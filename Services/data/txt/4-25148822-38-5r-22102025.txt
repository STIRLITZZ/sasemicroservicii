Dosar nr.5r-490/2025                                                               4-25148822-38-5r-22102025
H O T Ă R Â R E
În numele Legii
 12 decembrie 2025                                                                                     or.Rezina
 Judecătoria Orhei, sediul Rezina 
în componența:
Președintelui ședinței, judecătorul                               Eugeniu Russ
Grefierului                                                                                                  Natalia Catarău
Cu participarea:
Avocatului                                                Ion Șova   
Petiționarei                                                                                                  Valentina 
Machedon               
Agentului constatator      Dmitri Gobjila 
examinând în ședința de judecată publică contestația înaintată de avocatul Ion Șova în 
interesele petentei Valentina Machedon împotriva procesului-verbal cu privire la 
contravenție cu seria și nr. MAI06 409379 (4171928349220005) din 09 aprilie 2025, 
întocmit de către agentul constatator din cadrul IP Rezina, Dmitri Gobjila, pe semnele 
contravenției prevăzute de art.47 1 alin. (1) din Codul contravențional, prin care Valentina 
Machedon a fost sancţionată cu amendă în mărime de 500 unităţi convenţionale, ce 
reprezintă echivalentul sumei de 25000 lei,
CONSTATĂ:
La 22 octombrie 2025 la Judecătoria Orhei, sediul Rezina a parvenit spre examinare 
contestaţia depusă de avocatul Ion Șova în interesele petentei Valentina Machedon împotriva 
procesului-verbal cu privire la contravenție cu seria și nr. MAI06 409379 
(4171928349220005) din 09 aprilie 2025, întocmit de către agentul constatator din cadrul IP 
Rezina, Dmitri Gobjila pe semnele contravenției prevăzute de art.47 1 alin. (1) din Codul 
contravențional, prin care Valentina Machedon a fost sancţionată cu amendă în mărime de 
500 unităţi convenţionale, ce reprezintă echivalentul sumei de 25000 lei. 
În motivarea contestaţiei avocatul a indicat că la data de 13.10.2025 Valentina 
Machedon a aflat întâmplător, că în privința ei a fost întocmit proces-verbal cu privire la 
contravenție cu nr. MAI06 409379 din 09 aprilie 2025, fiind recunoscută vinovată de 
comiterea contaravenției prevăzute de art.471 alin. (1) din Codul contravențional și aplicată o 
sancțiune cu amendă în mărime de 500 unităţi convenţionale. În procesul-verbal este 
consemnat, că acesta a fost întocmit în prezența persoanei, dar petenta susține, că nu a 
semnat un asemenea proces-verbal.  Nu este de acord cu procesul-verbal. 
Solicită repunerea în termen pentru depunerea contestaţiei și încetarea procesului 
contravențional pornit în privința lui Machedon Valentina pentru comiterea contravenției 
prevăzute de art. 47 1 alin. 1 Cod contravențional în temeiul art. 445 alin. 1 Cod 
Contravențional. 
În ședința de judecată petiționara Valentina Machedon  a solicitat admiterea 
contestației, totodată a invocat că este penificiara unei pensii de 2000 lei și faptul că în 
prezent este bolnavă de o boală incurabilă și anume are rac. 
Avocatul Ion Șova în ședința de judecată a solicitat repunerea în termen pentru 
depunerea contestaţiei, admiterea contestației și anularea procesului-verbal pe semnele 
contravenției prevăzute de art.47 1 alin.(1) din Codul contravențional, întocmit în privința lui 
Valentina Machedon, invocând că petenta nu a semnat un asemenea proces-verbal, procesul-
verbal trebuia certificat prin semnătura unui martor, agentul constatator nu a demonstrat 
vinovăția lui Valentina Machedon. 
Agentul constatator Dmitri Gobjila, în ședința de judecată a solicitat respingerea 
contestației și menținerea procesului contravențional. 
Analizând contestația și verificând procesul verbal cu privire la contravenție sub 
aspectul îndeplinirii condițiilor de fond și de forma prevăzute de lege pentru valabilitatea sa 
și coroborând mențiunile agentului constatator la materialele dosarului contravențional, 
instanța de judecată reține următoarele.
În speță, prin procesul-verbal cu privire la contravenţie şi decizia agentului constatator 
cu seria și nr. MAI06 409379 (4171928349220005) din 09 aprilie 2025, Valentina Machedon 
a fost recunoscută vinovată de comiterea contravenţiei prevăzute de art.47 1 alin. (1) din 
Codul contravențional şi sancţionată cu amendă în mărime de 500 unităţi convenţionale, ce 
reprezintă echivalentul sumei de 25000 lei, pentru faptul, că în toamna a. 2024 a pretins, 
acceptat și primit mijloace bănești de la Partidul Politic ”Victoria ” (Șor) în scopul susținerii 
partidului în cadrul scrutinului electoral din toamna a. 2024.  
Astfel, instanța remarcă că petiționara Valentina Machedon a fost sancționată în 
temeiul art.47 1 alin. (1) din Codul contravențional, potrivit căruia, constituie contravenție, 
pretinderea, acceptarea sau primirea, personal sau prin mijlocitor, de către un alegător a 
bunurilor, serviciilor, privilegiilor sau avantajelor sub orice formă, care nu i se cuvin, 
pentru sine sau pentru o altă persoană, în scopul exercitării sau al neexercitării unor 
drepturi electorale în cadrul alegerilor, inclusiv al alegerilor regionale, dacă fapta nu 
constituie infracţiune.  
În drept, instanţa notează că în conformitate cu prevederile art.395 alin.(1) pct.2 Cod 
contravenţional, instanţa judecă contestaţiile împotriva deciziilor autorităţilor competente să 
soluţioneze cauzele contravenţionale, procurorului.
Prevederile art. 375 alin. (3) din Codul contravenţional mențin, că concluziile despre 
vinovăţia persoanei în săvârşirea contravenţiei nu pot fi întemeiate pe presupuneri. Toate 
dubiile în probarea învinuirii care nu pot fi înlăturate în condiţiile prezentului cod se 
interpretează în favoarea persoanei în a cărei privinţă a fost pornit proces contravenţional. 
Conform art. 381 alin. (4) din Codul contravenţional, autoritatea competentă să 
soluţioneze cauza contravenţională are obligaţia de a lua toate măsurile prevăzute de lege 
pentru cercetarea sub toate aspectele, completă şi obiectivă, a circumstanţelor cauzei, de a 
evidenţia atât circumstanţele care dovedesc vinovăţia persoanei, cât şi cele care 
dezvinovăţesc persoana în a cărei privinţă a fost pornit proces contravenţional, precum şi 
circumstanţele atenuante sau agravante. 
Potrivit art. 442 alin. (1) din Codul contravenţional, procesul-verbal cu privire la 
contravenţie este un act prin care se individualizează fapta ilicită şi se identifică făptuitorul. 
Procesul-verbal se încheie de agentul constatator pe baza constatărilor personale şi a probelor 
acumulate, în prezenţa făptuitorului sau în absenţa lui.
Prevederile alin. (3) art. 447 1 alin (3) Cod contravenţional statuiază că, decizia trebuie 
să conţină: 1) data (ziua, luna, anul) emiterii deciziei; 2) denumirea autorităţii (numele, 
prenumele, calitatea persoanei abilitate să examineze cauza) care a emis decizia, data 
examinării cauzei; 3) numele, prenumele, domiciliul, ocupaţia persoanei în a cărei privinţă a 
fost pornit procesul contravenţional, datele din buletinul de identitate, iar în cazul persoanei 
juridice - denumirea, sediul, codul fiscal, datele persoanei fizice care o reprezintă; 4) 
expunerea circumstanţelor stabilite în cadrul examinării cauzei; 5) norma contravenţională 
care încadrează fapta persoanei în privinţa căreia a fost pornit procesul contravenţional; 6) 
soluţia asupra cauzei, care poate fi: a) încetarea procesului contravenţional; b) stabilirea 
vinovăţiei persoanei privind săvîrşirea contravenţiei imputate şi, după caz, aplicarea 
sancţiunii contravenţionale; 7) soluţia referitoare la obiectele şi la documentele ridicate 
(corpurile delicte); 8) în cazul sancţionării, menţiunea privind informarea contravenientului 
despre dreptul de a plăti jumătate din cuantumul amenzii, dacă plata este efectuată în cel mult 
72 de ore de la stabilirea amenzii; 9) menţiunea privind dreptul de contestare a deciziei, în 
conformitate cu prevederile art.448.
În temeiul art.448 alin. (1) Cod contravenţional, contravenientul, victima sau 
reprezentantul acestora, procurorul, dacă este parte în cauza contravențională, în cazul în care 
nu sînt de acord cu decizia agentului constatator sau în cazul în care aceasta a fost emisă cu 
încălcarea normelor procesuale stabilite de prezentul cod, sînt în drept să conteste decizia 
emisă asupra cauzei contravenționale. Termenul de contestare a deciziei agentului 
constatator este de 15 zile de la data emiterii acesteia sau, pentru părțile care nu au fost 
prezente la şedința de examinare a cauzei contravenționale, de la data înmînării copiei de pe 
decizia respectivă în condițiile art. 4471 alin. (8).
Potrivit art.448 alin. (3) Cod contravenţional persoana față de care a fost emisă decizia 
şi care a lipsit atît la examinarea cauzei, cît şi la pronunțarea deciziei şi nu a fost informată 
despre decizia emisă poate contesta decizia agentului constatator şi peste termen, dar nu mai 
tîrziu de 15 zile de la data începerii executării sancțiunii contravenționale sau a perceperii 
despăgubirii materiale.
Din cercetarea procesului-verbal cu privire la contravenţie, instanța constată că 
procesul verbal cu privire la contravenție a fost întocmit și perfectat în prezența petiționarei 
Valentina Machedon, procesul - verbal fiind semnat la toate rubricile. 
Contestația împotriva deciziei de sancţionare inclusă în procesul verbal cu privire la 
contravenţie cu seria şi nr. MAI06 409379 (4171928349220005) din 09 aprilie 2025 a fost 
depusă de către petiționară autorității competente la 15 octombrie 2025, fiind înregistrată cu 
nr. de intrare „34/45-6906”. 
În ședința de judecată s-a constatat, că deși în procesul verbal cu privire la contravenție 
este indicat că, petenta Valentina Machedon a semnat procesul-verbal, însă avînd în vedere 
vîrsta acesteia și faptul că agentul constatator nu a explicat acesteia dreptul de a contesta în 
termenul prevăzut de lege. 
Totodată,  la 13 octombrie 2025, petiționara a aflat  de la executorul Aurel Corcescu că 
la data de 09.04.2025 în privința ei a fost întocmit proces-verbal cu privire la contravenţie, 
prin care a fost recunoscută vinovată în comiterea contravenţiei, prevăzută de art. 47 1 alin. 
(1) Cod contravenţional. 
Astfel, reieșind din circumstanțele stabilite supra și pentru a nu încălca dreptul petentei 
la un proces echitabil,  instanţa de judecată va repune în termenul de depunere a contestaţiei 
petenta Valentina Machedon.
Sub aspectul temeiniciei procesului verbal cu privire la contravenţie şi a deciziei de 
sancţionare, instanţa a stabilit că din cele invocate de petiționară, ultima invocă aspectul 
neîntemeiat al acuzaţiei formulate de agentul constatator, care nu este probată la caz şi 
respectiv solicită anularea deciziei de sancţionare dispuse.   
În acest context, dreptul unei persoane de a fi prezumată nevinovată și de a solicita 
acuzării să dovedească faptele ce i se impută, rezultă cert din art. 375 alin. (1) al Codului 
contravențional, potrivit căruia, persoana acuzată de săvârșirea unei contravenții se consideră 
nevinovată atâta timp cât vinovăția sa nu este dovedită în modul prevăzut de prezentul cod.
La fel, instanța evidențiază că forța probantă a proceselor verbale este lăsată la 
latitudinea fiecărui sistem de drept, putându-se reglementa importanța fiecărui mijloc de 
probă, însă instanța are obligația de a respecta caracterul echitabil al procedurii în ansamblu 
atunci când administrează și apreciază probatoriul (cauza Bosoni împotriva Franței, 
hotărârea din 7 septembrie 1999).
Respectiv, cu privire la starea de fapt fixată de agentul constatator, instanța a stabilit cu 
certitudine că, agentul constatator a prezentat în calitate de probă: 
- procesul-verbal cu privire la contravenţie şi decizia agentului constatator cu seria și 
nr. MAI06 409379 (4171928349220005) din 09 aprilie 2025, prin care a fost constatată fapta 
contravențională în temeiul probelor acumulate la caz; 
-raportul privind înregistrarea contravenţiei în Registrul de evidenţă a contravenţiilor 
al serviciului statistic al IP Rezina, în temeiul art. 471 alin.(1) Cod Contravenţional; 
-raportul de analiză informaţional-criminală întocmit de catre Inspectoratul General 
de Poliţie din 07.02.2025; 
-informaţia obţinută în cadrul măsurii speciale de investigaţii prevăzute de art. 138 4 
CPP ”Colectarea de informaţii de la furnizorii de servicii de comunicaţii electronice” 
potrivit careia, la utilizatorul numărului SIM ***** al furnizorului de servicii de comunicaţii 
SA ,,Moldtelecom”, care s-a dovedit a fi Valentina Machedon (IDNP *****), a fost stabilită 
înregistrarea aplicaţiei mobile cu identificatorul „PSB”, din care rezultă că în perioada 
07.10.2025- 14.10.2025 a recepționat 4 mesaje; 
-încheierea Judecătoriei Chişinău, sediul Ciocana din 22 octombrie 2024 prin care s-a 
dispus autorizarea măsurii speciale de investigaţie: colectarea de informaţii de la furnizorii de 
comunicaţii electronice SA ”Moldtelecom” privind aplicaţia mobilă cu identificatorul ”PSB” 
(Federaţia Rusă) ce aparţine Băncii Comerciale Promsveazibank din Federaţia Rusă, pentru 
perioada de timp 01.01.2024 - 22.10.2024; 
-încheierea Judecătoriei Chişinău, sediul Ciocana din 01 aprilie 2025 prin care s-a 
dispus autorizarea folosirii datelor obţinute în urma efectuării măsurii special de investigaţii 
din cauza penala nr.2023970322 în cauza contravenţională RAP01 433516.
Instanţa constată că în raport cu cele enunțate, art. 425 alin. (2) al Codului 
contravențional cuprinde dispoziții exprese cu privire la forța probantă a procesului verbal cu 
privire la contravenție şi altor probe acumulate, fiind reglementat că, în calitate de probe se 
admit elementele de fapt constatate prin intermediul următoarelor mijloace: procesul verbal 
cu privire la contravenţie, procesul verbal de ridicare a obiectelor şi documentelor, procesul 
verbal de percheziţie, procesul verbal privind cercetarea la fața locului, procesele verbale 
privind alte acțiuni procesuale efectuate în conformitate cu prezentul cod, explicaţiile 
persoanei în a cărei privinţă a fost pornit proces contravenţional, declaraţiile victimei, ale 
martorilor, înscrisurile, înregistrările audio sau video, fotografiile, corpurile delicte, obiectele 
şi documentele ridicate, constatările tehnico-ştiinţifice şi medico-legale, raportul de 
expertiză.
La fel, instanța reține că, legiuitorul în art. 442 alin. (1) din Codul contravențional, a 
definit procesul verbal cu privire la contravenție, ca fiind un act prin care se individualizează 
fapta ilicită şi se identifică făptuitorul. 
Subsecvent, a fost legiferat și faptul că procesul verbal cu privire la contravenție se 
încheie de agentul constatator pe baza constatărilor personale şi a probelor acumulate, în 
prezența persoanei în privința căreia a fost pornit procesul contravențional, fie în absența sa.
Interpretând art. 425 alin. (2) în coroborare cu art. 442 alin. (1) al Codului 
contravențional, rezultă că procesul-verbal cu privire la contravenţie cu seria și nr. MAI06 
409379 (4171928349220005) din 09 aprilie 2025 poate face dovada cu privire la situația 
faptică și încadrarea în drept stabilită de agentul constatator personal, urmând a fi nemijlocit 
examinat în raport cu actele existente la dosar. 
Pe fondul probatoriu, instanţa reţine că în cadrul unei cauze penale conexe, în baza 
ordonanţelor motivate ale procurorului şi a încheierilor emise de Judecătoria Chişinău, au 
fost autorizate măsuri speciale de investigaţie (MSI) în temeiul cărora a fost colectată 
informaţie de la furnizorul de comunicaţii electronice SA „Moldtelecom” privind conexiunile 
cu aplicaţia mobilă „PSB”.
Aceste MSI, desfăşurate cu respectarea strictă a prevederilor art. 138 4 Cod procedură 
penală, au relevat o asociere direct între numarul SIM identificat ca fiind înregistrat pe 
numele petiţionarului şi mesaje recepţionate de la aplicaţia mobilă „PSB”.
Această constatare tehnică nu poate fi trecută cu vederea, întrucît indică o interacţiune 
efectivă - fie voluntară, fie prin intermediere - între telefonul mobil asociat petiţionarului şi 
infrastructura digitală a instituţiei bancare ruse. Iar în lipsa unor explicaţii rezonabile, 
instanţa nu poate admite ipoteza unei simple coincidenţe sau erori tehnice, cu atât mai mult 
cu cât petiţionarul a recunoscut faptul că deţine acest număr Sim şi  nu invocă nici un temei 
concret susceptibil de a explica natura acestor interacţiuni.
Faţă de cele ce preced, instanţa de judecată, releva că, lui Valentina Machedon i s-a 
incriminat comiterea contravenţiei prevăzute de art. 47 1 alin. (1) Cod Contravenţional cu 
indicii de calificare: ,,coruperea electorală pasivă, adică, pretinderea, acceptarea sau primirea, 
personal sau prin mijlocitor, de către un alegător a bunurilor, serviciilor, privilegiilor sau 
avantajelor sub orice formă, care nu i se cuvin, pentru sine sau pentru o altă persoană, în 
scopul exercitării sau al neexercitării unor drepturi electorale în cadrul alegerilor, inclusiv al 
alegerilor regionale, dacă fapta nu constituie infracţiune”.
Instanţa de judecată reţine că,  latura obiectivă a contravenţiei specificate la art.471 Cod 
Contravenţional constituie în fapta prejudiciabilă exprimată în acţiunea de pretindere, 
acceptare sau primire de bunuri, servicii, privilegii sau avantaje care nu i se cuvin.
Latura subiectivă a contravenţiei specificate la art. 47 1 Cod Contravenţional se 
caracterizează prin intenţie directă.
Scopul contravenţiei de corupere a alegătorilor este un scop special. Se are în vedere 
scopul determinării alegatorului să îşi exercite drepturile sale electorale într-un anumit mod 
în cadrul alegerilor parlamentare, locale ori în cadrul referendumului. În prezenţa oricarui alt 
scop, fapta nu va putea fi calificată în baza art. 471 Cod Contravenţional.
Potrivit pct. 310 din Decizia Curţii Constituţionale nr. 1 de inadmisibilitate privind 
excepţiile de neconstitutionalitate a unor prevederi din articolul 47 1 din Codul 
Contravenţional din 21.01.2025, Curtea menţionează ca, [...Referitor la sintagma 
"exercitarea sau neexercitarea unor drepturi electorale", care nu ar prevedea un mecanism 
de verificare a modului în care persoana şi-a exercitat votul, Curtea menţionează că 
articolul 47 1 alin.(1) descrie doar fapta, nu şi urmarea prejudiciabilă. Altfel spus, 
contravenţia în discuţie este una formală şi nu obligă autorităţile să verifice dacă alegătorul 
a votat pentru candidatul sau pentru partidul politic care l-a corupt. Curtea consideră că 
existenţa unui astfel de mecanism ar contraveni caracterului secret al votului, garantat de 
articolul 38 din Constituţie..].
Instanţa de judecată notează că votul secret şi liber exprimat al alegătorilor constituie 
elementul de bază al alegerilor libere şi democratice şi al dreptului de vot. Coruperea 
alegătorilor sau vânzarea voturilor sunt incompatibile cu conceptul alegerii democratice şi 
printr-un vot liber exprimat de către cetăţeni a organelor reprezentative şi fraudează 
competiţia bazată pe idei şi pe programe politice desfăşurată între partidele politice şi între 
candidaţi (a se vedea HCC nr. 25 din 28 noiembrie 2024, § 102).
În acest sens, Declaraţia Universală a Drepturilor Omului, adoptată şi proclamată de 
Adunarea Generală a ONU, în art. 21 stipulează că „orice persoană are dreptul de a lua 
parte la conducerea treburilor publice ale ţării sale, fie direct, fie prin reprezentanţi liber 
aleşi; orice persoană are dreptul de acces egal la funcţiile publice din ţara sa; voinţa 
poporului trebuie să constituie baza puterii de stat; această voinţă trebuie sa fie exprimată 
prin alegeri nefalsificate, care să aiba loc în mod periodic prin sufragiu universal, egal şi 
exprimat prin vot secret sau urmând o procedură echivalentă care să asigure libertatea 
votului”.
Potrivit Constituţiei Republicii Moldova, art. 2 „(1) Suveranitatea naţională aparţine 
poporului Republicii Moldova, care o exercită în mod direct şi prin organele sale 
reprezentative, în formele stabilite de Constituţie”. Art. 38.„(1) Voinţa poporului constituie 
baza puterii de stat. Această voinţă se exprimă prin alegeri libere, care au loc în mod 
periodic prin sufragiu universal, egal, direct, secret şi liber exprimat. (2) Cetăţenii 
Republicii Moldova au drept de vot de la vârsta de 18 ani, împliniţi până în ziua alegerilor 
inclusiv, excepţie făcând cei puşi sub interdicţie în modul stabilit de lege.(3) Dreptul de a fi 
aleşi le este garantat cetăţenilor Republicii Moldova cu drept de vot, în condiţiile legii.
Coruperea procesului electoral încalcă flagrant principiile date, mai ales a votului liber 
exprimat, afectează grav credibilitatea corectitudinii şi libertăţii desfăşurării alegerilor, 
subminând întreg sistemul democratic.
La fel instanţa de judecată menţionează, că statul de drept este de neconceput fără 
respectarea drepturilor şi libertăţilor fundamentale ale omului, supremaţia legii şi un sistem 
democratic, care poate fi asigurat, în primul rând, prin organizarea, desfăşurarea şi totalizarea 
rezultatelor alegerilor în corespundere cu anumite standarde, principii democratice.
În această ordine de idei, cu privire la starea de fapt fixată de agentul constatator și în 
corespundere cu art. 425 al Codului contravențional, instanța de judecată reține că aceasta a 
fost confirmată prin probe pertinente, concludente și utile cazului contravențional și anume 
procesul verbal cu privire la contravenţie, însoțit de actele care atestă că, la caz contravenţia 
consumându-se în momentul pretinderii şi acceptării mijloacelor baneşti, fără a avea 
importanţa faptul ridicării din cont a acestor bani.
Instanta de judecata va supune criticii declaraţiile petiţionarului făcute în cadrul 
cercetării cazului de catre agentul constatator referitor la faptul ca, nu a primit banii 
transferaţi prin mesajele aplicaţiei bancare ,,PSB” or, ultimul nu a prezentat instanţei nici o 
probă în sustinerea poziţiei sale sau combaterea veridicităţii celor prezente, astfel că, în 
opinia instanţei, nu se intrevăd temeiuri de a pune la îndoială corectitudinea acţiunilor 
agentului constatator, legalitatea procesului-verbal cu privire la contravenţie şi a 
circumstanţelor avute loc, precum şi a hotărîrii contestate. 
Instanţa de judecată reţine că, nerecunoaşterea vinei de către contravenient în 
contestație, reprezintă în principal un drept al contravenientului de a nu se auto-incrimina, 
garantat de art. 6 CEDO, or, persoana care pe parcursul procesului contravenţional are 
calitatea procesuală de contravenient nu poate fi urmărită pentru depunerea declaraţiilor false 
sau refuzul de a face declaraţii. 
În prezenta cauză, convergentă elementelor tehnice (identificarea SIM, comunicarea cu 
aplicaţia bancară), coroborată cu lipsa unei apărări factuale coerente şi absentismul procesual 
al petiţionarului, justifică menţinerea soluţiei agentului constatator.
Prin urmare, fapta lui Valentina Machedon a fost calificată corect și întrunește 
elementele  constitutive ale contravenției prevăzute în art.47 1 alin. (1) din Codul 
contravențional. 
Pe lângă aceasta, instanța nu a determinat nici alte circumstanțe prevăzute în art. 441 al 
Codul contravențional, care ar înlătura răspunderea contravențională. 
Referitor la ragumentele invocate și anume  lipsa unor probe „individualizate” care să o 
lege pe petiționară de presupusa conduită incriminabilă, jurisprudența națională și a CtEDO 
admite ca probe indirecte (circumstanțiale) pot fundamenta o decizie sancționatorie, atât timp 
cât sunt convergente, coroborate și nu lasă loc unei versiuni alternative rezonabile. În 
prezenta cauza, nu este vorba despre simple deducții speculative, ci despre probe derivate din 
autorizații judiciare valide privind masuri speciale de investigație (MSI) — inclusiv 
colectarea de date electronice, dispuse în cadrul unei cauze penale cu relevanța sistemică.
Acestea nu sunt doar probe „circumstanțiale”, ci elemente probatorii de înaltă 
credibilitate și cu greutate juridică, întrucât au fost: autorizate de un judecator, executate de 
organul de urmarire penală în condiții de legalitate, documentate prin încheieri și ordonanțe 
și puse la dispoziția instanței în condiții de contradictorialitate.
Instanța de judecată constaâînd legalitatea și temeinicia procesului-verbal contestat, 
instanța va analiza în continuare sancțiunea aplicată de agentul constatator, așa cum impune 
art. 458 din Codul contravențional.
Sancțiunea pecuniară în cuantum de 500 unități convenționale a fost aplicată de către 
agentul constatator reieșind din minimul dispoziției prevăzute de art. 47 1 alin. (1) din Codul 
contravențional.
 Analizând gradul de pericol social concret al faptei săvârșite în conformitate cu 
criteriile prevăzute de art. 41 din Codul contravențional, instanța consideră că sancțiunea 
amenzii aplicate este prea aspră, reieșind din circumstanțele cauzei și personalitatea 
făptuitorului.
Or, la caz, instanța reține că Valentina Machedon are o vârsta înaintată, de starea de 
sănătate,  este pensionară, și unica sursă de venit este pensia în cuantum de 2000 lei lunar. 
 La fel, instanța reține că, pedeapsa prea aspră generează apariția unor sentimente de 
nedreptate, jignire, înrăire și de neîncredere în lege, fapt ce poate duce la consecințe contrare 
scopului urmărit.
Reieșind din circumstanțele cazului, şi ținând cont de scopul sancțiunii 
contravenționale de reeducare și corectare a persoanei care a săvârșit contravenția, luând în 
considerare faptul că, în speță au fost stabilite doar circumstanțe atenuante instanța de 
judecată va stabili față de Valentina Machedon o sancţiune sub limita minimă, prevăzută de 
partea specială a cărţii a doua pentru contravenţia respective.
În consecință, instanța va admite în parte contestația petentului, din alte motive, decît 
cele indicate în contestație și va modifica procesul-verbal de contravenție atacat, în sensul 
înlocuirii sancțiunii amenzii în cuantum de 500 unități convenționale aplicate prin actul 
atacat, cu aplicarea prevederilor art. 44 1 alin. (1) din Codul contravențional, o sancțiune sub 
limita minimă, prevăzută de partea specială a cărții întâi pentru contravenția respectivă, sub 
formă de amendă în mărime de 10 unități convenționale, ce constituie la momentul comiterii 
contravenției suma de 500 (cinci sute) lei, menținând celelalte dispoziții ale procesului-
verbal.
Or, la stabilirea cuantumului amenzii aplicate, instanța a reținut că, Valentina 
Machedon  este la prima abatere contravențională sau penală, cuantumul amenzii fiind 
excesiv, iar unica sursă de venit fiind pensia, circumstanțe care generează aplicarea 
prevederilor art. 441 Cod contravențional.
În conformitate cu art.44 1, 395 alin.(1) pct.2), 448 alin.(3), 460 şi 462 din Codul 
contravenţional, instanţa de judecată,
HOTĂRĂȘTE:
Se admite cererea înaintată de avocatul Ion Șova în interesele petentei Valentina 
Machedon privind repunerea în termenul de depunere a contestaţiei.
Se repune în termenul de depunere a contestaţiei împotriva procesului-verbal cu privire 
la contravenție și a deciziei agentului constatator din 09.04.2025 petenta Valentina 
Machedon. 
Contestația înaintată de avocatul Ion Șova în interesele petentei Valentina Machedon, 
se admite, din alte motive decât cele indicate în contestație și se modifică decizia de 
sancționare contravențională expusă în procesul-verbal cu privire la contravenție cu seria/nr. 
MAI06 409379 (4171928349220005) din 09 aprilie 2025, încheiat de către agentul 
constatator din cadrul din cadrul IP Rezina, Dmitri Gobjila, înlocuind sancțiunea amenzii în 
cuantum de 500 unități convenționale, aplicate lui Valentina Machedon, în baza art. 47 1 alin. 
(1) din Codul contravențional, cu sancțiunea de 10 (zece) unități convenționale, ce constituie 
la momentul comiterii contravenției suma de 500 (cinci sute) lei.
Se explica lui Valentina Machedon prevederile art.34 alin.(3) din Codul 
contravențional, și anume că este în drept să achite jumătate din amenda stabilită, dacă o 
plătește în cel mult 3 zile lucrătoare, din momentul aducerii la cunoștință a deciziei cu privire 
la sancționare. În acest caz, se consideră că sancțiunea amenzii este executată integral.
Hotărârea poate fi atacată cu recurs, în termen de 15 (cincisprezece) zile, la Curtea de 
Apel Nord, prin intermediul Judecătoriei Orhei, sediul Rezina.
Președintele ședinței, 
judecătorul /semnătura/               Eugeniu Russ
Copia corespunde originalului,
Judecător    Eugeniu Russ