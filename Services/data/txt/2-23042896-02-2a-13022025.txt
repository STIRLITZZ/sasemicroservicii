Instanța de fond: Judecătoria Hîncești, sediul Central, judecător Emil Bulat
Dosarul nr. 2a-638/25
(2-23042896-02-2a-13022025)
D E C I Z I E
29 octombrie 2025                 mun. 
Chișinău
Colegiul civil, comercial și de contencios administrativ
al Curții de Apel Centru
În componența: 
Președintele completului, judecătorul                                          Valeriu Arhip
Judecătorii                                   Diana Corlăteanu şi Nicolae Ghedrovici 
Grefier                                                                                       Gabriela Catrinesco
examinând, în şedinţă de judecată publică, cererea de apel declarată de Sergiu Gaivas,
împotriva hotărârii Judecătoriei Hîncești, sediul Central din 3 aprilie 2024, prin care a 
fost admise parţial cererea de chemare în judecată iniţială şi cererea reconvenţională, 
 în cauza civilă la cererea de chemare în judecată iniţială depusă de Sergiu Gaivas către 
Galina Gaivas privind desfacerea căsătoriei şi determinarea domiciliului copiilor minori, şi 
cererea reconvenţională înaintată de avocata Oxana Ivanov, în interesele Galinei Gaivas  
către Sergiu Gaivas, intervenienţi accesoriu Direcţia pentru Protecţia Drepturilor Copilului 
sectorul Centru şi Direcţia pentru Protecţia Drepturilor Copilului sectorul Buiucani privind 
stabilirea domiciliului copiilor minori şi încasarea pensiei de întreţinere,
a  c o n s t a t a t:
   Pretenţiile reclamantului:
La 23 martie 2023 Sergiu Gaivas  s-a adresat cu cerere de chemare în judecată către 
Galina Gaivas, intervenient accesoriu Direcţia Asistenţă Socială şi Protecţiei Familiei 
Hînceşti privind desfacerea căsătoriei şi stabilirea domiciliului copiilor  minori.
      În motivarea cererii de chemare în judecată  reclamantul a indicat, că cu pîrîta Galina 
Gaivas au încheiat căsătoria la data de 26 octombrie anul 2012, la Oficiul Stare Civila 
Hâncești sub nr. de înregistrare *****. Din căsătorie părțile au doi copii comuni: 
*****Gaivas, a.n. ***** și fiul ***** Gaivas, a.n. *****.
     Solicită să fie dispusă desfacerea căsătoriei incheiată între pîrîta Galina Gaivas, încheiată 
la 26.10.2012 fără acordarea termenului de împăcare, din cauza că relaţiile de familie sunt 
grav şi iremediabil vătămate, nu mai există afecţiune şi prietenie între părţi. Pîrîta nu se 
interesează absolut de familie, de copii, fiind ocupată de viața personală cu alt bărbat. 
    Totodată reclamantul solicită determinarea locului de trai pentru doi copii minori 
*****Gaivas, a.n. ***** și ***** Gaivas, a.n. *****, cu reclamantul Sergiu Gaivas. La 
determinarea locului de trai, reclamantul Gaivas Sergiu solicită să fie luat în consideraţie că 
copii minori locuiesc permanent cu el. Ultimul are grija de copii. Pîrîta absolut nu are grijă 
de copii şi nu acordă sprigin părintesc. La moment invocă că locuiește împreuna cu alt 
bărbat.
     Invocă reclamantul că are grijă de copii, achită studiile, alimentaţia la şcoala și hainele 
copiilor minori. Totodata nu este cunoscut unde și în ce condiţii locueste pîrîta Galina Gaivas 
cu alt bărbat. Plus la aceasta, când copiii au fost în ospeție au fost violați verbal de bărbatul la 
care trăiește pîrîta Galina Gaivas. 
     Din motivele invocate, solicită reclamantul Sergiu Gaivas: desfacerea căsătoriei; stabilirea 
domiciliului copiilor minori *****Gaivas, a.n. ***** și ***** Gaivas, a.n. *****, să fie 
determinat împreună cu reclamantul – Sergiu Gaivas. 
     Prin încheierea Judecătoriei Hîncești, sediul Central din 07.11.2023 au fost atrași în 
calitate de intervenienți accesorii Direcția Protecție a Drepturilor Copilului Centru mun. 
Chișinău și Direcția Protecție a Drepturilor Copilului Buiucani mun. Chișinău, reieșind din 
faptul că copii minori locuiesc separat atît la reclamant, cît și la pîrîtă (f.d. 42-43). 
     La 06 decembrie 2023 pîrîta Galina Gaivas, prin intermediul avocatei Oxana Ivanov a 
înaintat cerere reconvențională în condițiile art.173 Cod Procedură civilă, solicitînd stabilirea 
domiciliului copiilor minori *****Gaivas, a.n. ***** și ***** Gaivas, a.n. ***** cu Galina 
Gaivas; încasarea pensiei de întreținere de la Sergiu Gaivas în beneficiul său, a pensiei pentru 
întreținerea copiilor minori *****Gaivas, a.n. ***** și ***** Gaivas, a.n. ***** în sumă 
fixă în mărime de 3000 lei lunar pentru fiecare copil, pînă la împlinirea majoratului. 
    În motivarea cererii ultima a indicat că în urma relațiilor ostile, cu soțul, cu un an jumate 
în urmă a plecat de acasă și a luat copii, după care soțul i-a luat la el la apartament. La 
momentul locuiește în mun. Chișinău la chirie, acum la moment fiul *****locuiește cu ea, 
iar *****l locuiește cu Sergiu Gaivas.
   Consideră că copii urmează să locuiască cu ea, iar Sergiu Gaivas urmează să achite pensia 
de întreținere pentru copii minori. Mai indică că deoarece nu poate obține informaţie oficială 
daca Sergiu Gaivas este sau nu angajat în cîmpul muncii, dar cunoaşte că se ocupa ca 
intermediar, la vânzarea apartamentelor de unde încasează devidente sub formă de procente 
de la preţul de realizare a bunului imobil, astfel consideră, că urmează să admită cererea 
reclamantei şi să dispună încasarea de la Serghei Gaivas, în beneficiul Galinei Gaivas pensia 
de întreţinere a copiilor minori, *****Gaivas, născut la ***** şi *****,Gaivas născut la 
***** în sumă fixă de 3 000 lei pentru fiecare copil, pînă la vîrsta de 18 ani.
     Poziția instanței de fond:
     Prin hotărârea Judecătoriei Hîncești, sediul Central din 3 aprilie 2024 s-a admis parţial 
cererea de chemare în judecată iniţială depusă de Sergiu Gaivas, cît şi parţial cererea 
reconvenţională înaintată de avocata Oxana Ivanov, în interesele Galinei Gaivas. S-a 
desfăcut căsătoria între Sergiu Gaivas şi Galina Gaivas (Ciobanu), înregistrată la 26 
octombrie 2012, la Oficiul Stare Civilă Hînceşti sub nr. 231. Pentru înregistrarea desfacerii 
căsătoriei și eliberarea certificatului de divorț, s-a încasat de la Sergiu Gaivas şi Galina 
Gaivas în beneficiul Statului taxa de stat în mărime de a câte 500% din unitatea 
convențională stabilită, ceea constituie suma de 125 lei, de la fiecare. S-a stabilit domiciliul 
copiilor minori *****Gaivas, născut la ***** şi ***** Gaivas, născut la 26 octombrie 2014, 
cu mama acestora Galina Gaivas. S-a încasat de la Sergiu Gaivas în beneficiul Galinei 
Gaivas pensie pentru întreţinerea copiilor minori *****Gaivas, născut la ***** şi ***** 
Gaivas, născut la 26 octombrie 2014, în mărime de 2 100 lei lunar pentru fiecare copil, 
începînd cu data adresării în judecată-6 decembrie 2023 şi pînă la majoratul fiecăruia din 
copii. S-a încasat de Sergiu Gaivas în beneficiul Statului taxa de stat în mărime de 1 512 lei 
de la care reclamanta a fost scutită la depunerea cererii pentru solicitarea de încasare a 
pensiei de întreţinere.
 
     Solicitarea apelantului:
    Nefiind de acord cu soluția primei instanțe, la 26 aprilie 2024, Sergiu Gaivas a depus apel 
motivat împotriva hotărârii Judecătoriei Hîncești, sediul Central din 03 aprilie 2024, 
solicitând admiterea apelului, casarea parțială a hotărârii contestate și pronunțată o hotărîre 
nouă, fiind admisă pretenția privind determinarea domiciliului copilului minor cu tata. 
Argumentele părţilor: 
        În motivarea apelului s-a indicat, că copilul minor ***** Gaivas, a.n. *****, locuieşte 
cu tata, Sergiu Gaivas, la domiciliul lui pe care îl are pe bd. Constantin Negruzzi nr. 5 ap. 84 
mun. Chişinău, însă instanţa greşit a stabilit domiciliul lui *****l Gaivas cu mama, deoarece 
el de mai mult de un an de zile locuiește cu tata.
      În afară de aceste circumstanțe, instanța a încasat pensia alimentară din contul  
apelantului în beneficiul  intimatei, ceea ce nu este corect.
       În acest context a menționat, că în concluzia din avizul Direcţiei pentru Protecţia 
drepturilor copilului, a fost stabilit că, ***** Gaivas locuiește cu tata pe adresa bd. 
Constantin Negruzzi, 5, ap. 84, mun. Chişinău, iar copilul minor *****Gaivas locuiește cu 
mama la adresa str. Suceava mun. Chişinău. Ca dovadă apelantul dispune de Certificatul 
eliberat de către Poliţie, Şcoală şi Avizul Direcţei pentru Protecţia Depturilor copilului în 
care este indicat că ***** Gaivas locuieşte cu tata pe bd. Constantin Negruzzi.
Asfel, instanţa de judecată greşit a concluzionat despre necesitatea stabilirii domiciliului 
copilului minor, ***** Gaivas cu mama, Galina Gaivas şi încasarea pensiei alimentare 
pentru ambii copii.
     A consemnat, că ambii soţi au convenit ca copilul minor ***** Gaivas să fie stabilit cu 
tata.
    Mai susține apelantul, că el de unul singur întreţine ambii copii, precum şi pe  intimată şi 
se obligă şi pe viitor să continue să acorde ajutor ambilor copii şi fostei soţii.
     Totodată, a informat, că  ***** Gaivas recent va împlini 10 ani şi părerea lui poate fi 
ascultată în instanţa de apel pentru a nu tergiversa examinarea cauzei.
   Suplimentar a comunicat, că intimata nu dispune de spațiu locativ personal și condițiii de 
întreținere a ambilor copii.
  Termenul de declarare a apelului:
 În conformitate cu prevederile art. 362 alin. (1) din Codul de procedură civilă, termenul 
de declarare a apelului este de 30 de zile de la data pronunțării dispozitivului hotărârii, dacă 
legea nu prevede altfel.
  În acest context, având în vedere că dispozitivul hotărârii Judecătoriei Hîncești, sediul  
Central a fost pronunțat la 3 aprilie 2024, iar cererea de apel a fost depusă la 25 aprilie 2024, 
Colegiul judiciar constată că aceasta a fost declarată în termen.
Poziția părților în ședința de apel:
În ședința instanței de apel  apelantul  Sergiu Gaivas a solicitat admiterea apelului în 
sensul formulat.
 Intimata Galina Gaivas și reprezentantul său, avocata Oxana Ivanov  în ședința instanței 
de apel au solicitat respingerea apelului și menținerea hotărîrii instanței de fond.
 Reprezentanții intervenienților accesorii Direcţia pentru Protecţia Drepturilor Copilului 
sectorul Centru şi Direcţia pentru Protecţia Drepturilor Copilului sectorul Buiucani, fiind 
citați legal, nu s-au prezentat în ședința instanței de apel. Urmare a acestui fapt și în 
corespundere cu prevederile art. 379 alin. (1) Cod de procedură civilă, Colegiul a dispus 
examinarea cauzei în lipsa acestora.
Aprecierea instanței de apel:
Analizând argumentele apelului prin prisma actelor şi circumstanțelor cauzei, raportate 
la dispozițiile legale incidente speței, Colegiul civil, comercial și de contencios administrativ 
al Curții de Apel Centru, conchide că apelul este întemeiat şi urmează̆ a fi admis, cu casarea 
hotărârii instanței de fond și remiterea cauzei la rejudecare, din motivele ce succed. 
În conformitate cu art. 373 Cod de procedură civilă, instanţa de apel verifică, în limitele 
cererii de apel, ale referinţelor şi obiecţiilor înaintate, legalitatea şi temeinicia hotărârii 
atacate în ceea ce priveşte constatarea circumstanţelor de fapt şi aplicarea legii în primă 
instanţă. În limitele apelului, instanţa de apel verifică circumstanţele şi raporturile juridice 
stabilite în hotărârea primei instanţe, precum şi cele care nu au fost stabilite, dar care au 
importanţă pentru soluţionarea cauzei, apreciază probele din dosar şi cele prezentate 
suplimentar în instanţă de apel de către participanţii la proces. În cazul în care motivarea 
apelului nu cuprinde argumente sau dovezi noi, instanţa de apel se pronunţă în fond, numai 
în temeiul celor invocate în primă instanţă. Instanţa de apel este obligată să se pronunţe 
asupra tuturor motivelor invocate în apel. Apelantului nu i se poate crea în propria cale de 
atac o situaţie mai dificilă decît aceea din hotărârea atacată cu apel, cu excepţia cazurilor cînd 
consimte şi cînd hotărârea este atacată şi de alţi participanţi la proces. 
În temeiul art. 385 alin. (1) lit. d) Cod de procedură civilă, instanța de apel, după ce 
judecă apelul, este în drept să admită apelul, să caseze integral hotărârea primei instanțe şi să 
trimită cauza spre rejudecare în primă instanță doar în cazul în care s-au încălcat temeiurile 
prevăzute la art. 388 alin.(1) lit. d) și i). La solicitarea participanților la proces, instanța de 
apel poate trimite cauza spre rejudecare în prima instanță doar o singură dată, în cazul 
prevăzut la art. 388 alin. (1) lit. b). 
În conformitate cu prevederile art. 388 alin. (1) lit. b) Cod de procedură civilă, hotărârea 
primei instanțe urmează a fi casată, independent de argumentele cererii de apel, dacă, cauza a 
fost judecată de instanță în absența unui participant la proces căruia nu i s-a comunicat locul, 
data şi ora ședinței de judecată. 
În acord cu prevederile art. 390 alin. (3) Cod de procedură civilă, în cazul casării 
integrale sau parțiale a hotărârii primei instanțe și restituirii cauzei spre rejudecare în primă 
instanță, instanța de apel poate să se expună în decizia sa asupra actelor procedurale care 
urmează a fi efectuate în primă instanță la rejudecarea cauzei, însă nu este în drept să 
prejudece în opiniile sale că o anumită probă ar inspira sau nu încredere, că unele probe ar fi 
mai temeinice decât altele și nici să stabilească ce hotărâre ar trebui adoptată după 
rejudecarea cauzei. 
Din conținutul normelor enunțate, Colegiul civil reiterează că, sarcina instanței de apel 
derivă din dispozițiile art. 373 alin. (1), (2) și (5) Codul de procedură civilă, în condițiile în 
care instanța de fond a soluționat fondul cauzei, cu expunerea argumentelor în vederea 
admiterii sau respingerii acțiunii în raport cu concluziile reținute de către aceasta. 
Colegiul judiciar subliniază că, instanța de apel, potrivit regulilor unui proces echitabil, 
reținându-se rolul determinant al concluziilor sale, are obligația să examineze efectiv 
problemele esențiale care îi sunt supuse aprecierii şi să nu se limiteze la însușirea motivelor 
instanței inferioare. (Hirro Balani c. Spaniei, nr.18064/91 din 09.12.1994 §27; Georgiadis c. 
Greciei nr.21522/93 din 29.05.1997 § 43). 
Conform dispozițiilor art. 37 din Codul Familiei, dacă soţii au copii minori comuni şi nu 
au ajuns la un acord privind întreţinerea, educaţia şi domiciliul acestora sau în lipsa acordului 
la divorţ al unuia dintre soţi, cu excepţia cazurilor prevăzute la art.36 alin.(2) și a cazurilor în 
care căsătoria a fost desfăcută prin încheiere notarială, desfacerea căsătoriei are loc pe cale 
judecătorească. Desfacerea căsătoriei are loc pe cale judecătorească şi în cazurile când există 
acordul la divorţ al ambilor soţi, însă unul dintre ei refuză să se prezinte la organul stare 
civilă pentru soluţionarea problemei. Instanţa judecătorească va desface căsătoria dacă va 
constata că convieţuirea soţilor şi păstrarea familiei în continuare sînt imposibile. Dacă, în 
procesul examinării cererii de desfacere a căsătoriei, unul dintre soţi nuşi dă acordul la 
divorţ, instanţa judecătorească va amâna examinarea cauzei, stabilind un termen de împăcare 
de la o lună la 6 luni, cu excepţia cauzelor de divorţ pornite pe motivul violenţei în familie 
confirmate prin probe. Dacă măsurile de împăcare nu au dat efecte şi soţii continuă să insiste 
asupra divorţului, instanţa judecătorească va satisface cererea respectivă.       
Reieșind din dispozițiile art. 63 Codul familiei, (1) în cazul cînd părinţii locuiesc separat, 
domiciliul copilului care nu a atins vîrsta de 14 ani se determină prin acordul părinţilor. (11 ) 
În cazul în care părinţii locuiesc separat, copilul care a atins vârsta de 14 ani alege cu care 
dintre părinţi vrea să locuiască. Dacă acesta refuză să aleagă cu care părinte vrea să 
locuiască, domiciliul copilului se stabileşte prin acordul părinţilor.(2) Dacă lipseşte acordul 
părinţilor cu privire la stabilirea domiciliului copilului, iar copilul care a împlinit vârsta de 14 
ani refuză să aleagă cu care părinte vrea să locuiască, domiciliul minorului se stabileşte de 
către instanţa de judecată, ţinând cont de interesele şi opinia copilului, în conformitate cu 
vârsta şi gradul său de maturitate. În acest caz, instanţa judecătorească va lua în considerare 
ataşamentul copilului faţă de fiecare dintre părinţi, faţă de fraţi şi surori, vîrsta copilului, 
calităţile morale ale părinţilor, relaţiile existente între fiecare părinte şi copil, posibilităţile 
părinţilor de a crea condiţii adecvate pentru educaţia şi dezvoltarea copilului (îndeletnicirile 
şi regimul de lucru, condiţiile de trai etc.) (3) La determinarea domiciliului copilului minor, 
instanţa judecătoreasă va cere şi avizul autorităţii tutelare teritoriale în a cărei rază teritorială 
se află domiciliul fiecăruia dintre părinţi, care va conţine, după caz, şi informaţia disponibilă 
privind actele de violenţă în această familie şi persoana agresorului familial.(4) În cazul în 
care lipseşte acordul părinţilor cu privire la stabilirea domiciliului copilului, până la stabilirea 
acestuia de către instanţa de judecată, domiciliul copilului este considerat domiciliul 
părintelui cu care acesta locuieşte permanent.(5) În cazul indicat la alin.(4), părintele care 
locuieşte separat de copil are dreptul să petreacă timpul cu copilul la domiciliul său, dacă 
aceasta nu contravine interesului superior al copilului, luându-se în consideraţie vârsta 
copilului, proximitatea domiciliului părintelui care locuieşte separat, frecventarea 
studiilor/participarea la activităţi extraşcolare, conform unui program stabilit de autoritatea 
tutelară teritorială.
Potrivit art. 54 din Codul Familiei copilul are dreptul să-şi exprime opinia la soluţionarea 
în familie a problemelor care îi ating interesele şi să fie audiat în cursul dezbaterilor judiciare 
sau administrative, precum şi în cadrul procedurilor notariale. De opinia copilului se ţine 
cont în mod obligatoriu, în conformitate cu vârsta şi gradul său de maturitate, dacă aceasta nu 
contravine intereselor copilului. 
Prin prisma art. 64 alin. (1) Codul familiei, părintele care locuiește împreună cu copilul 
nu are dreptul să împiedice contactul dintre copil și celălalt părinte care locuiește separat, cu 
excepția cazurilor când comportamentul acestuia din urmă este în detrimentul intereselor 
copilului sau prezintă pericol pentru starea lui fizică și psihică.
Mai mult, conform art. 9 alin. (1) și (3) din Convenția internațională cu privire la 
drepturile copilului adoptată la New York la 20 noiembrie 1989, statele părți vor veghea ca 
nici un copil să nu fie separat de părinții săi împotriva voinței lor, cu excepția situației în care 
autoritățile competente decid, sub rezerva revizuirii judiciare și în conformitate cu legile și 
procedurile aplicabile, că această separare este necesară în interesul superior al copilului. 
Statele părți vor respecta dreptul copilului care a fost separat de ambii părinți sau de unul 
dintre ei de a întreține relații personale și contacte directe cu cei doi părinți ai săi, în mod 
regulat, exceptând cazul în care acest lucru contravine interesului suprem al copilului. 
Interesul superior al copilului este singurul criteriu după care instanța se călăuzește pentru a 
decide cu privire la exercitarea drepturilor părintești. Pentru a-l determina trebuie să se țină 
seama de întregul complex de împrejurări menite să asigure copilului o dezvoltare fizică, 
morală și intelectuală armonioasă, interesând nu numai posibilitățile materiale ale părinților 
ci și vârsta copilului, comportarea părinților înainte de separare, gradul de atașament și 
preocupare pe care lau manifestat față de copil, precum și legăturile afective ce s-au stabilit 
între părinți și copil, între copil și alți membri ai familiei extinse. 
Conform art. 58 Codul Familiei, părinţii au drepturi şi obligaţii egale faţă de copii, 
indiferent de faptul dacă copiii sînt născuţi în căsătorie sau în afara ei, dacă locuiesc 
împreună cu părinţii sau separat. Drepturile şi obligaţiile părinţilor, cu excepţiile prevăzute 
de prezentul cod, încetează din momentul atingerii majoratului sau obţinerii capacităţii 
depline de exerciţiu de către copil. 
În corespundere cu prevederile art. 74 alin. (1) din Codul familiei, părinţii sînt obligaţi 
să-şi întreţină copiii minori şi copiii majori inapţi de muncă care necesită sprijin material.
Totodată, conform prevederilor art. 76 Codul familiei, (1) În cazurile cînd părintele care 
datorează întreţinere copilului său are un salariu şi/sau alte venituri neregulate sau fluctuabile 
ori primeşte salariu şi/sau alte venituri, total sau parţial, în natură, ori nu are un salariu şi/sau 
alte venituri, precum şi în alte cazuri cînd, din anumite motive, încasarea pensiei de 
întreţinere, sub forma unei cote din salariu şi/sau alte venituri, este imposibilă, dificilă sau 
lezează substanţial interesele uneia dintre părţi, instanţa judecătorească poate să stabilească 
cuantumul pensiei de întreţinere într-o sumă bănească fixă plătită lunar sau, concomitent, 
într-o sumă bănească fixă şi sub forma unei cote din salariu şi/sau alte venituri conform 
art.75. (2) Cuantumul sumei băneşti fixe încasate în conformitate cu alin.(1) se determină de 
instanţa judecătorească, ţinîndu-se cont de starea materială şi familială a părţilor, de alte 
circumstanţe importante, cu respectarea prevederilor art.108 şi păstrîndu-se, dacă este 
posibil, nivelul anterior de asigurare materială a copilului. 
Din materialul probator administrat în prezenta speță,  Completul a reținut, că Galina 
Gaivas și Sergiu Gaivas s-au aflat în relații de căsătorie o perioadă de aproximativ 10 ani. 
Din relația celor doi, s-a născut doi copii: *****Gaivas, născut la ***** şi ***** Gaivas, 
născut la *****. Urmare a neînțelegerilor dintre soți, cei doi s-au separat, urmare a cărui 
copilul *****l Gaivas locuiește cu Sergiu Gaivas, iar copilul minor *****Gaivas locuiește 
cu Galina Gaivas.
La 23 martie 2023 în secția evidență și documentare procesuală a Judecătoriei Hînceşti, 
sediul Central a parvenit cererea de chemare în judecată depusă de Sergiu Gaivas către 
Galina Gaivas, intervenient accesoriu Direcţia Asistenţă Socială şi Protecţiei Familiei 
Hînceşti privind desfacerea căsătoriei şi stabilirea domiciliului copiilor minori.
         La rîndul său, Galina Gaivas a înaintat cerere reconvențională către  Sergiu Gaivas, 
solicitînd stabilirea domiciliului copiilor minori *****Gaivas, a.n. ***** și ***** Gaivas, 
a.n. ***** cu Galina Gaivas; încasarea pensiei de întreținere de la Sergiu Gaivas în 
beneficiul său, a pensiei pentru întreținerea copiilor minori *****Gaivas, a.n. ***** și ***** 
Gaivas, a.n. ***** în sumă fixă în mărime de 3000 lei lunar pentru fiecare copil, pînă la 
împlinirea majoratului. 
Fiind investită cu judecarea cauzei în fond, prima instanță a concluzionat asupra 
temeiniciei  parțial a acțiunii depusă de Sergiu Gaivas, cît şi parţial a cererii reconvenţionale 
înaintată de Galina Gaivas. S-a desfăcut căsătoria între Sergiu Gaivas şi Galina Gaivas 
(Ciobanu), înregistrată la 26 octombrie 2012, la Oficiul Stare Civilă Hînceşti sub nr. 231. 
Pentru înregistrarea desfacerii căsătoriei și eliberarea certificatului de divorț, s-a încasat de la 
Sergiu Gaivas şi Galina Gaivas în beneficiul Statului taxa de stat în mărime de a câte 500% 
din unitatea convențională stabilită, ceea constituie suma de 125 lei, de la fiecare. S-a stabilit 
domiciliul copiilor minori *****Gaivas, născut la ***** şi ***** Gaivas, născut la 26 
octombrie 2014, cu mama acestora Galina Gaivas. S-a încasat de la Sergiu Gaivas în 
beneficiul Galinei Gaivas pensie pentru întreţinerea copiilor minori *****Gaivas, născut la 
***** şi ***** Gaivas, născut la 26 octombrie 2014, în mărime de 2 100 lei lunar pentru 
fiecare copil, începînd cu data adresării în judecată-6 decembrie 2023 şi pînă la majoratul 
fiecăruia din copii. S-a încasat de Sergiu Gaivas în beneficiul Statului taxa de stat în mărime 
de 1 512 lei de la care reclamanta a fost scutită la depunerea cererii pentru solicitarea de 
încasare a pensiei de întreţinere.
Colegiul judiciar învederează că prin cererea de apel formulată de către  Sergiu Gaivas 
se distinge dezacordul cu soluția adoptată de instanţa de fond în partea stabilirii domiciliului 
copilului minor și stabilirea pensiei de întreținere a copilului minor. Respectiv, instanţa de 
apel se va pronunţa asupra legalităţii actului judecătoresc doar în partea contestată. 
Colegiul punctează că la examinarea cauzei, ce vizează copii minori, instanța este ținută 
de respectarea principiului care consacră interesul superior al copilului, însă, în același timp, 
instanța judecătorească este ţinută de respectarea principiului egalităţii în drepturi a părților, 
în special în raporturile de familie, şi principiul legalității actelor de dispoziție emise pe 
marginea cauzelor deferite judecății. 
Colegiul judiciar menționează că, în cauza dată, stabilirea domiciliului copii lor minori   
*****Gaivas, a.n.***** și ***** Gaivas, a.n.***** urmează a fi făcută prin prisma 
interesului superior al copilului, care prevalează asupra oricăror alte considerații, în 
conformitate cu prevederile Legii nr. 338 din 15.12.1994 privind drepturile copilului şi art. 
12 din Convenţia ONU privind drepturile copilului. 
La caz, Colegiul judiciar constată cu certitudine faptul că, în cadrul judecării cauzei în 
fond, copilul minor ***** Gaivas, a.n.***** nu a fost audiat, pentru a-i oferi posibilitatea de 
a-şi exprima opinia proprie privind stabilirea domiciliului său și pentru a stabili atașamentul 
copilului față de părinți. 
Instanța de apel, statuează că audierea copilului reprezintă o garanție procedurală 
esențială în cauzele ce privesc statutul său personal, iar lipsa acestei audieri constituie o 
încălcare a principiului respectării interesului superior al copilului şi a dreptului acestuia de a 
fi ascultat în orice procedură care îl privește direct. 
În lumina celor expuse, Completul judiciar statuează că instanța de fond fiind învestită 
cu soluționarea cauzei privind desfacerea căsătoriei, stabilirea domiciliului copilului minor și 
încasarea pensiei de întreținere, avea obligația de a verifica circumstanțele enunțate și de a 
audia copilul minor în vederea stabilirii opiniei sale proprii cu privire la persoana părintelui 
alături de care dorește să locuiască. 
De asemenea, Colegiul judiciar menționează că instanța de fond nu a expus o motivare 
completă privind stabilirea domiciliului minorului, fiind enunțate afirmații generale 
referitoare la condițiile materiale ale părinților, fără a analiza elemente esențiale precum: 
legătura afectivă a copilului cu fiecare părinte, gradul de implicare în educație, stabilitatea 
emoțională oferită, precum și opinia Direcției pentru Protecția Drepturilor Copilului. 
Neîndeplinirea acestei obligații procesuale a generat o examinare incompletă a cauzei, cu 
încălcarea normelor imperative ale Codului de procedură civilă, fapt ce impune casarea 
hotărârii atacate.
Aceste încălcări a normelor de drept procedural, conform cerințelor art. 388 alin. (1) lit. 
b) Cod de procedură civilă, impun casarea hotărârii și remiterea cauzei la rejudecare în prima 
instanță. Mai mult, din interpretarea art. 8 din Convenția Europeană pentru Drepturile 
Omului, rezultă că, chiar dacă art. 8 nu conține cerințe procedurale explicite, copilul trebuie 
suficient implicat în deciziile privind viața sa privată și de familie.
Principiile generale enunțate inițial în Sahin împotriva Germaniei (MC), 2003, pct. 72-74 
și Sommerfeld împotriva Germaniei (MC), 2003, pct. 70 și 72, au fost dezvoltate să asigure 
copilului dreptul de a fi consultat și audiat astfel încât să-i fie protejat interesul superior. În 
funcție de vârsta și maturitatea copilului, pot fi considerate suficiente interviurile cu experți, 
care sunt ulterior însărcinați să raporteze judecătorului. În ceea ce privește copii de o anumită 
vârstă, Curtea încurajează ca judecătorul național să-i audieze în persoană în orice procedură 
care le afectează drepturile în temeiul art. 8. Așadar, jurisprudența a integrat normele 
internaționale și europene, astfel încât copii să nu mai fie considerați ca proprietatea 
părinților. Copiii au dreptul de a fi consultați și de a fi audiați în orice problemă care îi 
privește. În special, pe măsură ce copii se maturizează și devin din ce în ce mai capabili să-și 
exprime propria opinie în ceea ce privește relația pe care o au cu părinții lor, instanțele ar 
trebui să acorde aceeași greutate punctelor de vedere și sentimentelor lor, precum și dreptului 
la respectarea vieții lor private (N.Ts. și alții împotriva Georgiei, 2016, pct. 72 cu referințe la 
instrumentele internaționale relevante). 
Colegiul civil, comercial şi de contencios administrativ Curții de Apel Centru consideră 
necesar de a menționa că la rejudecarea cauzei instanţa de fond urmează să ţină cont de cele 
menţionate, de a examina cauza în strictă conformitate cu prevederile Codului familiei și 
Codului de procedură civilă, asigurând respectarea principiului interesului superior al 
copilului și a dreptului acestuia de a fi ascultat.
Instanța de fond urmează să administreze toate probele relevante pentru justa soluționare 
a litigiului, inclusiv audierea copilului minor ***** Gaivas, a.n.*****, cu implicarea 
specialistului din cadrul Direcției pentru Protecția Drepturilor Copilului, în condițiile 
Codului familiei, pentru a se evita orice influență asupra exprimării libere a opiniei 
minorului. Totodată, instanța va analiza detaliat circumstanțele legate de condițiile de trai ale 
fiecărui părinte, posibilitatea asigurării unui mediu stabil și echilibrat pentru copil, gradul de 
atașament al minorului față de fiecare părinte, implicarea efectivă a acestora în educația și 
îngrijirea copilului, precum și concluziile autorității tutelare. 
Din considerentele menționate și având în vedere faptul, că s-a constatat încălcarea 
normelor de drept procedural şi deoarece erorile judiciare nu pot fi corectate de către instanța 
de apel, Colegiul civil ajunge la concluzia de a admite cererea de apel, de a casa integral 
hotărârea primei instanțe, cu trimiterea cauzei la rejudecare în prima instanță, în alt complet 
de judecată. 
În conformitate cu prevederile art. 385 lit. d), art. 389, art. 390 Cod de procedură civilă, 
Colegiul civil, comercial și de contencios administrativ al Curții de Apel Centru,
d e c i d e :
Se admite cererea de apel declarată de Sergiu Gaivas.
       Se casează integral hotărârea Judecătoriei Hîncești, sediul Central din 3 aprilie 2024, 
emisă  în cauza civilă la cererea de chemare în judecată iniţială depusă de Sergiu Gaivas 
către Galina Gaivas privind desfacerea căsătoriei şi determinarea domiciliului copiilor 
minori, şi cererea reconvenţională înaintată de avocata Oxana Ivanov, în interesele Galinei 
Gaivas  către Sergiu Gaivas, intervenienţi accesoriu Direcţia pentru Protecţia Drepturilor 
Copilului sectorul Centru şi Direcţia pentru Protecţia Drepturilor Copilului sectorul Buiucani 
privind stabilirea domiciliului copiilor minori şi încasarea pensiei de întreţinere și se remite 
cauza spre rejudecare în primă instanţă, la Judecătoria Hîncești, sediul Central, în alt complet 
de judecată.
      Decizia nu se supune căilor de atac.
 
Președintele completului, 
judecătorul                         Valeriu Arhip
Judecătorii                                          Diana Corlăteanu
                                                                                                                 Nicolae Ghedrovici             