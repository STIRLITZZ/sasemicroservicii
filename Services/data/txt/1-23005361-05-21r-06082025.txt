Dosarul nr.1-23005361-05-21r-06082025                                                                                                                                             
                                                                         Prima instanță: Judecătoria Cahul, sediul Central
                                                                                                               Judecător Mihail Bușuleac                 
    CURTEA DE APEL SUD
 
     D E C I Z I E 
     în numele Legii
11 decembrie 2025                                                                                                    municipiul 
Cahul
Completul de judecată al Curții de Apel Sud, sediul Cahul
Având în componența sa:
Președintele completului                            Grigori Colev
Judecătorii                                  Andrei Scripcenco, Evgheni Bancov
a judecat în absența părților, în ordine de recurs, cererea de recurs depusă de avocații 
Moroșan Vasile și Mărgineanu Filip, în interesele condamnatului Chisacov Alexandru, împotriva 
încheierii Judecătoriei Cahul, sediul Central, din 15 iulie 2025, pronunțată la cererea avocaților 
Moroșan Vasile și Mărgineanu Filip privind aplicarea prevederilor art.84 alin.(1) Cod penal în 
acord cu art.10 și 101 din Codul penal în privința condamnatului Chisacov Alexandru,-
Analizând argumentele de fapt și de drept invocate în cererea de recurs și materialele 
administrate la dosar, Completul de judecată,- 
C O N S T A T Ă :
În fapt:
La 08 decembrie 2021 avocații Moroșan Vasile și Mărgineanu Filip au înaintat în 
instanța de judecată cerere privind aplicarea prevederilor art.84 alin.(1) Cod penal în acord cu 
art.10 și 101 din Codul penal în privința condamnatului Chisacov Alexandru.
În motivarea cererii au precizat că, prin sentința *****, Chisacov Alexandru a fost 
recunoscut vinovat în comiterea infracțiunii prevăzute de *****din Cod penal (din redacția a.n. 
1961) - la *****, în baza art.88 pct.1), 4), 7) din Cod penal (din redacția a.n. 1961) - la *****, în 
baza art.225/5 alin. (1) din Cod penal (din redacția a.n. 1961) la ***** și în baza *****din Cod 
penal (din redacția a.n. 1961) - la *****. Potrivit art.39 alin.(1) din Cod penal (din redacția a.n. 
1961), cu stabilirea pedepsei definitive la *****, cu executarea pedepsei în colonie de corectare 
prin muncă cu regim înăsprit, începând cu 06.12.2002, cu includerea duratei arestului preventiv 
de la 29.07.2001 până la 06.12.2002.
Prin decizia *****, a fost casată parţial sentinţa şi pronunţată o nouă hotărâre, prin care 
Chisacov Alexandru a fost condamnat în baza *****Cod penal (1961) la *****, în baza art.88 
pct.1), 4), 7) Cod penal (1961) la detenţiune pe viaţă, în baza art.225/5 alin.(1) Cod penal (1961) 
la ***** şi în baza *****Cod penal (1961) la *****. Conform art.39 Cod penal (1961), prin 
absorbirea pedepsei mai uşoare de pedeapsa mai gravă, i-a fost stabilită pedeapsa definitivă - 
detenţiune pe viaţă.
Prin decizie Curţii Supreme de Justiţie din 10.07.2003, recursurile avocatului şi 
condamnatului au fost respinse ca inadmisibile. 
Prin hotărârea Plenului Curţii Supreme de Justiţie din 20.12.2004, recursul declarat de 
condamnat şi avocatul acestuia a fost respins ca inadmisibil.
Prin hotărârea *****, recursurile declarate de condamnat şi avocatul acestuia au fost 
admise, casate parţial hotărârile adoptate, rejudecată cauza şi pronunţată o nouă hotărâre, prin 
care acţiunile lui Chisacov Alexandru au fost reîncadrate de la *****Cod penal (1961) la 
*****Cod penal şi de la art.225/5 Cod penal (1961) la ***** Cod penal, stabilindu-i în baza 
*****Cod penal pedeapsa de ***** şi în baza ***** Cod penal *****. Condamnarea lui 
Chisacov Alexandru în baza *****Cod penal (1961) la ***** şi în baza art.88 pct.1), 4), 7) Cod 
penal (1961) la *****a fost menţinută. 
Potrivit art.39 alin.(1) Cod penal (1961), pentru concurs de infracţiuni, prin absorbirea 
pedepselor mai ușoare de pedeapsa mai gravă, i-a fost stabilită pedeapsa definitivă - detenţiune 
pe viaţă.
Prin decizia Colegiului penal al Curţii Supreme de Justiţie din 10.02.2011, recursul în 
anulare declarat de condamnatul Chisacov Alexandru a fost declarat inadmisibil, deoarece nu 
îndeplineşte cerinţele legale de conţinut. 
Potrivit deciziei Colegiului penal al Curţii Supreme de Justiţie din 24.10.2013, s-a decis 
inadmisibilitatea recursului în anulare declarat de condamnatul Chisacov Alexandru, ca fiind 
declarat repetat. Prin sentinţa Judecătoriei Cahul din 19 noiembrie 2015, s-a respins cererea de 
revizuire a procesului penal depusă de condamnatul Chisacov Alexandru ca fiind inadmisibilă. 
Prin decizie Curţii de Apel Cahul din 05 aprilie 2016, apelul depus împotriva sentinţei 
Judecătoriei Cahul din 19 noiembrie 2015 a fost respins ca nefondat.
Indică că, la data comiterii infracțiunilor condamnatul Chisacov Alexandru avea 
împlinită vârsta de 18 ani, însă nu avea împlinită vârsta de 21 ani, prin urmare în privința 
acestuia urmează a fi aplicată Legea care are efect retroactiv și anume prevederile art.84 alin.(1) 
din Codul penal.
Solicită reducerea pedepsei detențiune pe viață stabilită în privința lui Chisacov 
Alexandru prin decizia Curţii de Apel din 26 martie 2003 în baza art.84 alin.(1) din Codul penal 
până la maximul pedepsei definitive pentru concurs de infracțiuni de 12 ani și 6 luni închisoare, 
cu includerea perioadei de reținere și arestare preventivă din 29.07.2001 până la 06.12.2002, 
eliberându-l din sala de ședință având în vedere că pedeapsa a fost executată pe deplin.
Încheierea instanței de fond:
Prin încheierea Judecătoriei Cahul, sediul Central, din 15 iulie 2025, s-a respins ca 
neîntemeiată cererea avocaților Moroșan Vasile și Mărgineanu Filip privind aplicarea 
prevederilor art.84 alin.(1) Cod penal în acord cu art.10 și 10 1 din Codul penal în privința 
condamnatului Chisacov Alexandru.
Solicitarea recurentului:
Legalitatea încheierii Judecătoriei Cahul, sediul Central, din 15 iulie 2025 a fost 
contestată cu recurs la 18 iulie 2025 de avocații Moroșan Vasile și Mărgineanu Filip, în 
interesele condamnatului Chisacov Alexandru, în care solicită admiterea cererii de recurs,  
casarea încheierii, cu rejudecarea cauzei respective de instanța de fond Judecătoria Cahul, sediul 
Central, în alt complet de judecată. 
În motivarea cererii de recurs a fost indicat că, consideră soluția instanței de fond 
neîntemeiată, nemotivată şi contradictorie în coraport cu prevederile art.art.4, 8, 16 alin.(1), 20, 
24 din Constituţia RM, art.art.2, 7, 10 din Codul de procedură penală, art.4, art.7 alin.(1), art.84 
alin.(1) din Codul penal, art.3 (interzicerea torturii), art.6 (dreptul la un proces echitabil), art.6.1 
(acces liber la justiţie), art.6 par.3 (egalitatea armelor în procesul penal), art.13 (dreptul la un 
recurs efectiv), art.6 pct.3 (dreptul la apărare) din Convenţia Europeană pentru Apărarea 
Drepturilor Omului şi a Libertăţilor Fundamentale.
Precizează că, Chisacov Alexandru are calitatea de condamnat şi execută pedeapsă cu 
închisoare, corespunzător consideră că poate beneficia de aplicarea prevederilor legale 
menţionate la etapa executării sentinţei. Precizează că, la momentul comiterii faptelor ilicite (30 
iunie 2001) Chisacov Alexandru avea vârsta de 19 ani. Iar din materialele cauzei penale rezultă 
că, Chisacov Alexandru anterior nu a fost condamnat să mai fi fost condamnat pentru comiterea 
cărorva fapte penale.
Indică că, potrivit art.84 alin.(1) al Codului penal, în redacția valabilă ca urmare a 
modificărilor operate prin Legea RM nr.163 din 20.07.2017 pentru modificarea şi completarea 
unor acte legislative, dacă o persoană este declarată vinovată de săvârşirea a două sau mai multor 
infracţiuni fără să fi fost condamnată pentru vreuna din ele, instanţa de judecată, pronunţând 
pedeapsa pentru fiecare infracţiune aparte, stabileşte pedeapsa definitivă pentru concurs de 
infracţiuni prin cumul, total sau parţial, al pedepselor aplicate, dar pe un termen nu mai mare de 
25 de ani de închisoare, iar în privinţa persoanelor care nu au atins vârsta de 18 ani, dar nu au 
atins vârsta de 21 de ani, care nu au mai fost condamnate - pe un termen nu mai mare de 12 ani şi 
6 luni. In cazul în care persoana este declarată vinovată de săvârşirea a două sau mai multor 
infracţiuni uşoare şi/sau mai puţin grave, pedeapsa definitivă poate fi stabilită şi prin absorbirea 
pedepsei mai uşoare de pedeapsa mai aspră. De asemenea, potrivit pct.45 din Hotărârea pentru 
controlul constituţionalităţii (Sesizarea nr.27a/2014) din 27.05.2014, Curtea Constituţională a 
menţionat că în materie penală, preeminenţa dreptului generează aplicabilitatea principiului 
retroactivităţii legii penale mai favorabile. În context, Curtea a mai enunţat expres că în materie 
penală se aplică legea în vigoare la momentul comiterii faptei, şi nu legea intrată în vigoare după 
consumarea infracţiunii, cu excepţia legii mai favorabile, care are efect retroactiv.
Susține că, în sensul art.22 din Constituţie, în coroborare cu art.10 din Codul penal, 
neretroactivitatea legii penale vizează orice circumstanţă care duce la înrăutăţirea situaţiei 
persoanei, fără a se limita doar la mărimea şi categoria pedepsei aplicate. Suplimentar din 
cuprinsul Hotărârii Curţii Constituţionale rezultă că aplicarea legii penale mai favorabile este un 
adevărat principiu, ceea ce înseamnă că, în ipoteza unei situaţii tranzitorii, legea penală mai 
favorabilă se aplică în toate cazurile. Consideră că, în acord cu opinia Curţii Constituţionale, 
trebuie apreciată excepţia retroactivităţii legii penale mai favorabile ca fiind obligatorie, ceea ce 
înseamnă că organele judiciare trebuie să aplice legea nouă mai favorabilă, în temeiul art.15 din 
Constituţie, chiar dacă lipsesc normele de aplicare, pentru a fi incidente dispoziţiile art.10 din 
Codul penal. Totodată, prevederile art.10 Codul penal se extind inclusiv asupra persoanelor care 
au săvârşit faptele infracţionale până la intrarea în vigoare a legii şi care inclusiv execută 
pedeapsa, prin urmare, condiţiile imperative consacrate de legea penală sunt aplicabile direct 
cauzei penale a condamnatului Chisacov Alexandru, care la data de 30 iunie 2001 (data comiterii 
infracţiunii), avea vârsta de 19 ani, nefiind anterior condamnat.
Indică că, instanța de recurs urmează să rețină că, în special, în ipoteza în care se pune 
problema respectării unei reglementări care are ca obiect protecţia drepturilor garantate de 
Convenţia pentru apărarea drepturilor omului şi libertăţilor fundamentale, acestea impun 
organizarea unui sistem judiciar de anchetă eficace la finalizarea căreia să nu existe nici o 
aparenţă de apreciere arbitrară a circumstanţelor care s-au aflat la originea faptei. Curtea 
Europeană a Drepturilor Omului în practica sa a hotărât că a fost încălcat art.3 din Convenţie în 
ceea ce priveşte pedeapsa detenţiunii pe viaţă aplicată reclamantului, fără posibilitatea acordării 
liberării condiţionate, constatând că în lipsa unui mecanism de reexaminare, pedeapsa detenţiunii 
pe viaţă aplicată reclamantului constituia o pedeapsă ireductibilă care constituia un tratament 
inuman (Ocalan împotriva Turciei (nr.2), 2014, pct.199-207). Iar în sensul art.3 din CEDO, 
detenţiunea pe viaţă, pentru a fi compatibilă cu art.3 din CEDO, o astfel de pedeapsă trebuie să 
fie reductibilă de jure şi de facto, ceea ce înseamnă că trebuie să existe atât o perspectivă de 
punere în libertate a deţinutului, cât şi o posibilitate de reexaminare. Echilibrul dintre acestea nu 
este în mod automat static şi se poate schimba pe parcursul executării pedepsei, astfel încât 
principalul motiv pentru detenţie de la început poate să nu mai fie astfel după o lungă perioadă 
de executare a pedepsei. Se subliniază importanţa motivului reabilitării, adică reintegrarea în 
societate a persoanei condamnate, dat fiind că politica penală europeană din prezent pune accent 
pe acest aspect, după cum se reflectă în practica statelor contractante, în standardele relevante 
adoptate de Consiliul Europei şi în materialele internaţionale relevante (Murray împotriva Ţărilor 
de Jos (MC), 2016, pct.102; şi Hutchinson împotriva Regatului Unit (MC), 2017, pct.42.) 
Invocă că, criteriile şi condiţiile stabilite în legislaţia internă care se referă la 
reexaminare trebuie să aibă un grad suficient de claritate şi de certitudine şi, de asemenea, să 
reflecte jurisprudenţa relevantă a Curţii Europene. Aceasta înseamnă că deţinuţii care primesc 
condamnarea la detenţiune pe viaţă fără posibilitatea liberării condiţionate au dreptul să cunoască 
de la început ce trebuie să facă pentru a fi eligibili pentru eliberare şi în ce condiţii. În aceasta se 
include şi momentul în care va avea loc ori se poate solicita o revizuire a pedepsei (Vinter şi alţii, 
2013, pct.122). În acest sens, Curtea a reţinut un sprijin evident în materialele comparative şi 
internaţionale relevante în favoarea revizuirii care să aibă loc nu mai târziu de 25 de ani de la 
aplicarea pedepsei, cu revizuiri periodice ulterioare (ibid., pct.68, 118, 119 şi 120). Continuarea 
detenţiei unui deţinut cauzată de imposibilitatea practică a transferului, în circumstanţe în care 
detenţia sa nu mai era considerată necesară de către autorităţile naţionale, a echivalat cu o 
pedeapsă pe viaţă ireductibilă de facto din cauza lipsei unei perspective realiste de eliberare 
(Horion împotriva Belgiei, 2023, pct.75). Obligațiile pozitive de fond care revin statelor în 
temeiul art.3 din Convenţie cuprind, în primul rând, obligaţia de a institui un cadru legislativ şi 
de reglementare al protecţiei; în al doilea rând, în anumite împrejurări bine definite, obligaţia de 
a lua măsuri operaţionale de a proteja persoane specifice împotriva riscului de tratamente 
contrare acestei dispoziţii [X şi alţii împotriva Bulgariei (MC), 2021, pct.178].
Susține că, în jurisprudenţa sa, Curtea a statuat expres că o pedeapsă cu detenţiunea pe 
viaţă poate să rămână compatibilă cu art.3 din Convenţie doar în măsura în care oferă o 
posibilitate efectivă de revizuire a detenţiei şi o perspectivă de eliberare, ambele condiţii fiind 
necesar să fie prezente încă de la pronunţarea pedepsei. Astfel, un deţinut pe viaţă are dreptul să 
ştie, de la începutul pronunţării pedepsei sale, ce condiţii trebuie să îndeplinească pentru a putea 
fi luată în considerare pentru eliberare, precum şi când şi în ce circumstanţe poate fi solicitată 
revizuirea pedepsei (a se vedea §§ 104-118 şi 122 din Hotărârea Vinter şi alţii împotriva 
Regatului Unit al Marii Britanii). Unul dintre principiile fundamentale, statuate la art.7 al 
Convenţiei pentru apărarea Drepturilor Omului şi Libertăţilor Fundamentale, este principiul nulla 
poena sine lege, care semnifică, printre altele, că nimeni nu poate fi condamnat pentru o acţiune 
sau o omisiune care, în momentul săvârşirii, nu constituia o infracţiune, potrivit dreptului 
naţional sau internaţional.
De asemenea, consideră că, nu se poate aplica o pedeapsă mai severă, decât cea 
aplicabilă în momentul săvârșirii infracțiunii. Deci dacă legea penală nouă permite ameliorarea 
situaţiei categoriei de condamnați vizați, este inacceptabil de a nu permite acestora să facă uz de 
norma ce le micșorează pedeapsa, or, retroactivitatea normelor de drept substanțial nu se pune în 
discuţie.
Totodată, art.10 Cod penal prevede că legea penală care înlătură caracterul infracţional 
al faptei, care uşurează pedeapsa ori, în alt mod, ameliorează situaţia persoanei ce a comis 
infracţiunea, are efect retroactiv, adică se extinde asupra persoanelor care au săvârşit faptele 
respective până la intrarea în vigoare a acestei legi, inclusiv asupra persoanelor care execută 
pedeapsa ori care au executat pedeapsa, dar au antecedente penale. În special, articolul 10 1 Cod 
penal în mod expres prevede că dacă, după rămânerea definitivă a hotărârii de condamnare la 
detenţiune pe viaţă şi până la executarea ei, a intervenit o lege care prevede pentru aceeaşi faptă 
numai pedeapsa închisorii, pedeapsa detenţiunii pe viaţă se înlocuieşte cu maximul pedepsei 
închisorii, prevăzută de legea nouă pentru acea infracţiune.
Indică că, în conformitate cu standardele de drept comparat şi internațional existente, 
revizuirea nu trebuie să se asigure mai târziu de douăzeci şi cinci de ani de la pronunțarea 
pedepsei la detenţiunea pe viaţă, trebuie să aibă loc revizuiri periodice după, iar autoritățile 
naționale trebuie să examineze dacă, în timpul executării pedepsei, există schimbări în viața 
deținutului şi progrese în direcţia reabilitării sale de o asemenea importanță, încât deţinerea 
ulterioară nu mai este justificată din motive punitive legitime. Această evaluare trebuie să se 
bazeze pe reguli care au un grad suficient de claritate şi certitudine şi pe criterii obiective, 
prestabilite, alături de garanţii procedurale suficiente.
Alegațiile instanţei de judecată „... La caz, instanţa de judecată menţionează că 
personalitatea infractorului, caracterul şi gravitatea faptelor săvârşite de către acesta au fost 
evaluate de către instanţele de judecată la etapa individualizării şi aplicării pedepsei definitive şi 
prin urmare o reevaluare a circumstanţelor date ar echivala cu desconsiderare sau reinterpretare 
unor fapte care au fost odată cercetate având astfel autoritatea lucrului judecat” le consideră 
contrare prevederilor art.3 din CEDO, care stipulează că, criteriile şi condiţiile stabilite în 
legislaţia internă ce se referă la reexaminare trebuie să aibă un grad suficient de claritate şi de 
certitudine şi, de asemenea, să reflecte jurisprudenţa relevantă a Curţii Europene.
Expunerea în încheierea din 15 iulie 2025, precum că anterior, la cererea apărătorilor şi 
a condamnatului Chisacov Alexandru, instanţele de judecată prin încheierile nr.21-2/2019 din 
21.02.2019 şi nr.21-8/2021 din 30.12.2021, au dispus respingerea unor cereri analogice, iar 
acestea fiind cu puterea lucrului judecat, invocându-se totodată principiul securităţii raporturilor 
juridice, aceste alegaţii în sine contravin prevederilor art.3 CEDO, care prevede inter alia, că 
pedeapsa detenţiunea pe viaţă, trebuie să fie reductibilă de jure şi de facto, ceea ce înseamnă că 
trebuie să existe atât o perspectivă de punere în libertate a deţinutului, cât şi o posibilitate de 
reexaminare, precum contravin şi prevederilor art.6 (dreptul la un proces echitabil), art.6.1 (acces 
liber la justiţie), art.6 par.3 (egalitatea armelor în procesul penal), art.13 (dreptul la un recurs 
efectiv), art.6 pct.3 (dreptul la apărare).
La fel, susține că, de către instanţa de fond nu a fost luat în consideraţie faptul că 
Chisacov Alexandru în locurile de detenţie, a fost evaluat de către Comisiile speciale a 
Penitenciarului nr.17-Rezina; nr. 5-Cahul, prin care au stabilit că Chiscov Alexandru se 
caracterizează pozitiv, prezintă risc de recidivă redus, nu are abateri disciplinare, materiale 
confirmative care au fost prezentate instanţei de judecată, însă care nu au fost examinate şi pe 
care judecătorul de caz nu s-a expus în încheierea din 15 iulie 2025. Prin prisma acestor expuneri 
ale instanţei de judecată, condamnatului Chisacov Alexandru, din momentul aplicării pedepsei 
penale detenţiunea pe viaţă, i-a fost anulat dreptul de a avea o perspectivă de punere în libertate 
în sensul art.3 CEDO. Mai mult ca atât, expunerea de către instanţa de judecată a faptului că: 
„Totodată, instanţa nu poate accepta solicitarea condamnatului Chisacov Alexandru privind 
aplicarea în privinţa sa a deciziei Curţii Supreme de Justiţie din 17.12.2020, prin care s-a judecat 
recursul în interesul legii, declarat de Procurorul General al Republicii Moldova, Alexandr 
Stoianoglo, privind soluţionarea neunitară, de către colegiile penale ale curţilor de apel, a 
aplicării retroactivităţii legii penale mai blânde, în cazul condamnaţilor care au săvârşit 
infracţiunea, la vârsta cuprinsă între 18 şi 21 de ani — art.70 alin.(3 1), art.84 alin.(1) şi art.85 
alin.(1) Cod penal, în raport cu prevederile art.10 şi 10 1 Cod penal, deoarece Plenul nu a oferit 
nici o interpretare ce ţine de aplicarea art.84 Cod penal în cazul pedepsei detenţiunea pe viaţă, 
este una nemotivată şi contrară deciziei Curţii Supreme de Justiţie din 17.12.2020 dosarul nr.4-
1ril-3/2020, care a examinat recursul în interesul legii, anume privind soluţionarea neunitară de 
către colegiile penale ale Curţilor de Apel, a aplicării retroactivității legii penale mai blânde, în 
cazul condamnaţilor care au săvârşit infracţiunea, la vârsta cuprinsă între 18 şi 21 de ani - art.70 
alin.(31), art.84 alin.(1) şi art.85 alin.(1) Cod penal, în raport cu prevederile art.10 şi 10 1 Cod 
penal.
În coroborare cu cele expuse supra, se constată faptul că, instanţa de judecată a admis 
incidente procesuale, deoarece a apreciat greşit circumstanţele cauzei şi a interpretat eronat 
normele aplicabile cazului în speţă. În acest sens, instanţa de recurs urmează să ia în considerare 
faptul că, circumstanţele descrise în prezenta cerere de recurs, echivalează cu nerezolvarea 
fondului cauzei, ceea ce implică casarea încheierii integral, cu remiterea cauzei la rejudecare de 
către instanţa de fond, în alt complet de judecată, pentru înlăturarea omisiunilor admise. 
Concomitent, în cadrul rejudecării cauzei instanţa de fond urmează să ţină cont de esenţa cererii, 
poziţia părţilor în şedinţa de judecată în coroborare cu prevederile art.84 alin.(1), art.10-10 1 din 
Codul penal cu art.3, 6 CEDO.
Consideră că, argumentele invocate în cerere din 08.12.2021 sunt importante pentru 
rezultatul procesului şi necesită un răspuns concret în hotărâre. Pe când abținerea instanței 
ierarhic inferioare de furnizarea unui răspuns explicit la un şir de argumente invocate, constituie 
o încălcare a art.6 alin.(1) CEDO, deoarece participanților nu le-a fost acordată posibilitatea de a 
şti dacă aceste argumente au fost neglijate sau respinse, şi în ultimul caz, cauzele acestei 
respingeri.
Termenul de depunere a recursului:
Conform art.472 Cod de procedură penală, încheierea instanței privind soluționarea 
chestiunilor referitor la executarea hotărârilor judecătorești poate fi atacată de către persoanele 
interesate, în termen de 15 zile, cu recurs care se judecă conform prevederilor titl.II cap.IV secţ. 
a 2-a §2 din Partea specială. 
Lucrările dosarului atestă că, instanța de judecată a pronunțat încheierea în ședința din 
15 iulie 2025, cererea de recurs a fost depusă de avocații Moroșan Vasile și Mărgineanu Filip, în 
interesele condamnatului Chisacov Alexandru, la data de 18 iulie 2025. 
Astfel, se atestă respectarea termenului pentru exercitarea căii de atac recurs de către 
avocații Moroșan Vasile și Mărgineanu Filip, în interesele condamnatului Chisacov Alexandru.
Procedura în fața instanței de recurs:
Conform art.447 alin.(1) Cod de procedură penală, recursul se judecă în termen 
rezonabil, fără prezența părților la proces.
Prin înștiințare, părțile au fost informate despre data examinării recursului, pentru 11 
decembrie 2025. În contextul normei citate, instanța de recurs a examinat recursul în absența 
părților, în baza materialelor din dosar.
La 19 septembrie 2025, procurorul în Procuratura Anticorupție, delegat în procuratura 
de circumscripție Sud, Radu Palencu, a depus referință la cererea de recurs depusă de avocații 
Moroșan Vasile și Mărgineanu Filip, în interesele condamnatului Chisacov Alexandru, prin care 
a solicitat în temeiul art.449 alin.(1) pct.1) lit a) Cod de procedură penală, respingerea  recursului 
cu menținerea încheierii instanței de fond din 15 iulie 2025. 
Aprecierea instanței de recurs:
Studiind materialele dosarului, analizând încheierea contestată în raport cu argumentele 
invocate în cererea de recurs, Completul de judecată conchide respingerea recursului înaintat de 
avocații Moroșan Vasile și Mărgineanu Filip, în interesele condamnatului Chisacov Alexandru, 
cu menținerea încheierii primei instanțe.
Potrivit art.449 alin.(1) pct.1) lit.a) Cod de procedură penală, judecând recursul, 
instanța respinge recursul, menținând hotărârea atacată, dacă recursul este nefondat. 
Potrivit art.469 alin.(1) pct.14) Cod de procedură penală, la executarea pedepsei, 
instanța de judecată soluționează chestiunile cu privire la schimbările în executarea unor 
hotărâri, și anume: liberarea de pedeapsă sau uşurarea pedepsei în temeiul adoptării unei legi 
care are efect retroactiv ori ameliorarea, în alt mod, a situaţiei (art.10 şi 10 1 din Codul penal), 
precum şi excluderii din hotărîrea de condamnare a unor capete de acuzare dacă persoana 
condamnată a fost extrădată. 
După cum rezultă din materialele cauzei, prin sentinţa *****, Chisacov Alexandru a 
fost recunoscut vinovat în comiterea infracțiunii prevăzute de *****din Cod penal (din redacția 
a.n. 1961) - la *****, în baza art.88 pct.1), 4), 7) din Cod penal (din redacția a.n. 1961) - la 
*****, în baza art.225/5 alin. (1) din Cod penal (din redacția a.n. 1961) la ***** și în baza 
*****din Cod penal (din redacția a.n. 1961) - la *****. Potrivit art.39 alin.(1) din Cod penal (din 
redacția a.n. 1961), cu stabilirea pedepsei definitive la *****, cu executarea pedepsei în colonie 
de corectare prin muncă cu regim înăsprit, începând cu 06.12.2002, cu includerea duratei 
arestului preventiv de la 29.07.2001 până la 06.12.2002.
Prin decizia *****, a fost casată parţial sentinţa şi pronunţată o nouă hotărâre, prin care 
Chisacov Alexandru a fost condamnat în baza *****Cod penal (1961) la *****, în baza art.88 
pct.1), 4), 7) Cod penal (1961) la detenţiune pe viaţă, în baza art.225/5 alin.(1) Cod penal (1961) 
la ***** şi în baza *****Cod penal (1961) la *****. Conform art.39 Cod penal (1961), prin 
absorbirea pedepsei mai uşoare de pedeapsa mai gravă, i-a fost stabilită pedeapsa definitivă - 
detenţiune pe viaţă.
Prin decizie Curţii Supreme de Justiţie din 10.07.2003, recursurile avocatului şi 
condamnatului au fost respinse ca inadmisibile. 
Prin hotărârea Plenului Curţii Supreme de Justiţie din 20.12.2004, recursul declarat de 
condamnat şi avocatul acestuia a fost respins ca inadmisibil.
Prin hotărârea *****, recursurile declarate de condamnat şi avocatul acestuia au fost 
admise, casate parţial hotărârile adoptate, rejudecată cauza şi pronunţată o nouă hotărâre, prin 
care acţiunile lui Chisacov Alexandru au fost reîncadrate de la *****Cod penal (1961) la 
*****Cod penal şi de la art.225/5 Cod penal (1961) la ***** Cod penal, stabilindu-i în baza 
*****Cod penal pedeapsa de ***** şi în baza ***** Cod penal *****. Condamnarea lui 
Chisacov Alexandru în baza *****Cod penal (1961) la ***** şi în baza art.88 pct.1), 4), 7) Cod 
penal (1961) la *****a fost menţinută. Potrivit art.39 alin.(1) Cod penal (1961), pentru concurs 
de infracţiuni, prin absorbirea pedepselor mai ușoare de pedeapsa mai gravă, i-a fost stabilită 
pedeapsa definitivă - detenţiune pe viaţă.
Prin decizia Colegiului penal al Curţii Supreme de Justiţie din 10.02.2011, recursul în 
anulare declarat de condamnatul Chisacov Alexandru a fost declarat inadmisibil, deoarece nu 
îndeplineşte cerinţele legale de conţinut. 
Potrivit deciziei Colegiului penal al Curţii Supreme de Justiţie din 24.10.2013, s-a decis 
inadmisibilitatea recursului în anulare declarat de condamnatul Chisacov Alexandru, ca fiind 
declarat repetat. Prin sentinţa Judecătoriei Cahul din 19 noiembrie 2015, s-a respins cererea de 
revizuire a procesului penal depusă de condamnatul Chisacov Alexandru ca fiind inadmisibilă. 
Prin decizie Curţii de Apel Cahul din 05 aprilie 2016, apelul depus împotriva sentinţei 
Judecătoriei Cahul din 19 noiembrie 2015 a fost respins ca nefondat.
Prin decizia Colegiului penal al Curţii Supreme de Justiţie din 13 iulie 2016, recursul 
ordinar depus împotriva deciziei Curţii de Apel Cahul din 05 aprilie 2016 a fost declarat 
inadmisibil, ca fiind vădit neîntemeiat. 
Prin decizia Colegiului penal al Curţii Supreme de Justiţie din 08 decembrie 2016, s-a 
decis inadmisibilitatea recursului în anulare declarat de condamnatul Chisacov Alexandru 
împotriva sentinţei Judecătoriei Cahul din 19.11.2015, deciziei Curţii de Apel Cahul din 
05.04.2016 şi deciziei Colegiului penal al Curţii Supreme de Justiţie din 13.07.2016, ca fiind 
vădit neîntemeiat.
La 28 decembrie 2017 avocatul Beruciașvili Andrei, în interesele condamnatului 
Chisacov Alexandru, a depus în instanța de judecată o cerere privind aplicarea în privința 
condamnatului Chisacov Alexandru a prevederilor art.70 alin.(3¹), art.84 alin.(1) și art.85 alin.(1) 
Cod penal în raport cu prevederile art.10 și 10¹ Cod penal, care prin încheierea nr. 21-2/2019 
emisă la 21.02.2019, a fost respinsă ca neîntemeiată. Ulterior, prin decizia Curții de Apel 
Chișinău nr.21r-354/2020 din 15.06.2020, a fost respins recursul declarat de avocatul 
Beruciașvili Andrei, în interesele condamnatului Chisacov Alexandru și menținută fără 
modificări încheierea emisă la 21.02.2019. 
La 21 aprilie 2021 avocatul Cortac Nicolae înaintează aceleași cerințe care au fost deja 
invocate anterior de către avocatul Beruciașvili Andrei și asupra cărora judecătorul Judecătoriei 
Orhei, sediul Rezina, prin încheierea din 21.02.2019 s-a expus, respectiv prin Încheierea 
Judecătoriei Orhei, sediul Rezina, cererea a fost respinsă ca fiind inadmisibilă, fiind menținută și 
de către instanța de recurs prin decizia Curții de Apel Chișinău nr. 21r-143/22 din 22 septembrie 
2022.
La 08 decembrie 2021 avocații Moroșan Vasile și Mărgineanu Filip au înaintat în 
instanța de judecată cerere privind aplicarea prevederilor art.84 alin.(1) Cod penal în acord cu 
art.10 și 101 din Codul penal în privința condamnatului Chisacov Alexandru.
Prin încheierea Judecătoriei Cahul, sediul Central, din 15 iulie 2025, s-a respins ca 
neîntemeiată cererea avocaților Moroșan Vasile și Mărgineanu Filip privind aplicarea 
prevederilor art.84 alin.(1) Cod penal în acord cu art.10 și 10 1 din Codul penal în privința 
condamnatului Chisacov Alexandru.
Verificând legalitatea încheierii contestate, Completul de judecată consideră că 
judecătorul instanței de fond întemeiat a ajuns la concluzia de a respinge ca neîntemeiată cererea 
avocaților Moroșan Vasile și Mărgineanu Filip privind aplicarea prevederilor art.84 alin.(1) Cod 
penal în acord cu art.10 și 10 1 din Codul penal în privința condamnatului Chisacov Alexandru, 
din următoarele considerente.
Conform art.10 alin.(1) Cod penal, legea penală care înlătură caracterul infracțional al 
faptei, care ușurează pedeapsa ori, în alt mod, ameliorează situaţia persoanei ce a comis 
infracțiunea are efect retroactiv, adică se extinde asupra persoanelor care au săvârșit faptele 
respective pînă la intrarea în vigoare a acestei legi, inclusiv asupra persoanelor care execută 
pedeapsa ori care au executat pedeapsa, dar au antecedente penale.
Potrivit art.10 1 alin.(1) Cod penal, dacă, după rămânerea definitivă a hotărârii de 
condamnare şi pînă la executarea completă a pedepsei privative de libertate, a muncii 
neremunerate în folosul comunității sau a amenzii, a intervenit o lege care prevede unul din 
aceste tipuri de pedeapsă, dar cu un maxim mai mic, sancţiunea aplicată se reduce la acest 
maxim dacă depăşeşte maximul prevăzut de legea nouă pentru infracțiunea săvârșită.
Art.84 alin.(1) Cod penal (la data depunerii cererii) prevede că, dacă o persoană este 
declarată vinovată de săvîrşirea a două sau mai multor infracţiuni fără să fi fost condamnată 
pentru vreuna din ele, instanţa de judecată, pronunţînd pedeapsa pentru fiecare infracţiune 
aparte, stabileşte pedeapsa definitivă pentru concurs de infracţiuni prin cumul, total sau parţial, 
al pedepselor aplicate, dar pe un termen nu mai mare de 25 de ani de închisoare, iar în privinţa 
persoanelor care nu au atins vîrsta de 18 ani şi a persoanelor care au atins vîrsta de 18 ani, dar 
nu au atins vîrsta de 21 de ani, care nu au mai fost condamnate - pe un termen nu mai mare de 
12 ani şi 6 luni. În cazul în care persoana este declarată vinovată de săvîrşirea a două sau mai 
multor infracţiuni uşoare şi/sau mai puţin grave, pedeapsa definitivă poate fi stabilită şi prin 
absorbirea pedepsei mai uşoare de pedeapsa mai aspră.
Iar potrivit art.84 alin.(5) Cod penal, în cazul unui concurs de infracţiuni, cînd s-a 
stabilit o pedeapsă cu detenţiune pe viaţă şi una sau mai multe pedepse cu închisoare ori alte 
categorii de pedepse, se aplică ca pedeapsă definitivă detenţiunea pe viaţă.
Notabil este că, reglementările art.84 alin.(1) Cod penal, modificate prin Legea nr.163 
din 20 iulie 2017, se extind inclusiv asupra persoanelor condamnate, cu excepția cazurilor 
pedepselor individualizate conform criteriilor generale.
Completul de judecată este solidar cu poziția instanței de fond, precum că prin prisma 
art.62 Cod penal, pedeapsa închisorii și pedeapsa detențiunii pe viață sunt categorii diferite de 
pedeapsă, respectiv norma prevăzută la art.84 alin.(1) prin prisma art.10 și art.10 1 din Codul 
penal, nu se poate extinde şi în privinţa persoanelor condamnate la detenţiune pe viaţă, or la caz 
alin.(5) al aceluiași articol stipulează că, în cazul unui concurs de infracţiuni, cînd s-a stabilit o 
pedeapsă cu detenţiune pe viaţă şi una sau mai multe pedepse cu închisoare ori alte categorii de 
pedepse, se aplică ca pedeapsă definitivă detenţiunea pe viaţă.
De asemenea, Completul de judecată reține justă poziția instanței de fond referitor la 
solicitarea avocaților Moroșan Vasile și Mărgineanu Filip privind aplicarea în privința 
condamnatului Chisacov Alexandru a deciziei Curții Supreme de Justiție din 17 decembrie 2020, 
prin care s-a judecat recursul în interesul legii, declarat de Procurorul General al Republicii 
Moldova, Alexandr Stoianoglo, privind soluționarea neunitară, de către colegiile penale ale 
curților de apel, a aplicării retroactivității legii penale mai blânde, în cazul condamnaților care au 
săvârșit infracțiunea, la vârsta cuprinsă între 18 și 21 de ani – art.70 alin.(3 1), art.84 alin.(1) și 
art.85 alin.(1) Cod penal, în raport cu prevederile art.10 și 10 1 Cod penal, or, decizia Curții 
Supreme de Justiție nu se referă la aplicarea prevederilor art.84 alin.(1) Cod penal în acord cu 
art.10 și 101 din Codul penal în cazul pedepsei cu detențiunea pe viață.
La înaintarea recursului, nu s-a făcut referire la nici unul din temeiurile pentru recursul 
prevăzut de art.444 alin.(1) Cod de procedură penală. Analizând încheierea judecătorească, din 
oficiu, instanța de recurs nu a constatat erori de drept comise de către judecătorul de instrucție la 
examinarea cauzei în prima instanță pentru a interveni în soluția adoptată.
Totodată, Completul de judecată menționează că, principiul securității raporturilor 
juridice, consfințit în articolul 6 din Convenție, cere inter alia ca, atunci când instanțele 
judecătorești dau o apreciere finală unei chestiuni, constatarea lor să nu mai poată fi pusă în 
discuție (a se vedea în acest sens hotărârea Brumărescu vs România din 28 octombrie 1999).
În acest context, instanţa iudecătoreacă reţine că, puterea de lucru judecat a unei hotărâri 
Judecătoreşti semnifică faptul că o cerere nu poate fi judecată în mod definitiv decât o singură 
dată (bis de eadern re ne sit actio), iar hotărârea este prezumată a exprima adevărul şi nu trebuie 
să fie contrazisă de o altă hotărâre (res judicata pro veritate habetur) si conform jurisprudenţei 
constante a CEDO, incertitudinea jurisprudenţială este de natură a reduce încrederea 
justiţiabililor în justiţie şi contravine principiului securităţii raporturilor juridice ca element 
esențial al preeminenței dreptului. Completul conchide că, în prezenţa unei hotărâri judecătoreşti 
definitive pe marginea aceloraşi cerinţe formulate de condamnat, care are putere de lucru 
judecat, instanţa nu se poate expune în mod repetat asupra unor fapte care au fost deja stabilite 
printr-o hotărâre judecătorească irevocabilă.
Generalizând cele descrise în prezenta decizie, Completul de judecată respinge ca 
neîntemeiate argumentele avocaților Moroșan Vasile și Mărgineanu Filip, în interesele 
condamnatului Chisacov Alexandru, invocate în cererea de recurs depusă împotriva încheierii 
Judecătoriei Cahul, sediul Central, din 15 iulie 2025.
Pornind de la constatările notate, Completul de judecată conchide de a respinge recursul 
depus de avocații Moroșan Vasile și Mărgineanu Filip, în interesele condamnatului Chisacov 
Alexandru, cu menținerea încheierii primei instanțe.
Călăuzindu-se de prevederile art.447-449 alin.(1) pct.1) lit.a) Cod de procedură penală, 
Completul de judecată,-
D  E  C  I  D  E :
Se respinge recursul depus de avocații Moroșan Vasile și Mărgineanu Filip, în interesele 
condamnatului Chisacov Alexandru.
Se menține încheierea Judecătoriei Cahul, sediul Central, din 15 iulie 2025, pronunțată 
la cererea avocaților Moroșan Vasile și Mărgineanu Filip privind aplicarea prevederilor art.84 
alin.(1) Cod penal în acord cu art.10 și 10 1 din Codul penal în privința condamnatului Chisacov 
Alexandru.
Decizia este irevocabilă.
Președintele completului                                                                     Grigori Colev
Judecătorii                                                                                              Andrei 
Scripcenco
                                                                                                               Evgheni Bancov