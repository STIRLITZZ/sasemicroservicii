Dosarul nr. 2-24145397-05-2rc-26092025        Judecătoria Cahul, sediul Cantemir          
                                                                                 Judecător Mihail Osadcii
Curtea de Apel Sud
D E CI Z I E
În Numele Legii
11 decembrie 2025                                                                                     mun. 
Cahul
Completul de judecată al Curții de Apel Sud, sediul Cahul, 
în componența:
președintelui completului de judecată,          dlui: Vitalie MOVILĂ,
judecătorilor:                              dlui Andrei SCRIPCENCO și dnei  Inga GORLENCO, 
a judecat în lipsa părților, recursul ordinar, declarat de reprezentantul SA „ATC- 
AGROTEHCOMERȚ” – Furtuna Vitalii împotriva încheierii Judecătoriei Cahul, sediul 
Cantemir din 31 iulie 2025, prin care a fost încetat procesul civil inițiat la cererea de chemare în 
judecată înaintată de S.A. „ATC-AGROTEHCOMERȚ” către CAP „Ciobalaccia”, reprezentată 
de către administratorul autorizat Bostan Nicolae cu privire la încasarea datoriei, penalității 
contractuale și cheltuielilor de judecată,
C O N S T A T Ă :
În fapt.
La 18 decembrie 2024, S.A. „ATC-AGROTEHCOMERȚ” a înaintat către CAP 
„Ciobalaccia”, reprezentată de către administratorul autorizat Bostan Nicolae cu privire la 
încasarea datoriei, penalității contractuale și cheltuielilor de judecată. 
În susținerea acțiunii fiind indicat că între compania „ATC-AGROTEHCOMERT” S.A. 
în calitate de vânzător și CAP „CIOBALACCIA”  în calitate de cumpărător, a fost încheiat 
contractul de furnizare  pe termen lung nr. 80/17 din 15.05.2017, obiectul căruia îl constituie 
livrarea mărfurilor – tehnică agricolă și componente în asortiment, la comanda scrisă și verbală a 
cumpărătorului. Astfel, în perioada 21.03.2021 – 29.04.2024, compania „ATC-
AGROTEHCOMERT” S.A. a livrat întreprinderii ,„CIOBALACCIA” CAP, marfă în sumă 
totală de 16 548,34 lei. Conform actului de verificare a decontărilor reciproce pentru perioada 
01.01.2024 –01.10.2024 întreprinderea „CIOBALACCIA” CAP, înregistrează față de compania 
„ATC- AGROTEHCOMERT” S.A., o datorie în sumă totală de 7 461 lei. 
Aşa dar, se atestă că, creanța CAР „CIOВALACCIA” - în procedura planului de 
restructurare față de compania „ATC-AGROTEHCOMERȚ”  la caz este certă  și clară în sumă 
de 7 461 lei.
Menționează că prin hotărârea Judecătoriei Cahul, sediul Central, din 15.03.2024 au fost 
admise cererile introductive depuse de creditorii SC „Vadalex-Agro” SRL, SRL „Imexagro” și 
SRL „Protecția Plantelor” privind intentarea procesului de insolvabilitate față de CAP 
„Ciobalaccia”, și cererile de alăturare la cererea introductivă depuse de creditorii Casa Națională 
de Asigurări Sociale și SRL „Crist-Valg”. S-a constatat insolvabilitatea debitorului CAP 
„Ciobalaccia” și s-a intentat față de această întreprindere procedura de insolvabilitate. S-a ridicat 
dreptul de administrare al debitorului și s-a desemnat în calitate de administrator al 
insolvabilității CAP „Ciobalaccia” administratorul Bostan Nicolae. S-a stabilit termenul-limită 
de înregistrare a cererilor de validare, data de 26.04.2024. S-a stabilit ședința de validare a 
creanțelor şi prima adunare de raportare pe data de 29.05.2024, ora 11:30, în incinta Judecătoriei 
Cahul.
Prin încheierea Judecătoriei Cahul, sediul Central din 19.08.2024, a fost confirmată 
hotărârea adunării creditorilor CAP „Ciobalaccia” din 10.06.2024 cu privire la intentarea 
procedurii de restructurare. S-a intentat procedura de restructurare în privința întreprinderii CAP 
insolvabile CAP „Ciobalaccia”, cu desemnarea în calitate de administrator al insolvabilității CAP 
„Ciobalaccia”, în procedura de restructurare, administratorul autorizat Bostan Nicolae, cu toate 
împuternicirile şi atribuțiile prevăzute de legislația în vigoare, care a fost obligat să prezinte 
planul proceduri ide restructurare în termen de 30 zile pentru aprobare de către instanța de 
insolvabilitate.
La data de 04.10.2024, compania „ATC-AGROTEHCOMERŢ” S.A., a depus în instanța 
de insolvabilitate o cerere privind validarea creanței formate din suma datoriei de 7461 lei și 
penalitate  de 1119,15 lei.
Drept urmare, prin încheierea Judecătoriei Cahul, sediul Central din 07.11.2024, a fost 
respinsă ca neîntemeiată cererea companiei „ATC-AGROTEHCOMERŢ” S.A., privind 
repunerea în termenul de validare a creanței, din considerentul că, datoria a apărut ulterior 
intentării procesului de insolvabilitate în privința CAP „Ciobalaccia” în baza facturii 
seria/nr.EAO000264111 din 30.04.2024.
În conformitate cu art. 140 alin. (1) și (2) din Legea insolvabilității nr. 149/2012, Dacă 
are o creanţă faţă de debitor născută anterior datei deschiderii procedurii, creditorul înaintează în 
scris creanţa, indiferent de tipul ei, printr-o cerere de admitere a creanţelor adresată instanţei de 
judecată care examinează cauza de insolvabilitate a debitorului. Cererile de admitere a creanţelor 
se consemnează într-un registru, care se păstrează în instanţă. Cererea de admitere a creanţei se 
depune în termenul stabilit în hotărîrea de deschidere a procedurii sau în termenul indicat în 
notificarea administratorului provizoriu. Termenul-limită pentru creditori privind înregistrarea 
cererii de admitere a creanţelor în vederea întocmirii tabelului preliminar este de 30 de zile 
calendaristice, iar pentru întocmirea tabelului definitiv, de 45 de zile calendaristice de la data 
intrării în procedură. Excepție fac obligațiile fiscale al căror termen este de 90 de zile 
calendaristice de la data intrării în procedură.
Respectiv, compania „ATC-AGROTEHCOMERŢ” S.A., este impusă de situația de 
adresare a prezentei acțiuni civile, din considerentul că, datoria a fost formată la data de 
29.05.2024, adică ulterior intentării procesului de insolvabilitate, adică data de 15.03.2024. 
Astfel, potrivit cerințelor art. 9 alin. (1) și (2) CC al RM, „drepturile şi obligațiile civile 
apar în temeiul legii, precum şi în baza actelor persoanelor fizice și juridice care, deși nu sânt 
prevăzute de lege, dau naștere la drepturi și obligații civile, pornind de la principiile legislației 
civile. Drepturile şi obligațiile civile apar: din contracte şi din alte acte juridice”.
În ceea ce privește penalitatea, acesta a fost stipulată în contractul încheiat, care prevedea 
o penalitate în mărime de 0,1 % din suma neachitată. 
Astfel, la data de 29.04.2024, compania „ATC-AGROTEHCOMERȚ” S.A., a emis 
factura fiscală seria/nr. EAO000264111, privind livrarea utilajului către CAP 
„CIOBALACCIA”, în sumă de 7 461 lei, ultimul recepționând şi semnând factura fiscală la data 
de 30.04.2024. 
La data de 14.11.2024, în adresa CAP „CIOBALACCIA”, şi a administratorului autorizat 
Bostan Nicolae, a fost înaintată somația cu privire la achitarea datoriei în sumă de 7 461 lei, 
penalității contractuale în mărime de 0,1 % din suma datorată pentru perioada 03.05.2024 – 
03.10.2024, în cuantum de 1 119,15 lei și cheltuieli de expediere a somației în sumă de 54,60 lei.
Prin încheierea Judecătoriei Cahul, sediul Cantemir din 23 decembrie 2024, s-a acceptat 
în procedura de examinare a cererilor cu valoare redusă cererea de chemare în judecată depusă 
de S.A. „ATC-AGROTEHCOMERȚ” către CAP „Ciobalaccia”, reprezentată de către 
administratorul autorizat Bostan Nicolae cu privire la încasarea datoriei, penalității contractuale 
și cheltuielilor de judecată. 
La 11 februarie 2025, Bostan Nicolae, administratorul insolvabilității CAP „Ciobalaccia”, 
a depus cerere prin care a solicitat încetarea procesului în privința solicitării de încasare din 
contul CAP „Ciobalaccia” (în proces de insolvabilitate) în beneficiul S.A. „ATC-
AGROTEHCOMERȚ” a datoriei în sumă de 7 461 lei, a penalității contractuale în sumă de 1 
119, 15 lei, a taxei de stat în sumă de 593,95 lei, a taxei de timbru în sumă de 200 lei și cheltuieli 
poștale în sumă de 54,20 lei, motivând prin faptul că, în privința sumei de 7 461 lei ce se invocă 
a fi datoria de bază și 1 119,15 lei penalitatea contractuală, există un act de dispoziție irevocabil 
al instanței de judecată și anume încheierea Judecătoriei Cahul sediul Central nr. 2i-62/2023 din 
07.11.2024.
Poziția primei instanțe.
Prin încheierea Judecătoriei Cahul, sediul Cantemir din 31 iulie 2025 s-a admis cererea 
administratorul insolvabilității CAP „Ciobalaccia”, Bostan Nicolae, cu privire la încetarea 
procesului. 
Procesul, inițiat la cererea de chemare în judecată înaintată de S.A. 
„ATCAGROTEHCOMERȚ” către CAP „Ciobalaccia”, reprezentată de către administratorul 
autorizat Bostan Nicolae cu privire la încasarea datoriei, penalității contractuale și cheltuielilor 
de judecată, a fost încetat pe motiv că administratorul insolvabilității CAP „Ciobalaccia”, Bostan 
Nicolae, a solicitat încetarea procesului. 
S-a menționat că nu se admite o nouă adresare în judecată a aceleiași părți cu privire la 
același obiect și pe aceleași temeiuri.
Solicitarea recurentului.
În dezacord cu încheierea Judecătoriei Cahul, sediul Cantemir din 31 iulie 2025, la data 
de 06 august 2025, reprezentantul SA „ATC- AGROTEHCOMERȚ” – Furtuna Vitalii a 
contestat-o cu recurs, solicitând admiterea recursului, casarea integrală a încheierii menționate, 
cu emiterea unei noi decizii prin care acțiunea înaintată de SA „ATC- AGROTEHCOMERȚ” să 
fie admisă integral. 
În motivarea recursului a indicat că, încheierea Judecătoriei Cahul, sediul Cantemir din 
31.07.2025, a fost recepționată de recurent abia la data de 06.08.2025, astfel că, termenul de 
declarare a recursului a fost respectat.
În conformitate cu prevederile art. 265 lit. b) CPC al RM, „instanța judecătorească 
  
dispune încetarea procesului în cazul în care: lit. b) într-un litigiu între aceleași părți. cu privire la 
același obiect și pe aceleași temeiuri s-a emis o hotărîre judecătorească rămasă irevocabilă sau o 
încheiere de încetare a procesului în legătură cu renunțarea reclamantului la acțiune sau cu 
confirmarea tranzacției dintre părți”.
În conformitate cu art. 140 alin. (1) și (2) din Legea insolvabilității nr. 149/2012 Dacă are 
o creanţă faţă de debitor născută anterior datei deschiderii procedurii, creditorul înaintează în 
scris creanţa, indiferent de tipul ei, printr-o cerere de admitere a creanţelor adresată instanţei de 
judecată care examinează cauza de insolvabilitate a debitorului. Cererile de admitere a creanţelor 
se consemnează într-un registru, care se păstrează în instanţă. Cererea de admitere a creanţei se 
depune în termenul stabilit în hotărîrea de deschidere a procedurii sau în termenul indicat în 
notificarea administratorului provizoriu. Termenul-limită pentru creditori privind înregistrarea 
cererii de admitere a creanţelor în vederea întocmirii tabelului preliminar este de 30 de zile 
calendaristice, iar pentru întocmirea tabelului definitiv, de 45 de zile calendaristice de la data 
intrării în procedură. Excepție fac obligațiile fiscale al căror termen este de 90 de zile 
calendaristice de la data intrării în procedură.
În susținerea recursului fiind indicate temeiurile de fapt și de drept care au servit 
înaintarea acțiunii privind încasarea datoriei și penalităților. Or prin încheierea din 07.11,2024, a 
fost respinsă ca neîntemeiată cererea companiei „ATC-AGROTEHCOMERT” S.A., privind 
repunerea în termenul de validare a creanței, din considerentul că, datoria a apărut ulterior 
intentării procesului de insolvabilitate în privința CAP „Ciobalaccia”, în baza facturii fiscale 
seria/nr. EA0000264111, din 30.04.2024.
Așa dar, instanța de fond pripit și neîntemeiat a dispus încetarea procesului civil, din 
motiv că, între părți ar exista o hotărîre cu privire la același obiect și aceleași părți, în condițiile 
în care drept motiv pentru pronunțarea încheierii Judecătoriei Cahul, sediul Central din 
07.11.2024, instanța de judecată a indicat direct că, „în cadrul examinării cauzei s-a constatat că, 
datoria potențialului creditor „ATC-AGROTEHCOMERT” S.A., a apărut ulterior datei intentării 
procesului de insolvabilitate în privința C.A.P. „CIOBALACCIA”, în baza facturii fiscale 
seria/nr. EA0000264111, din 30.04.2024".
Respectiv, instanța de insolvabilitate a indicat direct că, creanța companiei „ATC- 
AGROTEHCOMERT” S.A., nu poate fi validată în cadrul procesului de insolvabilitate în 
privința C.A.P. „CIOBALACCIA”, și  cerințele în cauză urmează a fi revendicate în instanța de 
judecată, prin înaintarea acțiunii civile în ordine generală.
În atare ordine de idei, având în vedere faptul că, instanța de insolvabilitate a constatat cu 
claritate necesitatea soluționării pretențiilor companiei „ATC-AGROTEIICOMERȚ” S.A., în 
instanța de judecată de drept comun, prin înaintarea cererii de chemare în judecată, se atestă că, 
instanța de fond absolut neîntemeiat a dispus încetarea procesului, fiind indusă în eroare în mod 
special de către administratorul 
insolvabilității Bostan Nicolae.
Termenul de declarare a recursului.
Potrivit art. 425 Cod de procedură civilă, „termenul de declarare a recursului împotriva 
încheierii este de 15 zile de la comunicarea încheierii”. 
Din actele cauzei se constată că, încheierea Judecătoriei Cahul, sediul Cantemir a fost 
pronunțată la 31 iulie 2025 unipersonal. Potrivit avizului de recepție recurentul a primit 
încheierea la data de 06.08.2025, astfel recursul acestuia depus la data de 06.08.2025, prin 
prisma prevederilor art. 425 Cod de procedură civilă, a fost înaintat cu respectarea termenului 
legal. 
Procedura de notificare a fost legal executată. 
În corespundere cu prevederile art. 426 alin. (3) Cod de procedură civilă, recursul 
împotriva încheierii se examinează în termen de 2 luni într-un complet de 3 judecători, în baza 
dosarului și a materialelor anexate la recurs, fără examinarea admisibilității și fără 
participarea părților”. 
În contextul normei enunțate părțile au fost notificate cu referire la data examinării 
recursului, fiindu-le acordat dreptul de a depune referință. 
La caz părțile nu au prezentat careva referințe. 
Aprecierea instanței de recurs.
Studiind materialele dosarului, analizând încheierea contestată în raport cu argumente 
invocate în cererea de recurs și cu înscrisurile administrate la cauza civilă, Completul de judecată 
consideră că recursul declarat este unul întemeiat și urmează a fi admis, cu casarea integrală a 
încheierii primei instanțe, soluționând prin decizie problema respectivă. 
Conform prevederilor art. 423 alin. (1) Cod de procedură civilă, încheierea dată în prima 
instanță poate fi atacată cu recurs, separat de hotărâre, de către părţi şi de ceilalţi participanţi 
la proces în cazurile prevăzute de prezentul Cod şi de alte Legi, precum şi în cazurile în care 
încheierea face imposibilă desfășurarea de mai departe a procesului.
În conformitate cu prevederile art. 424 alin. (1) Cod de procedură civilă, Curțile de Apel 
examinează recursurile declarate împotriva încheierilor emise de judecătorii.
Potrivit art. 427 lit. c) din Codul de procedură civilă ,,instanța de recurs, după ce 
examinează recursul împotriva încheierii, este în drept să admită recursul și să caseze integral 
sau parțial încheierea, soluționând prin decizie problema respectivă”.
Verificând legalitatea actului judecătoresc contestat, prin prisma argumentelor invocate în 
recurs, a materialelor din dosar, coroborat cu normele de drept material și procedural aplicabile 
la soluționarea speței date, Completul de judecată constată faptul că, încheierea instanței de fond 
prin care s-a încetat procesul civil inițiat la cererea de chemare în judecată înaintată de S.A. 
„ATCAGROTEHCOMERȚ” către CAP „Ciobalaccia”, reprezentată de administratorul autorizat 
Bostan Nicolae cu privire la încasarea datoriei, penalității contractuale și cheltuielilor de 
judecată, la cererea administratorului insolvabilității CAP „Ciobalaccia”, Bostan Nicolae, este 
una pripită, din următoarele considerente. 
Din actele cauzei rezultă cu certitudine că, la 18 decembrie 2024, S.A. „ATC-
AGROTEHCOMERȚ” a înaintat către CAP „Ciobalaccia”, reprezentată de către administratorul 
autorizat Bostan Nicolae cu privire la încasarea datoriei, penalității contractuale și cheltuielilor 
de judecată. 
Temei de inițiere a servit existența unei datorii izvorâtă în baza relațiilor contractuale 
dintre părți, și anume între „ATC-AGROTEHCOMERT” S.A. în calitate de vânzător și CAP 
„CIOBALACCIA” în calitate de cumpărător, a fost încheiat contractul de furnizare pe termen 
lung nr. 80/17 din 15.05.2017, obiectul căruia îl constituie livrarea mărfurilor – tehnică agricolă 
și componente în asortiment, la comanda scrisă și verbală a cumpărătorului. Astfel, în perioada 
21.03.2021-29.04.2024, „ATC-AGROTEHCOMERT” S.A. a livrat întreprinderii 
„CIOBALACCIA” CAP, marfă în sumă totală de 16 548,34 lei. (f.d. 11-13)
Conform actului de verificare a decontărilor reciproce pentru perioada 01.01.2024-
01.10.2024 întreprinderea „CIOBALACCIA” CAP, înregistrează față de compania „ATC- 
AGROTEHCOMERT” S.A., o datorie în sumă totală de 7 461 lei. (f.d. 14-15)
Prin urmare, creanța CAР „CIOВALACCIA” - în procedura planului de restructurare față 
de compania „ATC-AGROTEHCOMERȚ”  la caz este certă  și clară în sumă de 7 461 lei. 
(f.d.16)
Sub aspectul încasării datoriei fiind indicat că prin hotărârea Judecătoriei Cahul, sediul 
Central  din 15.03.2024 au fost admise cererile introductive depuse de creditorii SC „Vadalex-
Agro SRL”, SRL „Imexagro” și SRL „Protecția Plantelor” privind intentarea procesului de 
insolvabilitate față de CAP „Ciobalaccia”, și cererile de alăturare la cererea introductivă depuse 
de creditorii Casa Națională de Asigurări Sociale și SRL „Crist-Valg”. S-a constatat 
insolvabilitatea debitorului CAP „Ciobalaccia” și s-a intentat față de această întreprindere 
procedura de insolvabilitate. S-a ridicat dreptul de administrare al debitorului și s-a desemnat în 
calitate de administrator al insolvabilității CAP „Ciobalaccia” administratorul Bostan Nicolae. S-
a stabilit termenul-limită de înregistrare a cererilor de validare, data de 26.04.2024. S-a stabilit 
ședința de validare a creanțelor şi prima adunare de raportare pe data de 29.05.2024, ora 11:30, 
în incinta Judecătoriei Cahul. (f.d. 21-23)
La data de 04.10.2024, compania „ATC-AGROTEHCOMERŢ” S.A., a depus în instanța 
de insolvabilitate o cerere privind validarea creanței formate din suma datoriei de 7461 lei și 
penalitate  de 1119,15 lei.
Potrivit  art. 140 alin. (1) și (2) din Legea insolvabilității nr. 149/2012 Dacă are o creanţă 
faţă de debitor născută anterior datei deschiderii procedurii, creditorul înaintează în scris 
creanţa, indiferent de tipul ei, printr-o cerere de admitere a creanţelor adresată instanţei de 
judecată care examinează cauza de insolvabilitate a debitorului. Cererile de admitere a 
creanţelor se consemnează într-un registru, care se păstrează în instanţă. Cererea de admitere a 
creanţei se depune în termenul stabilit în hotărîrea de deschidere a procedurii sau în termenul 
indicat în notificarea administratorului provizoriu. Termenul-limită pentru creditori privind 
înregistrarea cererii de admitere a creanţelor în vederea întocmirii tabelului preliminar este de 
30 de zile calendaristice, iar pentru întocmirea tabelului definitiv, de 45 de zile calendaristice de 
la data intrării în procedură. Excepție fac obligațiile fiscale al căror termen este de 90 de zile 
calendaristice de la data intrării în procedură.
Prin încheierea Judecătoriei Cahul, sediul Central din 07 noiembrie 2024, a fost respinsă 
ca neîntemeiată cererea companiei „ATC-AGROTEHCOMERŢ” S.A., privind repunerea în 
termenul de validare a creanței. Pentru a pronunța încheierea în cauză instanța de insolvabilitate 
a reținut că datoria a apărut ulterior intentării procesului de insolvabilitate în privința CAP 
„Ciobalaccia” în baza facturii seria/nr. EAO000264111 din 30.04.2024. Fiind constatat că 
creanța înaintată a fi validată reprezintă o creanță curentă care a apărut după intentarea 
procesului de insolvabilitate și nu pot fi incluse în tabelul definitiv al creanțelor, însă astfel de 
creanțe se execută în mod curent pe măsura apariție surselor financiare în masa debitoare.  (f.d. 
24-26)
La data de 14.11.2024, în adresa CAP „CIOBALACCIA”, şi a administratorului autorizat 
Bostan Nicolae, a fost înaintată somația cu privire la achitarea datoriei în sumă de 7 461 lei, 
penalității contractuale în mărime de 0,1 % din suma datorată pentru perioada 03.05.2024 – 
03.10.2024, în cuantum de 1 119,15 lei și cheltuieli de expediere a somației în sumă de 54,60 lei.
Circumstanțele în cauză au instituit necesitatea de a formula acțiunea civilă de către 
„ATC-AGROTEHCOMERŢ” S.A., pentru ași recupera datoria care nu a fost inclusă în tabelul 
definitiv al creanțelor din motiv că a fost formată ulterior intentării procesului de insolvabilitate 
față de CAP „Ciobalaccia” -  adică data de 15.03.2024. 
La 11 februarie 2025 Bostan Nicolae, administratorul insolvabilității CAP „Ciobalaccia”, 
a depus cerere prin care a solicitat încetarea procesului în privința solicitării de încasare din 
contul CAP „Ciobalaccia” (în proces de insolvabilitate) în beneficiul S.A. „ATC-
AGROTEHCOMERȚ” a datoriei în sumă de 7 461 lei, a penalității contractuale în sumă de 1 
119, 15 lei, a taxei de stat în sumă de 593, 95 lei, a taxei de timbru în sumă de 200 lei și 
cheltuieli poștale în sumă de 54, 20 lei, motivând prin faptul că, în privința sumei de 7 461 lei ce 
se invocă a fi datoria de bază și 1 119, 15 lei penalitatea contractuală, există un act de dispoziție 
irevocabil al instanței de judecată și anume încheierea Judecătoriei Cahul sediul Central nr. 2i-
62/2023 din 07.11.2024.
Instanța de fond fiind investită cu soluționarea cererii, prin încheierea din 31.07.2025 a 
admis cererea privind încetarea procesului civil formulată de administratorul insolvabilității. 
Analizând materialele cauzei, instanța de fond neîntemeiat a încetat procesul civil 
invocând existența unei hotărâri judecătorești irevocabile între aceleași părți și cu privire la 
același obiect, or la caz prin încheierea din 07.11.2024 instanța de insolvabilitate a indicat cu 
suficientă claritate temeiurile respingerii cererii înaintate de „ATC-AGROTEHCOMERŢ” S.A., 
argumentând că creanța a fost formată ulterior intentării procesului de insolvabilitate, însă acest 
fapt nu anulează existența datoriei, ci oferă posibilitate părții de a solicita încasarea acesteia în 
procedură generală. 
Notoriu este faptul că instanța de fond foarte vag a analizat cerința de încetare a 
procesului civil, or conținutul încheierii contestate nu conține nici un argument forte în acest 
sens. Totodată instanța de fond fiind în prezența unei cererii de încetare a procesului civil, 
înaintată de partea pârâtă (administratorul insolvabilității) nu analizează și nu argumentează 
consecințele încetării procesului civil pentru reclamant, partea care pretinde încasarea unei 
datorii, fiind ignorate cu desăvârșire efectele pe care le are încetarea procesului asupra 
drepturilor și obligațiilor participanților la proces. Mai mult instanța de prim nivel fiind în 
prezența unei cereri de încetare, admite o oarecare cerere de renunțare  la acțiune, or astfel de 
cereri nu au fost formulate.   
În corespundere cu prevederile art. 9 alin. (1) și (2) CC al RM, „drepturile şi obligațiile 
civile apar în temeiul legii, precum şi în baza actelor persoanelor fizice și juridice care, deși nu 
sânt prevăzute de lege, dau naștere la drepturi și obligații civile, pornind de la principiile 
legislației civile. Drepturile şi obligațiile civile apar: din contracte şi din alte acte juridice”.
La caz suntem în prezența unor relații contractuale între „ATC-AGROTEHCOMERŢ” 
S.A. și CAP „Ciobalaccia”, or potrivit  art. 776 Cod civil ,obligațiile se nasc din contract. fapt 
ilicit (delict) și din orice alt act sau fapt susceptibil de a le produce în condițiile legii”, iar 
potrivit art. 775 alin. (l) Cod civil „debitorul și creditorul trebuie să se comporte cu bună-
credință la momentul nașterii: pe durata existenței, la momentul executării și stingerii 
obligației”. 
În atare ordine de idei, Completul de judecată a reținut existența temeiurilor de a casa 
integral încheierea instanței de fond, soluționând prin decizie cererea privind încetarea procesului 
civil, cu restituirea cauzei civile în aceiași instanță și în același complet de judecată, la etapa de 
examinare a cererii de chemare în judecată.  
Potrivit art. 5 alin. (1) și (2) din Codul de procedură civilă, orice persoană interesată este 
în drept să se adreseze în instanţă judecătorească, în modul stabilit de lege, pentru a-şi apăra 
drepturile încălcate sau contestate, libertăţile şi interesele legitime. Nici unei persoane nu i se va 
refuza apărarea judiciară din motiv de inexistenţă a legislaţiei, de imperfecţiune, coliziune sau 
obscuritate a legislaţiei în vigoare. 
În corespundere cu dispozițiile art. 6 pct.1 CEDO, orice persoana are dreptul la 
judecarea cauzei în mod echitabil. Completul de judecată menționează faptul că, îi revine 
instanței de judecată obligația pozitivă să verifice cauza sub toate aspectele, să analizeze 
probatoriul administrat, inclusiv legalitatea acestuia, să cerceteze aspectele de fapt şi 
conformitatea lor cu motivele de drept invocate şi să ofere o soluție argumentată și motivată 
temeinic. 
Pertinentă speței fiind practica CEDO în cauza Cocu și Calantiev c. Moldovei în care s-a 
constata violarea art. 6 CEDO, „... fiind constatată încetarea eronată a procesului civil. Or cadrul 
legislativ intern, în perioada de referință, prevedea un remediu civil adecvat și efectiv pe care 
reclamanții trebuiau să-l epuizeze pentru a obține o soluție finală pe marginea acțiunilor sale 
civile și că ei au făcut uz de el”. 
Dreptul la un proces echitabil vizează respectarea principiului egalităţii armelor, unde 
fiecare din părţi urmează să obţină posibilitatea de a-şi prezenta cauza în condiţii egale, care să 
nu plaseze într-o situaţie net dezavantajoasă în raport cu adversarul.
Instanța de recurs reține că, principiul egalităţii armelor – care reprezintă unul din 
elementele noţiunii mult mai largi a procesului echitabil – presupune că fiecare parte beneficiază 
de o posibilitate rezonabilă de a-și prezenta cazul, în condiţiile care nu ar pune-o într-un 
dezavantaj substanțial în raport cu cealaltă parte, în așa fel fiind asigurată și respectarea 
principiului securităţii raporturilor juridice, toate fiind părți constituente ale procesului echitabil.
Întru asigurarea calității actului de justiție, motivarea în fapt a unui act judecătoresc  
cuprinde analiza şi evaluarea probelor pe baza cărora s-a stabilit existenţa sau inexistenţa faptelor 
şi împrejurărilor constatate, iar motivarea în drept cuprinde justificarea aplicării în cauza 
judecată a anumitor norme de drept, căror li se va da o anumită interpretare.
În conformitate cu jurisprudența, CtEDO , motivarea unei hotărâri nu este o problemă de 
volum, ci una de esenţă, de conţinut, urmând a fi clară, concisă şi concretă, în concordanţă cu 
probele şi actele din dosar, asigurând o garanţie pentru părţi în faţa eventualului arbitrariu 
judecătoresc, precum şi singurul mijloc prin care se dă posibilitatea de a se putea exercita 
controlul judiciar, circumscriindu-se astfel noţiunii de proces echitabil în condiţiile prevăzute de 
art. 6 din Convenţia Europeană a Drepturilor Omului.
Din considerentele menționate, Completul de judecată a ajuns la concluzia de a admite 
recursul, a casa integral încheierea primei instanțe, soluționând prin decizie problema respectivă.
În baza celor expuse, potrivit prevederilor art. 424, 427, lit. c), 428 Cod de procedură 
civilă, Colegiul judiciar, –
D E C I D E :
Se admite recursul declarat de reprezentantul SA „ATC-AGROTEHCOMERȚ” – 
Furtuna Vitalii.
 Se casează integral încheierea Judecătoriei Cahul, sediul Cantemir din 31 iulie 2025, prin 
care a fost încetat procesul civil inițiat la cererea de chemare în judecată înaintată de S.A. „ATC-
AGROTEHCOMERȚ” către CAP „Ciobalaccia”, reprezentată de către administratorul autorizat 
Bostan Nicolae cu privire la încasarea datoriei, penalității contractuale și cheltuielilor de 
judecată.
Se soluționează prin decizie problema respectivă cu emiterea unei noi hotărîri prin care:
Se respinge cererea administratorul insolvabilității CAP „Ciobalaccia”, Bostan Nicolae, 
cu privire la încetarea procesului civil, ca fiind neîntemeiată.
Se restituie cauza civilă, la cererea de chemare în judecată înaintată de S.A. 
„ATCAGROTEHCOMERȚ” către CAP „Ciobalaccia”, reprezentată de către administratorul 
autorizat Bostan Nicolae cu privire la încasarea datoriei, penalității contractuale și cheltuielilor 
de judecată, în prima instanță – Judecătoria Cahul, sediul Cantemir în același complet de 
judecată, la faza de examinare a cererii de chemare în judecată.  
Decizia este irevocabilă de la emitere.
Preşedintele completului  Judecător    Judecător  
    Vitalie MOVILĂ   Andrei SCRIPCENCO                Inga GORLENCO