Dosarul nr.4-2064/2025;
4-25119218-12-4-20082025
H O T Ă R Î R E
În numele Legii
11 decembrie 2025                                                                                   mun. 
Chişinău
 
Judecătoria Chişinău, sed. Ciocana 
Instanţa compusă din:
Preşedintele şedinţei, judecătorul                                                    Dumitru Bosîi
Grefier                                                                                             Virginia Guțan
Cu participarea:
Interpretului                                                                                    Svetlana Balan
Persoanei în privința căreia a fost pornit procesul contravențional, Dmitri Doicov,
Apărătorului persoanei în privința căreia a fost pornit procesul contravențional, 
avocata Inga Olteanu,
examinând în şedinţă judiciară publică, cauza contravențională de învinuire a lui 
DOICOV Dmitri, născut la *****, domiciliat în UTA Găgăuzia, *****, pe semnele 
contravenției prevăzute de art. 233 alin. (1) Cod Contravenţional,- 
 a constatat :   
Fapta prejudiciabilă imputată:
La data de 14 august 2025 agentul constatator din cadrul INSP Ion Severin, a 
întocmit procesul-verbal cu privire la contravenţie seria/nr. MAI07 158420 în privinţa lui 
Doicov Dmitri, pe semnele contravenției prevăzute de art. 233 alin. (1) Cod 
Contravenţional RM, fiindu-i incriminat faptul că, numitul la data de *****, aflându-se în 
mun. Cahul, intersecția ***** conducea mijlocul de transport de model *****, ignorând 
prevederile pct.14 din Regulamentul Circulației Rutiere, fiind în stare de ebrietate 
alcoolică, având o concentrație a vaporilor de alcool în aerul expirat de 0,15 mg/l.
La data de 18 august 2025, materialul contravențional acumulat pe caz a fost remis 
spre examinare conform competenței în instanța de judecată, cu propunerea de a-l priva 
pe Doicov Dmitri de dreptul de a conduce vehicule, și concomitent cu solicitarea 
confiscării mijlocului de transport de model *****.
Argumentele participanților la proces:
Persoana în privința căreia a fost pornit procesul contravențional, Doicov Dmitri, în 
ședința de judecată a pledat pentru încetarea procesului contravențional pe motivul lipsei 
faptului contravenției.
Apărătorul persoanei în privința căreia a fost pornit procesul contravențional, 
avocata Inga Olteanu, în ședința de judecată a pledat pentru încetarea procesului 
contravențional pe motivul lipsei faptului contravenției.
Agentul constatator în ședința de judecată nu s-a prezentat, din motive 
necunoscute, deși instanța a întreprins măsurile de citare legală a acestuia. Totodată, la 
data de 21 august 2025, acesta a depus o cerere prin care a solicitat examinarea cauzei 
contravenționale în absența sa.  Astfel, conducându-se de prevederile art. 455 alin. (2) 
Cod contravențional, instanța a considerat posibilă examinarea cauzei în lipsa agentului 
constatator.
Totodată, la aspectul citării și informării părților, instanța reține ca fiind pertinentă 
practica CtEDO, care în cauza Ponomariov vs. Ucraina a evidenţiat că ţine de obligaţia 
părţilor de a se interesa, la intervale rezonabile, de stadiul procesului de care ele au 
cunoştinţă. În plus, CtEDO reaminteşte că un stat nu poate fi considerat răspunzător 
atunci când o parte, citată legal şi informată despre obiectul cauzei, renunţă în mod 
expres la dreptul de a se prezenta în instanţă şi de a se apăra (Cauza Poitrimol împotriva 
Franţei, Hotărârea din 23 noiembrie 1993, seria A nr. 211-K. p. 13, § 31).
 Aprecierea instanței:
Examinând materialele cauzei, audiind poziția persoanei în privința căreia a fost 
pornit procesul contravențional și a apărătorului acesteia, apreciind probele 
administrate la materialele dosarului în raport cu circumstanţele cauzei, instanţa de 
judecată consideră necesar de a înceta procesul contravențional, reieșind din 
următoarele considerente.
Din perspectiva Convenției Europene a Drepturilor Omului, faptele 
contravenționale pot intra în domeniul penal, în sensul autonom european. Astfel, în 
materie contravențională au fost recunoscute garanțiile procedurale specifice materiei 
penale.
În conformitate cu prevederile art. 5 Cod contravențional, nimeni nu poate fi 
declarat vinovat de săvârșirea unei contravenţii, nici supus sancţiunii contravenţionale 
decât în conformitate cu legea contravenţională. 
În concordanță cu art.7 al Codului contravențional, persoana poate fi sancţionată 
numai pentru contravenţia în a cărei privinţă este dovedită vinovăţia sa, cu respectarea 
normelor prezentului cod. 
Potrivit art.374 alin. (2) din același cod, procesul contravenţional este activitatea 
desfăşurată de autoritatea competentă, cu participarea părţilor şi a altor persoane titulare 
de drepturi şi de obligaţii, având ca scop constatarea contravenţiei, examinarea şi 
soluţionarea cauzei contravenţionale, constatarea cauzelor şi condiţiilor care au contribuit 
la săvârșirea contravenţiei. 
În conformitate cu art.440 alin. (1) din Codul contravențional, constatarea faptei 
contravenţionale înseamnă activitatea, desfăşurată de agentul constatator, de colectare şi 
de administrare a probelor privind existenţa contravenţiei, de încheiere a deciziei privind 
examinarea contravenţiei în temeiul constatării agentului constatator sau procesului-
verbal cu privire la contravenţie, de aplicare a sancţiunii contravenţionale sau de 
trimitere, a dosarului, după caz, funcţionarului abilitat să examineze cauza 
contravenţională, din cadrul autorităţii din care face parte agentul constatator, în instanţa 
de judecată sau în alt organ spre soluţionare.
Potrivit art.442 alin. (1) din același act normativ, procesul-verbal cu privire la 
contravenţie este un act prin care se individualizează fapta ilicită şi se identifică 
făptuitorul. Procesul-verbal se încheie de agentul constatator pe baza constatărilor 
personale şi a probelor acumulate, în prezenţa făptuitorului sau în absenţa lui.
De caz, lui Doicov Dmitri, prin procesul-verbal cu privire la contravenţie sus-
menţionat, i-a fost incriminată comiterea contravenţiei prevăzute de art. 233 alin. (1) Cod 
Contravenţional RM, fapta prejudiciabilă fiind individualizată prin aceea că: numitul, la 
data de *****, aflându-se în mun. Cahul, intersecția *****, conducea mijlocul de 
transport de model *****, ignorând prevederile pct.14 din Regulamentul Circulației 
Rutiere, fiind în stare de ebrietate alcoolică, având o concentrație a vaporilor de alcool în 
aerul expirat de 0,15 mg/l.
Pe de altă parte, art. 452 alin. (1) din Codul contravențional stabilește că, cauza 
contravenţională se judecă de instanţa de judecată în şedinţă publică, oral, nemijlocit şi în 
contradictoriu.
Făcând uz de principiul contradictorialității, Doicov Dmitri, prin intermediul 
avocatei Inga Olteanu, a depus o referință pe marginea procesului-verbal cu privire la 
contravenție întocmit pe numele său, în care a argumentat că, această cauza urmează a fi 
încetată în legătură cu lipsa faptei contravenționale din partea lui Doicov Dmitri, or, în 
conformitate cu pct. 3 al Regulamentului privind modul de testare alcoolscopică și 
examinare medicală pentru stabilirea stării de ebrietate și naturii ei, aprobat prin 
Hotărârea Guvernului nr. 296 din 16 aprilie 2009, pentru conducătorii de vehicule, se 
stabilesc următoarele concentrații maxim admisibile de alcool: în sînge - 0,3 g/l; în aerul 
expirat - 0,15 mg/l. Potrivit rezultatului Drager, concentrație de 0,15 mg/1 depistată în 
aerul expirat de Doicov Dmitri este una maximă admisibilă.
Potrivit pct. 24 al Anexei la Ordinul Ministerului Afacerilor Interne nr. 23 din 18 
ianuarie 2019 cu privire la aprobarea procedurii de măsurare legală PML 5-02:2018: 
„Măsurarea concentrației de alcool în aerul expirat de persoanele testate cu analizatorul 
de tip „ALCOTEST 6820”, la stabilirea concentrației de alcool în aerul expirat de 
persoanele testate, cu utilizarea analizatorului, se va ține cont de eroarea tolerată a 
analizatorului, care constituie ± 0,02 mg/L și se tratează în favoarea persoanei testate.
Normă similară este prevăzută în Ordinul Ministrului Economiei nr. 104 din 
08.06.2015 „Procedura de măsurare Legală PML 5-02:2015: „Măsurarea concentrației de 
alcool în aerul expirat de persoane testate, cu analizatorul de tip alcotest”.
Reieșind din normele citate, susține că la Doicov Dmitri nu se atestă depășirea 
concentrației maxim admisibile a concentrației de alcool în aerul expirat (stare de 
ebrietate alcoolică pasibilă răspunderii contravenționale), dat fiind că rezultatul final al 
măsurărilor concentrației vaporilor de alcool în aerul expirat constituie 0,13 mg/1, și se 
încadrează în limita admisibilă stabilită prin Hotărârea Guvernului nr. 296 din 16 aprilie 
2009.
Totodată, prevalându-se de prevederile art.443 alin.(3) Cod contravențional, a 
comunicat că, agentul constatator a documentat întreaga procedură contravențională și a 
întocmit procesul-verbal cu privire la contravenție, Seria MAI07 Nr. 158420 cod de bare 
7884755477862414, întocmit în baza art. 233 alin.(1) din Codul Contravențional, în 
privința lui Doicov Dmitri, cu încălcarea flagrantă a dreptului acuzatului la 
interpret/traducător, prin ce l-a privat de posibilitatea de a înțelege conținutul procedurii 
contravenționale intentate în privința sa. Astfel, încălcarea expusă determină nulitatea 
procesului-verbal cu privire la contravenție întocmit într-o limbă necunoscută lui Doicov 
Dmitri, cât și nulitatea deciziei contravenționale.
În debut, instanța de judecată învederează că, în conformitate cu legislaţia privind 
regimul juridic al contravenţiilor, instanţa are obligaţia să verifice procesul-verbal atât 
sub aspectul legalităţii, cât și sub cel al temeiniciei întocmirii sale.
Așadar, cu referire la legalitatea procesului-verbal cu privire la contravenţie deferit 
judecării, analizând cuprinsul acestuia prin raportare la cerinţele prevăzute de lege sub 
sancţiunea nulităţii absolute, instanţa remarcă faptul că, procesul-verbal cu privire la 
contravenție seria/ nr. MAI07 158420 din 14.08.2025, încheiat în baza art. 233 alin.(1) 
Cod contravențional, corespunde după formă și conținut rigorilor instituite de art.443 din 
Codul contravențional, iar elemente sau împrejurări care ar condiționa declararea nulităţii 
acestuia, instanţa de judecată nu a constatat. 
Cât privește faptul că făptuitorul nu a fost asistat de un interpret la faza de 
documentare a cazului, instanța de judecată observă că, potrivit mențiunilor din dosarul 
contravențional, făptuitorul Doicov Dmitri nu a formulat careva solicitări/ obiecții în 
acest sens față de agentul constatator, prin urmare circumstanța invocată de avocata Inga 
Olteanu nu va fi reținută de instanța de judecată drept circumstanță de natură să afecteze 
legalitatea procesului-verbal cu privire la contravenție.
În continuare, sub aspectul temeiniciei învinuirii aduse pe caz lui Doicov Dmitri, 
instanța relevă că, norma art. 233 alin. (1) Cod contravențional incriminează: conducerea 
vehiculului de către o persoană care se află sub influenţa alcoolului ori în stare de 
ebrietate produsă de alcool ce depăşeşte gradul maxim admisibil stabilit de lege, dacă 
fapta nu constituie infracţiune, care se sancţionează cu amendă de la 350 la 500 de unităţi 
convenţionale sau cu muncă neremunerată în folosul comunităţii pe o durată de la 40 la 
60 de ore, în ambele cazuri cu privarea de dreptul de a conduce mijloace de transport pe 
un termen de la 6 luni la 1 an.
Potrivit art. 458 alin. (1) Cod contravențional, examinînd cauza contravenţională, 
instanţa de judecată este obligată să determine: a) caracterul veridic al contravenţiei 
imputate; b) existenţa cauzelor care înlătură caracterul contravenţional al faptei; c) 
vinovăţia persoanei în a cărei privinţă a fost pornit procesul contravenţional; d) existenţa 
circumstanţelor atenuante şi/sau agravante; e) necesitatea sancţionării şi, după caz, 
caracterul sancţiunii contravenţionale; f) alte aspecte importante pentru soluţionarea justă 
a cauzei.
În acord cu prevederile art. 381 alin. (4) Cod contravențional, autoritatea 
competentă să soluţioneze cauza contravenţională are obligaţia de a lua toate măsurile 
prevăzute de lege pentru cercetarea sub toate aspectele, completă şi obiectivă, a 
circumstanţelor cauzei, de a evidenţia atît circumstanţele care dovedesc vinovăţia 
persoanei, cît şi cele care dezvinovăţesc persoana în a cărei privinţă a fost pornit proces 
contravenţional, precum şi circumstanţele atenuante sau agravante.
Conform art. 425 alin. (1)-(2) Cod contravențional, probele sînt elemente de fapt, 
dobîndite în modul stabilit de prezentul cod, care servesc la constatarea existenţei sau 
inexistenţei contravenţiei, la identificarea făptuitorului, la constatarea vinovăţiei şi la 
cunoaşterea altor circumstanţe importante pentru justa soluţionare a cauzei. În calitate de 
probe se admit elementele de fapt constatate prin intermediul următoarelor mijloace: 
procesul-verbal cu privire la contravenţie, procesul-verbal de ridicare a obiectelor şi 
documentelor, procesul-verbal de percheziţie, procesul-verbal privind cercetarea la fața 
locului, procesele-verbale privind alte acțiuni procesuale efectuate în conformitate cu 
prezentul cod, explicaţiile persoanei în a cărei privinţă a fost pornit proces 
contravenţional, declaraţiile victimei, ale martorilor, înscrisurile, înregistrările audio sau 
video, fotografiile, corpurile delicte, obiectele şi documentele ridicate, constatările 
tehnico-ştiinţifice şi medico-legale, raportul de expertiză.
Întru susținerea acuzației incriminate lui Doicov Dmitri, agentul constatator a 
administrat următoarele mijloace de probă: tichetul ”Drager” test nr.3170 din *****, 
persoana testată Doicov Dmitri, rezultatul fiind 0,15 mg/l; procesul-verbal cu privire la 
contravenție Seria/nr. MAI07 158420 încheiat pe numele lui Doicov Dmitri pe semnele 
contravenției prevăzute de art.233 alin.(1) Cod contravențional; procesul-verbal de testare 
alcoolscopică a lui Doicov Dmitri din 14.08.2025; proces-verbal de înlăturare de la 
conducerea vehiculului a cet.Doicov Dmitri la data de 14.08.2025; proces-verbal privind 
constatarea faptei de conducere a mijlocului de transport în stare de ebrietate 
alcoolică/narcotică din 14.08.2025; ordonanța de ridicare a permisului de conducere și a 
mijlocului de transport de la Doicov Dmitri la data de 14.08.2025; proces-verbal de 
ridicare a obiectelor și documentelor PRO 01 104289 din 14.08.2025; copia certificatului 
de verificare metrologică a analizatorului concentrației de etanol în aer; copia 
certificatului de competență eliberat pe numele agentului constatator Ion Severin.
În acord cu prevederile art. 425 alin. (6) Cod contravențional, nu pot fi admise ca 
probe datele care au fost obţinute: a) prin violenţă, ameninţări sau prin alte mijloace de 
constrîngere; b) prin metode ce contravin prevederilor ştiinţifice; c) prin încălcarea 
esenţială a drepturilor şi libertăţilor constituţionale ale persoanei, inclusiv a dreptului la 
apărare sau a dreptului la interpret/traducător. 
De caz instanța nu a stabilit inadmisibilitatea cărorva mijloace de probă din rândul 
celor cercetate supra. 
Așadar, din accepțiunea  prevederilor pct. 14 lit. a) din Regulamentul Circulației 
Rutiere, aprobat prin Hotărârea Guvernului nr. 357 din 13.05.2009, conducătorului de 
vehicul îi este interzis: să conducă vehiculul în stare de ebrietate, sub influenţa drogurilor 
sau altor substanţe contraindicate, sub influenţa preparatelor medicamentoase care 
provoacă reducerea reacţiei, fiind bolnav, traumatizat sau într-o stare avansată de 
oboseală de natură să-i afecteze capacitatea de conducere.
Potrivit pct. 3 și 4 ale Hotărârii Guvernului cu privire la aprobarea Regulamentului 
privind modul de testare alcoolscopică şi examinare medicală pentru stabilirea stării de 
ebrietate şi naturii ei nr. 296 din 16.04.2009, se stabilesc, pentru conducătorii de vehicule, 
următoarele concentraţii maxime admisibile de alcool: a) în sânge – 0,3 g/l; b) în aerul 
expirat – 0,15 mg/l. Se atestă ca stare de ebrietate alcoolică: a) cu grad minim – în caz de 
stabilire a concentraţiei de alcool de la 0,3 g/l până la 0,7 g/l în sânge sau de la 0,15 mg/l 
până la 0,35 mg/l în aerul expirat; b) cu grad avansat – în caz de depășire a concentrației 
de alcool de 0,7 g/l în sânge sau de 0,35 mg/l în aerul expirat.
De caz, agentul constatator a invocat că făptuitorul Doicov Dmitri a condus un 
autovehicul, fiind în stare de ebrietate cu grad minim. Însă, instanța observă că, textul 
normativ stabilește un prag minim de 0,15 mg/l, fără a specifica dacă această 
valoare minimă include exact concentrația de 0,15 mg/l sau doar valorile ce 
depășesc acest prag.
În acest sens, se impune deci aplicarea principiului in dubio pro reo, potrivit căruia 
orice ambiguitate a normei legale se interpretează în favoarea persoanei cercetate.
Mai mult ca atât, la stabilirea existenței sau inexistenței faptei contravenționale, 
instanța de judecată consideră necesar să consulte și prevederile pct. 16, 17 din Procedura 
de măsurare legală PML5-02:2015 „Măsurarea concentraţiei de alcool în aerul expirat de 
persoanele testate cu analizatorul de tip „Alcotest 6810” (or anume acest tip de 
analizator a fost folosit în speță de agentul constatator), aprobată prin ordinul 
Ministerului Economiei nr. 104 din 08.06.2015, potrivit cărora, la stabilirea concentraţiei 
de alcool în aerul expirat de persoanele testate, cu utilizarea analizatorului, se va ţine cont 
de eroarea tolerată a analizatorului, care constituie ± 0,02 mg/L şi se tratează în favoarea 
persoanei testate. (Exemplu: Concentraţia de alcool în aerul expirat măsurată este de 0,15 
mg/L; Eroarea tolerată a analizatorului este ± 0,02 mg/L; Rezultatul final al măsurării va 
fi egal cu 0,15 mg/L - 0,02 mg/L = 0,13)mg/L). 
Pe cale de consecinţă, reieșind din faptul că în conţinutul procesului verbal de 
testare alcoolscopică din 14.08.2025, precum că în vaporii de aer expirat s-au depistat 
0,15 mg/1 de alcool, urma să se ţină cont de eroarea tolerată a analizatorului de tip 
„Alcotest 6810”, care constituie ± 0,02 mg/L, care se tratează în favoarea persoanei.
Adițional instanța scoate în evidență că, agentul constatator are rolul de a 
administra probe în ordinea prevăzută de lege, necesare în vederea verificării legalității și 
temeiniciei procesului-verbal. Prin urmare, simpla constatare ex propriis sensibus a 
agentului constatator nu este suficientă pentru ca instanța să stabilească vinovăția unei 
persoane pe numele căreia s-a întocmit un proces-verbal contravențional. 
Respectiv, atât timp asupra faptelor descrise în conținutul actului de învinuire 
planează o serie de dubii, va fi aplicabil principiul de drept in dubio pro reo.
În virtutea elementelor de fapt stabilite supra, cu privire la contravenţia a cărei 
comitere i se impută lui Doicov Dmitri, instanţa de judecată ajunge la concluzia că, în 
cauză nu s-a făcut dovada veridicităţii situaţiei de fapt reţinute în procesul-verbal cu 
privire la contravenție, prin probe certe şi de netăgăduit, așa încât în favoarea persoanei în 
privința căreia a fost pornit procesul contravențional acţionează principiul in dubio pro 
reo. Or, în lumina jurisprudenţei Curţii Europene a Drepturilor Omului, instanţa reţine că 
acesta este un principiu complementar prezumţiei de nevinovăţie.
De menționat că, înfăptuirea justiţiei cere ca judecătorii să nu se întemeieze, în 
hotărârile pe care le pronunţă, pe probabilităţi, ci pe certitudini dobândite pe bază de 
probe decisive, complete, sigure, în măsură să reflecte realitatea obiectivă. 
Deopotrivă, se reține și faptul că procesul-verbal cu privire la contravenție, nu 
poate face dovada deplină, prin el însuși, a existenței faptei, a autorului acesteia și a 
vinovăției, or, este esențial faptul că, prezumția de veridicitate a faptelor constatate de 
către agentul constatator și consemnate în procesul-verbal cu privire la contravenție nu 
are caracter absolut, mai ales în cazul în care din probele administrate de „acuzare” 
instanța nu poate fi convinsă de vinovăția „acuzatului”, dincolo de îndoiala rezonabilă, cu 
atât mai mult în conjunctura în care, așa cum a fost stabilit în cauza pendinte, la 
materialele cauzei nu a fost anexată de către agentul constatator nici o probă întru 
confirmarea învinuirii aduse cet. Doicov Dmitri.
Urmare celor reflectate, respectând principiul contradictorialităţii procesului 
contravenţional şi limitele judecării cauzei, cercetând şi apreciind probele prezentate în 
şedinţa de judecată din punct de vedere al pertinenţei, concludenţii, utilităţii şi 
veridicităţii, iar toate în ansamblu din punct de vedere al coroborării lor, conform propriei 
convingeri, formate în urma examinării probelor în ansamblu, sub toate aspectele şi în 
mod obiectiv, călăuzindu-se de lege, instanţa de judecată concluzionează că, în şedinţa de 
judecată nu a fost dovedită fapta contravenţională specificată la art. 233 alin. (1) din 
Codul contravenţional, din care considerente, prevalându-se de prevederile art. 461, 
coroborat cu cele ale art. 441 alin. (1) lit. a) din Codul contravenţional, procesul 
contravenţional pornit în privința lui Doicov Dmitri urmează a fi încetat, pe motiv că nu 
există faptul contravenţiei. 
Or, în conformitate cu prevederile art. 461 Cod Contravenţional RM, în cazul în 
care, pe parcursul judecării cauzei, se constată vreunul din temeiurile prevăzute la art.441 
instanţa încetează procesul contravenţional. Iar conform art.441 alin.(1) lit. a) Cod 
Contravenţional RM, procesul contravenţional nu poate fi pornit, iar dacă a fost pornit, nu 
poate fi efectuat şi va fi încetat în cazurile în care: nu există faptul contravenţiei.
Soluționarea chestiunii privind aplicarea măsurii de siguranță:
Atașat materialului contravențional remis spre examinare conform competenței în 
adresa instanței de judecată, agentul constatator a solicitat aplicarea măsurii de siguranță 
privind ridicarea provizorie a permisului de conducere a mijloacelor de transport pe cauza 
contravențională MAI07 158420, invocând de drept prevederile art.439 4, 439 8, 429 
alin.(7) din Codul contravențional.
Potrivit prevederilor art. 439 4 Cod contravențional, în procesul contravențional, în 
scopul înlăturării consecințelor faptei, a unui pericol ori pentru prevenirea săvârșirii 
faptelor contravenționale prevăzute de prezentul cod, chiar dacă nu sunt întrunite 
condițiile de tragere la răspundere contravențională, se poate aplica una sau mai multe din 
următoarele măsuri de siguranță: a) expulzarea; b) demolarea construcțiilor neautorizate 
și/sau defrișarea arborilor și arbuștilor; c) confiscarea specială; d) suspendarea dreptului 
de a conduce vehicule/ridicarea provizorie a permisului de conducere a vehiculelor.
Conform art. 439 8 alin. (1)-(2) Cod contravențional, ridicarea provizorie a 
permisului de conducere a vehiculelor constă în interzicerea temporară persoanei fizice 
de a conduce vehicule prin ridicarea permisului de conducere până la pronunțarea 
hotărârii judecătorești asupra cauzei. Ridicarea provizorie a permisului de conducere a 
vehiculelor are drept scop înlăturarea unei stări de pericol și/sau prevenirea săvârșirii 
unor fapte socialmente periculoase în traficul rutier.
Ridicarea provizorie a permisului de conducere a vehiculelor se aplică de către 
instanța de judecată, la demersul agentului constatator, în procesul de examinare a 
contravențiilor pentru care se prevede sancțiunea privării de dreptul de a conduce 
vehicule. 
Totodată, instanța de judecată reține prevederile art. 429 alin. (7) Cod 
contravențional, potrivit cărora „în cazul unei contravenții pentru care se prevede 
sancțiunea privării de dreptul de a conduce vehicule, agentul constatator ridică permisul 
de conducere până la pronunțarea încheierii judecătorești. În acest caz, concomitent cu 
remiterea cauzei contravenționale spre examinare instanței de judecată competente, 
agentul constatator înaintează, în cel mult 3 zile, instanței de judecată un demers cu 
privire la aplicarea măsurii de siguranță privind ridicarea provizorie a permisului de 
conducere a vehiculului. Agentul constatator poate aplica și prevederile art.438.
Reieșind din logica art. 439 8 din Codul contravențional, instanța de judecată poate 
dispune una dintre următoarele soluții: a) admiterea demersului agentului constatator și 
ridicarea provizorie a permisului de conducere a mijloacelor de transport; b) respingerea 
demersului agentului constatator și restituirea permisului de conducere titularului.
În așa fel, instanța de judecată constatată că, demersul cu privire la ridicarea 
provizorie a permisului de conducere de către agentul constatator al Inspectoratului 
Național de Patrulare din cadrul IGP a fost depus în termenul prevăzut la art. 439 8 din 
Codul contravențional, or, procesul-verbal cu privire la contravenție în privința 
contravenientului Doicov Dmitri a fost întocmit la data de 14 august 2025, pe când 
demersul în cauză a fost remis în instanța de judecată la data de 18 august 2025, astfel 
fiind respectat termenul respectiv.
La rândul său, apărătorul persoanei în a cărei privință a fost pornit procesul 
contravențional, avocata Inga Olteanu a depus la data de 25.09.2025 o cerere prin care a 
solicitat eliberarea permisului de conducere titularului Doicov Dmitri, argumentând că de 
fapt concentrația de alcool depistată la ultimul, se încadrează în limita maximă admisibilă 
stabilită de lege, astfel că în acțiunile lui Doicov Dmitri nu sunt fapte contravenționale, 
vinovăția acestuia nu a fost dovedită pe deplin, iar din cauza că i-a fost luat permisul de 
conducere, acesta este lipsit ilegal de dreptul de a munci și a-și întreține familia, așa cum 
ultimul lucrează în calitate de șofer.
Prin încheierea instanței din data de 25.09.2025, instanța a admis cererea avocatei 
Inga Olteanu, în interesele lui Doicov Dmitri și a restituit lui Doicov Dmitri permisul de 
conducere, pînă la soluționarea în fond a cauzei contravenționale.
Dat fiind faptul că, potrivit fondului cauzei deferite spre soluționare, instanța de 
judecată a conchis asupra lipsei faptului contravenției, și ca urmare asupra necesității 
încetării procesului contravențional pornit în privința lui Doicov Dmitri, subsecvent, 
instanța va respinge demersul agentului constatator, ca fiind neîntemeiat.
Confiscarea specială: 
Tot prin demersul agentului constatator Ion Severin, s-a solicitat confiscarea 
mijlocului de transport de model *****, în cauza contravențională de învinuire a lui 
DOICOV Dmitri, născut la *****, de comitere a contravenției prevăzute de art. 233 alin. 
(1) Cod Contravenţional.
În motivarea demersului, agentul constatator  a explicat că, la data de 14 august 
2025, aproximativ la ora 09:40 min., str.Dunării-Păcii, or.Cahul, de către agentul 
constatator al Poliției, ofițer al Secției escortă și misiuni speciale a INSP al IGP, comisar 
Severin Ion, a fost stopat vehiculul de model *****, condus de cet.Doicov Dmitri, permis 
de conducere 069001358 din 21.12.2006, număr de identificare 0990109190680, fiind 
suspectat de conducerea vehiculului sub influența alcoolului, în temeiul prevederilor 
Regulamentului privind modul de testare alcoolscopică și examinare medicală pentru 
stabilirea stării de ebrietate și naturii ei, aprobat prin HG nr.296/2009 și la cererea 
agentului constatator Severin Ion, la ora 09:40 min., cet.Doicov Dmitri, în calitatea sa de 
conducător de vehicul, a fost supus testării alcoolscopice cu analizatorul concentrației de 
etanol în aerul expirat de tip Drager Alcotest 6810.
Potrivit rezultatelor testării alcoolscopice a cet.Doicov Dmitri, s-a stabilit 
concentrația vaporilor de alcool în aerul expirat de 0,15 mg/l, care conform pct.4 lit.a) din  
Regulamentul privind modul de testare alcoolscopică și examinare medicală pentru 
stabilirea stării de ebrietate și naturii ei, reprezintă stare de ebrietate alcoolică cu grad 
minim.
Subliniază că, în privința cet.Doicov Dmitri a fost întocmit procesul 
contravențional MAI07 0158420, iar din cumulul probelor administrate pe caz, se 
adeverește că vehiculul de model ***** a fost folosit efectiv de Doicov Dmitri la 
realizarea laturii obiective a uneia dintre modalitățile normative ale contravenției 
prevăzute de art.233 alin.(1) Cod contravențional. Mijlocul de transport reprezintă bunul 
utilizat de Doicov Dmitri pentru săvârșirea contravenției prevăzute de art.233 alin.(1) 
Cod contravențional, bun care aparține cu drept de proprietate lui Doicov Dmitri, fapt 
confirmat prin certificat de înmatriculare eliberat de ASP.
În context a făcut referire la prevederile art.46 din Constituția RM, art.439 7, 4393 
Cod contravențional, subliniind importanța siguranței rutiere, și a conchis că aflarea în 
continuare a mijlocului de transport în proprietatea cet.Doicov Dmitri reprezintă un risc 
major pentru ceilalți participanți la trafic, din motiv că numitul ar putea să comită cu 
acest bun și alte contravenții cu urmări mult mai grave. Totodată, având în vedere că 
cuantumul maxim al amenzii care ar putea fi aplicată în calitate de sancțiune 
contravențională principală în privința cet.Doicov Dmitri reprezintă echivalentul a 50 000 
lei, în cadrul procesului contravențional urmează a fi adoptate toate măsurile de rigoare 
pentru a garanta executarea sancțiunii amenzii.
Așadar, agentul constatator a solicitat aplicarea sechestrului asupra vehiculului de 
model ***** și confiscarea acestuia.
Conform art. 374 alin.(3) Cod contravențional, procesul contravenţional se 
desfăşoară pe principii generale de drept contravenţional, în temeiul Constituției, al 
prezentului cod, al Codului de procedură penală, precum şi al normelor dreptului 
internaţional şi ale tratatelor internaţionale cu privire la drepturile şi libertăţile 
fundamentale ale omului la care Republica Moldova este parte.
În baza art. 395 alin. (1), pct. 1), lit. d) Cod contravențional, instanța judecă: 1) 
toate cazurile cu privire la contravenții, cu excepția celor atribuite de prezentul cod 
competenței unor alte organe, precum şi: cauzele contravenționale în care agentul 
constatator, procurorul propun aplicarea unei măsuri de siguranță dintre cele care 
urmează: confiscarea specială. 
Potrivit art. 4394 lit. c) Cod contravențional, în procesul contravențional, în scopul 
înlăturării consecinţelor faptei, a unui pericol ori pentru prevenirea săvîrşirii faptelor 
contravenţionale prevăzute de prezentul cod, chiar dacă nu sînt întrunite condiţiile de 
tragere la răspundere contravenţională, se poate aplica una sau mai multe din următoarele 
măsuri de siguranţă: confiscarea specială. 
În temeiul art. 439 7 Cod contravențional, confiscarea specială constă în trecerea 
forţată şi gratuită în proprietatea statului a bunurilor indicate la alin. (2). În cazul în care 
aceste bunuri nu mai există, nu pot fi găsite sau nu pot fi recuperate, se confiscă 
contravaloarea acestora. Sunt pasibile confiscării speciale bunurile: a) utilizate sau 
destinate pentru săvârșirea unei contravenţii; b) rezultate din săvârșirea contravenției, 
precum şi orice venituri generate de aceste bunuri; c) date pentru a determina săvârșirea 
unei contravenţii sau pentru a-l răsplăti pe contravenient; d) deţinute contrar regimului 
stabilit de legislaţie şi depistate pe parcursul desfăşurării procesului contravenţional; e) 
convertite sau transformate, parţial sau integral, din bunurile rezultate din contravenţii 
sau din veniturile generate de aceste bunuri. Confiscarea specială se aplică de către 
instanţa de judecată la demersul agentului constatator. [...] Până la pronunțarea hotărârii 
cu privire la confiscarea specială, agentul constatator dispune restituirea către proprietar 
sau către posesorul legal al bunurilor uşor alterabile, în acest caz confiscându-se 
contravaloarea lor. Dacă bunurile rezultate din săvârșirea contravenţiei şi veniturile de la 
aceste bunuri au fost comasate cu bunurile dobândite legal, se confiscă acea parte din 
bunuri sau contravaloarea acestora care corespunde valorii bunurilor rezultate din 
săvârșirea contravenţiei şi a veniturilor de la aceste bunuri. Dacă bunurile indicate la alin. 
(2) lit. a) şi b) aparţin sau au fost transferate oneros unei persoane care nu ştia şi nici nu 
trebuia să ştie despre scopul utilizării sau originea bunurilor, se confiscă contravaloarea 
acestora. Dacă bunurile respective au fost transferate cu titlu gratuit unei persoane care nu 
ştia şi nici nu trebuia să ştie despre scopul utilizării sau originea acestora, bunurile se 
confiscă. Confiscarea specială se poate aplica chiar dacă făptuitorul este eliberat de 
răspundere contravenţională. Confiscarea specială nu se aplică în cazul contravenţiilor 
săvârșite prin intermediul unui organ de presă sau al oricărui alt mijloc de informare în 
masă.
Preliminar instanța reține că, la demersul de aplicare a măsurii de siguranță nu a 
fost prezentată vreo informație privind costul/ valoarea mijlocului de transport de model  
*****.
Suplimentar, instanța de judecată observă că demersul înaintat nu este susținut de 
careva probe în sensul confirmării persistenței unei stări de pericol şi/ sau necesității 
prevenirii săvârșirii unor fapte socialmente periculoase în traficul rutier din partea 
persoanei în a cărei privință a fost pornit proces contravențional. 
De asemenea, nu s-a atestat careva circumstanțe privind încălcările anterioare ale 
Regulamentului Circulației Rutiere din partea persoanei în a cărei privință a fost pornit 
proces contravențional Doicov Dmitri, dar nici vreun înscris de caracterizare a persoanei. 
În definitiv aspectelor inserate mai sus, instanța de judecată reiterează convingerea 
că, potrivit fondului cauzei deferite spre soluționare, instanța a conchis asupra lipsei 
faptului contravenției, și ca urmare asupra necesității încetării procesului contravențional 
pornit în privința lui Doicov Dmitri, subsecvent, instanța va respinge demersul agentului 
constatator privind confiscarea mijlocului de transport de model *****, ca fiind 
neîntemeiat.
Astfel, în conformitate cu prevederile art. art. 395 alin. (1), 441 alin. (1) lit. a), 458, 
461, 462 Cod contravenţional al RM, instanţa de judecată,-
H O T Ă R Ă Ş T E:
Se încetează procesul contravențional pornit în privința lui DOICOV Dmitri, 
născut la *****, domiciliat în UTA Găgăuzia, *****, pe semnele contravenției prevăzute 
de art. 233 alin. (1) Cod Contravenţional, din motivul lipsei faptului contravenţiei.
Se respinge ca fiind neîntemeiat, demersul agentului constatator al INSP al IGP al 
MAI, Ion Severin, privind aplicarea măsurii de siguranță privind ridicarea provizorie a 
permisului de conducere a mijloacelor de transport pe cauza contravențională MAI07 
158420, cu restituirea permisului de conducere titularului Doicov Dmitri.
Se respinge ca fiind neîntemeiat, demersul agentului constatator al INSP al IGP al 
MAI, Ion Severin, privind confiscarea specială a mijlocului de transport de model *****.
Hotărîrea poate fi atacată cu recurs la Curtea de Apel Centru în termen de 15 zile 
prin intermediul Judecătoriei Chişinău, sed. Ciocana.
Preşedintele şedinţei
Judecătorul                                                                                           Dumitru 
Bosîi