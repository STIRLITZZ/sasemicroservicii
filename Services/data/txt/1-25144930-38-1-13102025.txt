dosarul nr.1-305/2025             /2025270353/                       /1-25144930-38-1-13102025/
 
S E N T I NŢ Ă
În numele Legii
12 decembrie 2025                                                                                 mun. Orhei
Judecătoria Orhei, sediul Central
Instanța de judecată, în componența:
Președintelui ședinței, judecător                                        Veronica Cupcea
Grefierului                                                                                Daniela Filip
cu participarea:
acuzatorului de stat – Talpă-Cojocari Tatiana;
inculpatului – Peșterean Vadim;
apărătorului inculpatului– avocatului Macovei Alexandru;
a examinat în ședință publică, în baza probelor acumulate la urmărirea penală, cauza penală de 
învinuire a lui Peșterean Vadim, născut la *****, IDNP *****, originar și domiciliat în satul 
*****, raionul Orhei, cetățean al Republicii Moldova, moldovean, celibatar, nu are persoane la 
întreținere, studii medii, fără antecedente penale, 
în comiterea infracțiunii prevăzute de art.264 1 alin.(5) din Codul penal, individualizată pe 
semnele, conducerea mijlocului de transport de către o persoană care are o concentrație de 
vapori de alcool în aerul expirat ce depășește 0,35 mg/l, săvârşită de către o persoană care nu 
deţine permis de conducere; 
termenul de examinare a cauzei penale: 13 octombrie 2025 – 12 decembrie 2025;
cu referire la materialele cauzei penale și a probelor administrate la faza de urmărire penală, 
instanța de judecată  
a constatat
1.1. Peșterean Vadim, la 26.08.2025, după orele 22:00, încălcând prevederile pct.10) 
subpct.(2) lit.a) din Regulamentul circulației rutiere aprobat prin Hotărârea Guvernului nr.357 
din 13.05.2009 conform căruia "persoana care conduce un autovehicul trebuie să posede 
permisul de conducere perfectat pe numele său, valabil pentru categoria (subcategoria) din care 
face parte autovehiculul condus", fără a-l deține și contrar cerințelor pct.14 lit.a) al aceluiași 
regulament potrivit căruia "conducătorului de vehicul îi este interzis să conducă vehiculul în 
stare de ebrietate, sub influența drogurilor sau altor substanțe contraindicate, sub influența 
preparatelor medicamentoase care provoacă reducerea reacției, fiind bolnav, traumatizat sau 
într-o stare avansată de oboseală de natură să-i afecteze capacitatea de conducere", după ce a 
consumat băuturi alcoolice, dându-și seama de caracterul prejudiciabil al acțiunilor sale, 
intenționat, a condus pe una din străzile satului  Mîrzaci din raionul Orhei motocicleta de model  
model „SENKE-SK200E”, cu numărul de înmatriculare **********cu capacitatea cilindrică de 
200 cm 3. La 26.08.2025, în jurul orei 22:30, în timp pe una din străzile satului  Mîrzaci din 
raionul Orhei a fost stopat de angajații Inspectoratului de Poliție Orhei, care suspectându-l de 
conducerea mijlocului de transport în stare de ebrietate i-au solicitat de a fi supus testării 
alcoolscopice. Fiind supus testării alcooloscopice cu aparatul "Drager Alcotest 6810" la dată 
27.08.2025, orele 00:16  la  Peșterean Vadim a fost stabilită o concentrație a vaporilor de alcool 
în aerul expirat de 0,49 mg/l, ceea ce constituie o concentrație cu depășirea limitelor de alcool 
admisibile.
Procedura de examinare a cauzei
2.1.  În ședința de judecată, inculpatul Peșterean Vadim a declarat că îi sunt cunoscute probele 
administrate în cadrul urmăririi penale, recunoaște vinovăția în comiterea infracțiunea care îi este 
imputată și nu dorește administrarea altor probe. În acest sens, în conformitate cu art.364 1 din 
Codul de procedură penală, a depus o cerere prin care a solicitat examinarea cauzei în baza 
probelor administrate în cadrul urmăririi penale. 
2.2.  Din probele administrate rezultă că, faptele inculpatului erau stabilite şi erau suficiente 
date cu privire la persoana lui pentru a permite stabilirea unei pedepse. Totodată, rechizitoriul a 
fost întocmit în conformitate cu prevederile art. 296 din Codul de procedură penală, actele de 
urmărire penală nu prezentau careva semne că ar fi lovite de nulitate absolută.
2.3.  Astfel, din considerentul că materialele dosarului penal nu conțineau careva indicii că, în 
faza de urmărire penală au fost încălcate drepturile şi libertățile fundamentale garantate de 
Convenția Europeană, deoarece faptele imputate inculpatului au fost just stabilite, iar 
participanții la proces nu au formulat careva cereri referitoare la contestarea acestor 
circumstanțe, instanța de judecată a admis cererea inculpatului şi a procedat la audierea acestuia 
potrivit regulilor de audiere a martorului, conform art.364 1 alin.(4) din Codul de procedură 
penală.
Argumentele inculpatului
3.1.Fiind audiat asupra esenței învinuirii înaintate conform prevederilor art.105-110, 370 Cod 
de procedură penală, sub jurământ, inculpatul Peșterean Vadim și-a recunoscut vina integral și a 
declarat că nu deține permis de conducere, dar are în proprietate motocicleta cu numere de 
înmatriculare **********. Pe 26.08.2025, în jurul orei 19:00, fiind acasă în satul Mârzaci, seara 
a servit coniac, de trei ori cate 50 și pe la orele 22:00 – 22:30 s-a pornit la un prieten cu 
motocicleta. A fost stopat de poliție în afara satului, adus la IP Orhei și supus testării 
alcooloscopice, rezultatul fiind 0,49mg/l. I s-a propus să i se preleve probele de sânge, însă a 
refuzat. Motocicleta a procurat-o din banii personali, în anul 2021 a lucrat peste hotare și și-a 
procurat motocicleta. Regretă de fapta comisă și se căiește sincer de cele comise. Nu are 
posibilitatea de achita amenda, dat fiind faptul că nu muncește. Mai lucrează din când în când cu 
ziua.
Probele acuzării administrate la faza de urmărire penală
5.1.  Cu toate că inculpatul Peșterean Vadim, își recunoaște vina în comiterea infracțiunii 
imputate, de către organul de urmărire penală au fost administrate suficiente probe pertinente și 
concludente cu privire la caracterul infracțional al faptelor comise, cât și a vinovăției acestuia în 
comiterea infracțiunii, după cum urmează:
   - Conținutul procesului-verbal de constatare a faptei din data de 27 august 2025, întocmit de 
către Subofițer superior al Serviciului Patrulare al SSP al IP Orhei, agent superior, Pascaru Ion. 
(f.d.3)
- Conținutul procesului-verbal de testare alcoolscopică din data de 27 august 2025 și tichetul 
Drager alcooltest nr.11327, întocmit de către Subofițer superior al Serviciului Patrulare al SSP al 
IP Orhei, agent superior, Pascaru Ion. (f.d.4-5)
- Conținutul procesului-verbal de examinare a obiectului din 29.08.2025, din care rezultă că 
examinării a fost supus un ticket Drager din data de 27.08.2025 al alcooltestului Drager 6810, pe 
numele Peșterean Vadim , rezultatul testulu fiind de 0.49 mg/l. (f.d.7)
- Conținutul procesului-verbal de înlăturare de la conducerea vehicului, din data 26.08.2025, 
de întocmit de către Subofițer superior al Serviciului Patrulare al SSP al IP Orhei, agent superior, 
Pascaru Ion. (f.d.9)
-Conținutul procesului-verbal de ridicare și aducere a vehiculului la parcarea specială din data 
de 26.08.2025, întocmit de către Subofițer superior al Serviciului Patrulare al SSP al IP Orhei, 
agent superior, Pascaru Ion. (f.d.10)
- Conținutul procesului-verbal de examinare a obiectului din 29.08.2025, acțiune procesuală 
în cadrul căreia au fost examinate două fișiere video din data 26.08.2025, stocate pe un suport 
informațional de tip DVD-R,din care rezultă că examinării a fost supus : Fișierul video nr.1 are o 
capacitate de 5,87 MB, durata de 00:20 minute. Acesta fiind vizualizat s-a stabilit că 
înregistrarea video a fost efectuată cu telefonul mobil a  reprezentantul IP Orhei, Goloșneanu 
Nicolae, în strada satului Mîrzaci, r-nul Orhei, din automobilul de serviciu de model Dacia 
Duster, cu n/î MAI 5041, în față se observă o motocicletă neidentificată care se deplasa 
neuniform, unde a fost pornit sistemul iluminos albastru cu roșu și sistemul sonor, în urmă la ce 
motocicleta a staționat pe dreapta.  Fișierul video nr.2 are o capacitate de 4,04 MB, durata de 
00:34 minute. Acesta fiind vizualizat s-a stabilit că înregistrarea video a fost efectuată cu 
telefonul mobil a  reprezentantul IP Orhei, Goloșneanu Nicolae, în biroul de serviciu al IP Orhei. 
Putem vedea pe cet. Peșterean Vadim,  care este testat la alcoolemie de către angajatul IP Orhei, 
Pascaru Ion, în urmă la ce pe ecran apare rezultatul, care este de 0.49 mg/l și îi este comunicat și 
prezentat rezultatul persoanei suspuse testării, precum și ordonanța din 29.09.2025 privind 
recunoașterea și anexare ca documentela cauza penală din care rezultă că fișierul video realizat în 
procesul de testare alcoolscopică stocat pe un suport informațional de tip DVD-R, a fost 
recunoscut ca mijloc de probă și anexat la cauza penală. (f.d.21-22)
-Declarațiile martorilor Pascaru Ion și Goloșneanu Nicolae, care au dat declarații similare că 
activează în cadrul IP Orhei. La 26 - 27.08.2025, au fost implicați în cadrul Serviciului de 
patrulare şi reacţionare operativă, cu automobilul de serviciu Dacia Duster, cu n/î MAI 5041. La 
26.08.2025, în jurul orelor 22:30, patrulînd prin satul Mîrzaci, r-nul Orhei, pe stradă o 
motocicletă se deplasa neuniform. Au hotărît să o oprească, a pornit sistemul iluminos albastru 
cu roșu și sistemul sonor și motocicleta a staționat pe dreapta. Verificînd identitatea persoanei 
care se aflat la ghidonul motocicletei, au stabilit ca este Peșterean Vadim, locuitor ai satului 
Mîrzaci, r-nul Orhei, care a comunicat că nu deține permis de conducere, prezentînd doar actele 
pe motocicleta de model „SENKE-SK200E”, cu numărul de înmatriculare **********, 
capacitatea cilindrică 200 cm3.  Întrebîndu-l pe șofer dacă a consumat băuturi alcoolice, ultimul a 
recunoscut că a consumat coniac. Neavând la fața locului aparatul de testare alcoolscopică 
Drager, șoferul Peșterean Vadim a fost escortat la Inspectoratul de Poliție Orhei, s-a efectuat 
testarea la alcoolemie cu aparatul Drager 6810, în urmă la ce a fost constatată o concentraţie de 
vapori de alcool în aerul expirat de 0,49 mg/l, fiind prezentat rezultatul testului lui Peșterean 
Vadim, care s-a refuzat de prelevarea probelor biologice. Momentul testării a fost înregistrată 
video de către colegul Goloșneanu Nicolae. Mijlocul de transport a fost ridicat și plasat la 
Parcarea specială Orhei. (f.d.14, 16)
- Conținutul informației din SIC ,,Acces Web” din care se relevă faptul că Peșterean Vadim 
nu deține permis de conducere. (f.d.27)
5.2.  Astfel, reieșind din însăși declarațiile inculpatului Peșterean Vadim făcute sub jurământ, 
dar și a probelor acumulate la faza de urmărire penală, instanța de judecată reține că, fapta 
incriminată inculpatului și reținută la pct.1.1. din prezenta sentință, este demonstrată pe deplin 
dincolo de orice dubii rezonabile. 
Încadrarea juridică a faptelor inculpatului
6.1.       Conform ordonanței de punere sub învinuire din 30.06.2025 (f.d.107-108), dar şi 
potrivit rechizitoriului, inculpatul Peșterean Vadim a fost pus sub acuzare pentru comiterea 
infracțiunii prevăzute de art. 2641 alin. (5) din Codul penal.
6.2.       Reieșind din limitele învinuirii înaintate, instanța de judecată consideră că fapta 
constatată la pct.1.1. a prezentei sentințe, întrunește toate elementele componenței de infracțiune 
prevăzute la art. 264 1 alin. (5) Cod penal, iar vinovăția inculpatului Peșterean Vadim a fost 
demonstrată dincolo de oricare dubii rezonabile, de aceea acesta urmează a fi recunoscut vinovat 
și condamnat pentru infracțiunea de, conducere a mijlocului de transport de către o persoană 
care are o concentrație de alcool în sânge ce depășește 0,7 g/l sau de vapori de alcool în aerul 
expirat ce depășește 0,35 mg/l ori care se află în stare de ebrietate produsă de substanțe 
stupefiante şi/sau de alte substanțe cu efecte similare, săvârșite de către o persoană în privința 
căreia a fost anulat dreptul de a conduce mijloace de transport.
6.3.       Temeiuri de liberare de răspundere penală a inculpatului Peșterean Vadim nu au fost 
stabilite
Individualizarea pedepsei inculpatului
7.1.  La stabilirea categoriei şi termenului pedepsei inculpatului, instanța de judecată în 
conformitate cu art.art.7, 75 din Codul penal, ține cont de gravitatea infracțiunii săvârșite, 
motivul acesteia, de caracterul şi gradul pericolului social deosebit al infracțiunii comise, de 
personalitatea inculpatului, de circumstanțele cauzei care atenuează ori agravează răspunderea, 
de influența pedepsei aplicate asupra corectării şi reeducării vinovatului, de condițiile de viață ale 
familiei acestuia, de acțiunile inculpatului în timpul comiterii faptei, cât și după aceasta, precum 
şi de impactul faptei prejudiciabile asupra victimei.
7.2.  Conform art.61 alin.(1) și (2) din Codul penal, pedeapsa penală este o măsură de 
constrângere statală și un mijloc de corectare și reeducare a condamnatului ce se aplică de 
instanțele de judecată, în numele legii, persoanelor care au săvârșit infracțiuni, cauzând anumite 
lipsuri și restricții drepturilor lor. Pedeapsa are drept scop restabilirea echității sociale, corectarea 
condamnatului, precum și prevenirea săvârșirii de noi infracțiuni atât din partea condamnaților, 
cât şi a altor persoane. Executarea pedepsei nu trebuie să cauzeze suferințe fizice și nici să 
înjosească demnitatea persoanei condamnate. 
7.3.  Pedeapsa aplicată persoanei recunoscute vinovate trebuie să fie echitabilă, legală și corect 
individualizată, capabilă să restabilească echitatea socială şi să realizeze scopurile legii și 
pedepsei penale, în strictă conformitate cu dispozițiile părții generale a Codului penal și stabilirea 
pedepsei în limitele fixate în partea specială.
7.4.  Estimând pericolul social al infracțiunii incriminate la art.264 1 alin.(5) din Codul penal, 
legiuitorul a stabilit că se pedepsește cu amendă de la 2500 la 3000 de unități convenționale sau 
cu închisoare de la 2 la 5 ani.
7.5.   Infracțiunea comisă de inculpatul Peșterean Vadim, în acord cu art.16 alin.(3) Cod penal, 
se atribuie la categoria celor mai puțin grave.
7.6.  În condițiile art. 80 1 alin.(2) din Codul penal, se stabilește noua limită de pedeapsă, 
stabilită la art. 264 1 alin.(5) din Codul penal, prin reducerea cu o pătrime doar a limitei maxime 
de pedeapsă, adică, amendă în mărime de 2 250 unități convenționale, sau închisoare de la 2 ani 
până la 3 ani și 9 luni.
7.7.  Conform prevederilor art.76 din Codul penal, instanța reține în calitate de circumstanțe 
atenuante în privința inculpatului Peșterean Vadim, căința sinceră și comiterea pentru prima dată 
a unei infracțiuni.
7.8.       Circumstanțe ce agravează vina inculpatul Peșterean Vadim, conform art. 77 Cod penal, 
nu au fost stabilite.
7.9.  Analizând personalitatea inculpatului, instanța constată că nu se află la evidența 
medicului narcolog sau psihiatru (f.d.36, 38), la locul de trai se caracterizează pozitiv (f.d.41).
7.10.   Inculpatul Peșterean Vadim în ședința de judecată a solicitat stabilirea unei pedepse 
neprivative de libertate, cu suspendarea executării pedepsei cu închisoare, categorie de pedeapsă 
pentru care au pledat și ceilalți participanți la proces.
7.11.   Cumulul de circumstanțe constatate, induc concluzia instanței că corectarea și 
reeducarea lui Peșterean Vadim, poate avea loc în condițiile condamnării la închisoare cu 
suspendarea executării, considerând că, doar prin aplicarea acestei pedepsei se va atinge scopul 
pedepsei penale și ar putea determina inculpatul să conștientizeze fapta comisă și necesitatea 
respectării ordinii de drept, or acesta a comis infracțiune similară, iar pedeapsa comunitară 
aplicată anterior nu și-a atins scopul.
7.12.   De aceea, conducându-se de scopurile pedepsei penale, analizând în ansamblu 
circumstanțele cauzei, reieșind din personalitatea inculpatului, căința sinceră, caracterul 
infracțiunii comise, cumulul de circumstanțe, comportamentului acestuia după comiterea 
infracțiunii și în fața instanței, prevederile art. 61 alin. (2) din Codul penal, precum şi reieșind din 
noile limite ale pedepsi determinate în condițiile art. 80 1 alin.(2) Cod penal, instanța de judecată 
consideră că în privința inculpatului Peșterean Vadim este echitabil de aplicat pedeapsa de 2 
(doi) ani închisoare cu suspendarea condiționată a executării pedepsei pe o perioada de 
probațiune de 1 (un) an, conform prevederilor art. 90 din Codul penal.
7.13.   Suspendarea executării pedepsei cu închisoarea stabilite inculpatului Peșterean Vadim, 
va oferi o mai bună protecție intereselor societății şi va evita consecințele negative ale izolării de 
societate a vinovatului și a plasării acestuia în mediul penitenciar. În aceeași ordine de idei, 
instanța de judecată reiterează că durata perioadei de probațiune și situația în care aceasta îl va 
pune pe condamnat, care va fi obligat permanent să-și adapteze comportamentul la obligațiile 
impuse de către instanță, poate fi asimilată unei pedepse, iar prin urmare reeducarea 
condamnatului va fi mai efectivă, iar scopul prevenției speciale și inclusiv al celei generale va fi 
atins și în condițiile descrise anterior.
7.14.   Totodată, instanța de judecată, în conformitate cu prevederile art.90 alin.(6), lit. a), b), 
g) Cod penal, consideră necesar și util ca în cazul dat, față de inculpat să fie stabilită obligațiunea 
ca în perioada de probațiune să se prezinte la organul de probaţiune la datele fixate de acesta, să 
anunţe în scris, în prealabil, despre schimbarea domiciliului sau orice deplasare care depăşeşte 5 
zile, să participe la programe probaţionale.
Chestiunea privind măsura preventivă 
8.1.  Măsură preventivă în privința inculpatului Peșterean Vadim nu a fost aplicată, iar la 
adoptarea sentinței, reieșind din categoria și termenul pedepsei stabilite, instanța apreciază ca 
fiind inoportună aplicarea unei măsuri preventive.
Cheltuieli judiciare și corpuri delicte  
9.1.  În cadrul procesului penal nu au fost invocate suportarea cheltuielilor pentru 
instrumentarea cauzei penale și nu au fost recunoscute careva obiecte în calitate de corp delict. 
Măsurile asiguratorii
10.1.   În conformitate cu prevederile art.385 alin.(1) pct.12) Cod de procedură penală, la 
adoptarea sentinței, instanța de judecată soluționează chestiunea dacă urmează să fie ridicat 
sechestrul asupra bunurilor.
10.2.   Conform ordonanței privind aplicarea sechestrului din 02.09.2025 (f.d.49) şi încheierii 
Judecătoriei Orhei, sediul Central din 03.09.2025 (f.d. 52-54), s-a dispus autorizarea aplicarea 
sechestrului asupra bunului mobil de model „SENKE-SK200E”, cu numărul de înmatriculare 
**********, ce aparține  lui Peșterean Vadim în scopul garantării executării pedepsei amenzii.
10.3.   În conformitate cu prevederile art. 202 alin. (2) Cod de procedură penală, măsurile 
asiguratorii pentru repararea prejudiciului cauzat de infracțiune, pentru eventuala confiscare 
specială sau confiscare extinsă a bunurilor, precum şi pentru garantarea executării pedepsei 
amenzii şi pentru compensarea cheltuielilor de judecată, constau în sechestrarea bunurilor mobile 
şi imobile în conformitate cu art.203-210.
10.4.   În conformitate cu prevederile art.210 din Codul de procedură penală, (1) bunurile se 
scot de sub sechestru prin hotărîrea organului de urmărire penală sau instanţei dacă, în urma 
retragerii acţiunii civile, modificării încadrării juridice a infracţiunii incriminate bănuitului, 
învinuitului, inculpatului ori din alte motive, a decăzut necesitatea de a menţine bunurile sub 
sechestru. Instanţa de judecată, judecătorul de instrucţie sau procurorul, în limitele competenţei 
lor, ridică sechestrul asupra bunurilor şi în cazurile în care constată ilegalitatea punerii acestora 
sub sechestru de către organele de urmărire penală fără autorizaţia respectivă.
10.5.   Reieșind din categoria pedepsei aplicate, instanța de judecată consideră oportun de a 
scoate de sub sechestru bunul mobil de model „SENKE-SK200E”, cu numărul de înmatriculare 
**********, ce aparține  lui Peșterean Vadim.
     În conformitate cu prevederile art. art. 341, 3641, 384, 385, 389, 392-395 Cod de procedură 
penală, instanța de judecată
hotărăște
Peșterean Vadim se recunoaște vinovat de comiterea infracțiunii prevăzute de art. 264 1 alin. 
(5) Cod penal și, cu aplicarea art.80 1 alin. (2) Codul penal, i se stabilește pedeapsa de 2 (doi) ani 
închisoare.
Conform prevederilor art.90 din Codul penal, executarea pedepsei cu închisoarea se suspendă 
condiționat pe perioada de probațiune de 1 (un) an, şi nu va fi executată, dacă condamnatul în 
perioada de probațiune nu va săvârși o nouă infracțiune şi prin comportare exemplară, va 
îndreptăți încrederea ce i s-a acordat.
În conformitate cu prevederile art.90 alin.(6) lit. lit. a), b), g) Cod penal, în perioada de 
probațiune, Peșterean Vadim este obligat să se prezinte la organul de probaţiune la datele fixate 
de acesta, să anunţe în scris, în prealabil, despre schimbarea domiciliului sau orice deplasare care 
depăşeşte 5 zile, să participe la programe probaţionale.
Se scoate de sub sechestru bunul mobil de model „SENKE-SK200E”, cu numărul de 
înmatriculare **********, ce aparține  lui Peșterean Vadim, din motivul decăderii necesității 
menținerii acestuia.
Sentința este cu drept de recurs la Curtea de Apel Nord, în termen de 15 zile, prin intermediul 
Judecătoriei Orhei, sediul Central.
Președintele ședinței, judecător    /semnătura/         Veronica Cupcea
        Copia corespunde originalului                                 Veronica Cupcea 