dosarul nr.1-345/2025              /2025270444/                       /1-25158798-38-1-12112025/      
                                                                      
S E N T I NŢ Ă
În numele Legii
12 decembrie 2025                                                                              mun. Orhei
Judecătoria Orhei, sediul Central
Instanța de judecată, în componența:
Președintelui ședinței, judecător                                        Veronica Cupcea
Grefierului                                                                  Daniela Filip
cu participarea:
acuzatorului de stat – Gheorghe Mîțu;
inculpatului – Palaiciuc Alexandru;
apărătorului inculpatului– avocat Valeriu Covaș;
a examinat în ședință de judecată publică, în baza probelor acumulate la urmărirea penală, 
cauza penală de învinuire a lui Palaiciuc Alexandru, născut la *****, IDNP *****, originar și 
domiciliat în satul *****, raionul Orhei, cetățean al Republicii Moldova, moldovean, celibatar, 
nu are persoane la întreținere, studii medii incomplete, nesupus militar, neîncadrat în câmpul 
muncii, fără antecedente penale, 
în comiterea infracțiunii prevăzute de art.2641 alin.(5) Cod penal, individualizată pe semnele, 
eschivarea conducătorului mijlocului de transport de la testarea alcoolscopică, faptă săvârșită 
de către o persoană care nu deține permis de conducere; 
termenul de examinare a cauzei penale: 12 noiembrie 2025 – 12 decembrie 2025;
cu referire la materialele cauzei penale și a probelor administrate la faza de urmărire penală, 
instanța de judecată  
a constatat
1.1. La 12 octombrie 2025, între orele 01:00-02:00, Palaiciuc Alexandru, aflându-se în satul 
Bulăiești, raionul Orhei, nedeținând permis de conducere, conducând pe drumul din satul 
Bulăiești, raionul Orhei, mijlocului de transport marca „Opel Corso” cu numărul de 
înmatriculare **********, fiind stopat de polițiștii din cadrul Inspectoratului de Poliție Orhei, 
care i-au solicitat să treacă testarea alcoolscopică, acționând intenționat, în scopul eschivării de 
la obligațiile sale în calitate de conducător auto, contrar prevederilor art.33 alin.(3) lit.c) din 
Legea cu privire la siguranța traficului rutier, potrivit căruia conducătorul de vehicul este 
obligat, la solicitarea agentului de circulaţie, să se supună procedurii de testare a aerului expirat 
şi examenului medical de recoltare a probelor biologice în vederea constatării alcoolemiei ori 
consumului de droguri, și prevederilor pct.11 lit.j) din Regulamentul Circulaţiei Rutiere potrivit 
căruia conducătorul de vehicul este obligat să se supună, la solicitarea poliţistului, procedurii de 
testare a aerului expirat sau, după caz, examenului medical de recoltare a probelor biologice în 
vederea constatării alcoolemiei, consumului de droguri ori de alte substanţe psihotrope sau de 
medicamente cu efecte similare, în timp ce polițiștii documentau cazul, a fugit de sub 
supravegherea lor, eschivându-se de la testarea alcoolscopică.
Procedura de examinare a cauzei
2.1.  În ședința de judecată, inculpatul Palaiciuc Alexandru a declarat că îi sunt cunoscute 
probele administrate în cadrul urmăririi penale, recunoaște vinovăția în comiterea infracțiunea 
care îi este imputată și nu dorește administrarea altor probe. În acest sens, în conformitate cu 
art.3641 din Codul de procedură penală, a depus o cerere prin care a solicitat examinarea cauzei 
în baza probelor administrate în cadrul urmăririi penale. 
2.2.  Din probele administrate rezultă că, faptele inculpatului erau stabilite şi erau suficiente 
date cu privire la persoana lui pentru a permite stabilirea unei pedepse. Totodată, rechizitoriul a 
fost întocmit în conformitate cu prevederile art. 296 din Codul de procedură penală, actele de 
urmărire penală nu prezentau careva semne că ar fi lovite de nulitate absolută.
2.3.  Astfel, din considerentul că materialele dosarului penal nu conțineau careva indicii că, 
în faza de urmărire penală au fost încălcate drepturile şi libertățile fundamentale garantate de 
Convenția Europeană, deoarece faptele imputate inculpatului au fost just stabilite, iar 
participanții la proces nu au formulat careva cereri referitoare la contestarea acestor 
circumstanțe, instanța de judecată a admis cererea inculpatului şi a procedat la audierea acestuia 
potrivit regulilor de audiere a martorului, conform art.364 1 alin.(4) din Codul de procedură 
penală.
Argumentele inculpatului
3.1.Fiind audiat, conform prevederilor art.105-110, 370 Cod de procedură penală, sub 
jurământ, asupra esenței învinuirii înaintate, inculpatul Palaiciuc Alexandru și-a recunoscut 
vina integral în comiterea infracțiunii și a declarat că, la 12.10.2025, s-a deplasat din satul 
***** la un prieten în satul Bulăiești cu mașină Opel. La Bulăiești a servit bere. În jurul orei 
00.30 s-a pornit spre casa în satul *****.  Poliția l-a stopat de-odată, numai a aprins farurile 
mașinii și colaboratorii poliție l-au oprit. Poliția i-au cerut actele, el le-a comunicat ca actele 
sunt expirate. Poliția i-a propus să meargă la IP Orhei pentru a fi testat alcoloscopic însă el a 
fugit acasă în satul *****. Vina o recunoaște integral, îi pare rău de cele comise și sincer se 
căiește. Dacă instanța de judecată îl v-a găsit vinovat solicită sa fie pedepsei cu o pedeapsă mai 
blândă
Probele acuzării administrate la faza de urmărire penală
5.1.  Cu toate că inculpatul Palaiciuc Alexandru își recunoaște vina în comiterea infracțiunii, 
de către organul de urmărire penală au fost administrate suficiente probe pertinente și 
concludente cu privire la caracterul infracțional al faptelor comise, cât și a vinovăției acestuia în 
comiterea infracțiunii, după cum urmează:
- Declarațiile martorului Babilev Constantin, care fiind audiat în cadrul urmăririi penale, a 
declarat că este administratorul SRL ,,MEGASIMETRIC” cu sediul în mun. Orhei str. Unirii 
49B. La 12 octombrie 2025, aproximativ la ora 00:30, a fost apelat de Boldișor Dorin, angajat 
al IP Orhei, care a comunicat că a stopat un mijloc de transport în satul Bulăiești, raionul Orhei, 
suspectat de conducere a mijlocului de transport în stare de ebrietate, fără acte, fiind necesar să 
se deplaseze în sat să ridice automobilul pentru a fi dus la parcarea specială. Deplasându-se la 
locul indicat, lângă colaboratorii de poliție Goloșneanu Nicolae și Boldișor Dorin se afla un 
automobil de model ,,Opel Corso” cu n/î ********** și șoferul automobilului, o persoană de 
gen masculin cu vârsta de aproximativ 20 de ani. Discutând cu șoferul, i-a explicat că 
automobilul va fi dus la parcarea specială pe strada Unirii 42 din mun. Orhei. A urcat 
automobilul pe evacuator, ulterior, ieșind din cabina evacuatorului, a auzit discuții de la 
colaboratorii de poliție că șoferul s-a eschivat de la fața locului și nu pot să-l găsească pentru a 
fi testat alcoolscopic. (f.d.28-29)
    -Declarațiile martorilor Boldișor Dorin și Goloșneanu Nicolae, care fiind audiați în cadrul 
urmăririi penale, au dat declarații similare că, activează în cadrul IP Orhei. La 11 octombrie 
2025, au fost implicați în serviciu în cadrul Echipajului de Patrulare și Reacționare Operativă 
112 până la 12 octombrie 2025. Patrulau pe străzile satului Bulăiești, raionul Orhei și 
aproximativ la ora 00:10 au observat un automobil de model ,,Opel Corso” cu n/î ********** 
ce efectua manevra de deplasare în spate. Ei și-au continuat deplasarea prin localitate. Peste 
aproximativ cinci minute, au observat din nou automobilul menționat, care în loc să meargă 
înainte, efectua manevra de deplasare în spate și derapa de pe drum, lucru ce le-a părut suspect. 
Astfel, fiind inclus girofarul și semnalul sonor, cu scopul să oprească șoferul întru verificarea 
actelor, au stopat și s-au apropiat de ușa șoferului, care continua să efectueze manevra de 
deplasare în spate. I-au solicitat să oprească și să prezinte actele la control. Șoferul s-a 
conformat, a ieșit de la volan, iar pe bancheta din față se află o persoană de gen masculin. S-au 
legitimat și au cerut de la șofer permisul de conducere, actele pe automobil. Conducătorul s-a 
prezentat a fi Palaiciuc Alexandru, locuitor al satului *****, raionul Orhei, a spus că nu are 
permis de conducere asupra lui și nici acte pe automobil. Din discuții cu acesta, avea semne 
evidente de consumare a băuturilor alcoolice. Întrebându-l dacă a consumat băuturi alcoolice a 
spus că a consumat. I-au propus lui Palaiciuc Alexandru să fie testat alcoolscopic, ultimul a 
spus că este de acord. Respectiv, l-au anunțat că va merge la sediul Inspectoratului de Poliție 
Orhei să fie testat, deoarece la echipajul lor era expirat certificatul cu drept de testare. 
Alexandru le spunea că nu este cazul să fie testat alcoolscopic, însă a fost de acord să-i 
însoțească. Au solicitat evacuatorul de la parcarea specială, administrată de Constantin Babilev, 
ca automobilul să fie dus la parcarea specială, deoarece șoferul nu deținea permis de conducere 
și acte pe automobil. La scurt timp s-a apropiat evacuatorul, condus de Babilev Constantin. 
Automobilul a fost urcat pe evacuator, tot procesul a durat aproximativ 15 minute. Ulterior, a 
dorit să-l anunțe pe șofer să urce în echipajul lor ca să meargă la sediul inspectoratului să fie 
supus testării, însă acesta nu se afla la fața locului. Astfel au înțeles că s-a eschivat, plecând  
printre persoanele prezente în momentul documentării cazului. Au început imediat a verifica 
străzile prin satul Bulăiești, raionul Orhei pentru a fi depistat Palainciuc Alexandru în scopul 
testării, însă nu a fost posibil de stabilit locul aflării lui. La ora 07:00 a stabilit unde locuiește 
Palaiciuc Alexandru și s-au deplasat la domiciliul lui din satul Mîrzești, raionul Orhei, unde se 
afla ultimul. Fiindu-i solicitat de ai urma la sediul IP Orhei, ultimul i-a urmat fără careva 
obiecții. Fiind testat alcoolscopic de către colegul Pascaru Ion a fost stabilită o concentrație de 
alcool de 0,21 mg/l alcool. Fiind întrebat de ce s-a eschivat de la fața locului Palainciuc 
Alexandru a spus că în seara zilei de 11 octombrie 2025 a servit bere cu niște prieteni, astfel s-a 
temut să fie documentat pentru conducerea în stare de ebrietate a mijlocului de transport. În 
acea zi a fost inclus bodycamul. Pe procesul-verbal de ridicare a vehiculului Palainciuc nu s-a 
semnat deoarece era deja fugit de la fața locului. (f.d.32, 60-61)
- Declarațiile martorului Reuleț Maxim, care fiind audiat în cadrul urmăririi penale, a 
declarat că locuiește în satul Mîrzești, raionul Orhei în comun cu familia sa. La 11 octombrie 
2025, seara a mers în satul Bulăiești, raionul Orhei la discotecă. Aproximativ la ora 23:00 l-a 
contactat pe Palaiciuc Alexandru ca să vadă unde se află, deoarece cunoștea că trebuie să vină 
și el în satul Bulăiești, raionul Orhei. Telefonându-l pe Alexandru ultimul a spus că se află în 
localitate și i-a indicat locul aflării lui. Deplasându-se la domiciliul unui cunoscut comun, se 
aflau mai mulți băieți printre care și Palainciuc Alexandru. Cu toții au stat la masă și serveau 
bere. A servit și Alexandru câteva pahare de bere. După miezul nopții au decis să meargă acasă. 
Alexandru s-a urcat la volanul automobilului de model Opel Corso cu n/î **********, iar 
dânsul pe bancheta din față a pasagerului și a început deplasarea. Au fost stopați de un echipaj 
al poliției. Colaboratorii de poliție s-au apropiat de șofer și au solicitat actele. Alexandru a ieșit 
din automobil și a spus că nu are acte asupra sa. Colaboratorii de poliție l-au întrebat pe 
Alexandru dacă a servit băuturi alcoolice. Văzând că Alexandru discută cu colaboratorii de 
poliție, a decis să-l lase să se clarifice singur, iar dânsul a plecat la domiciliul cunoscutului lor 
comun. A doua zi Alexandru i-a relatat că în noaptea de 12 octombrie 2025, când colaboratorii 
de poliție monitorizau procesul de urcare a automobilul pe evacuator el s-a eschivat de la fața 
locului pentru a nu fi testat alcoolscopic. (f.d.36)
- Declarațiile martorului Pascaru Ion, care fiind audiat în cadrul urmăririi penale, a declarat 
că activează în calitate de subofițer superior al SP al SSP a Inspectoratului de Poliție Orhei. La 
12 octombrie 2025, se afla la serviciu. Aproximativ la ora 08:20 a parvenit solicitarea de la 
colegul Boldișor Dorin de a testa o persoană alcoolscopic. Astfel, în incinta Inspectoratului de 
Poliție Orhei i-a propus la o persoană ce s-a prezentat ca Palaiciuc Alexandru, să fie supus 
testării alcoolscopice, totodată i-a comunicat și consecințele refuzului testării alcooscopice. 
Palaiciuc Alexandru a fost de acord să fie supus testării alcoolscopice. Folosind aparatul Drager 
alcooltest 6820, l-a supus testării alcoolscopice, în urma căreia în aerul expirat de Palaiciuc 
Alexandru a fost depistată o concentraţie de alcool de 0,21 mg/l. I-a adus la conoștință 
rezultatul, iar Palaiciuc Alexanadru a făcut cunoștință cu rezultatul și s-a semnat pe tichet. 
(f.d.34)
  - Conținutul procesului-verbal privind constatarea infracțiunii din 14 octombrie 2025, prin 
care se confirmă că Palaiciuc Alexandru, la 12 octombrie 2025, fiind conducător al mijlocului 
de transport marca Opel Corsa cu numărul de înmatriculare CM AL *****, aflându-se în satul 
Bulăiești, raionul Orhei, bănuit că a condus mijlocul de transport în stare de ebrietate alcoolică, 
la cererea polițiștilor din cadrul Inspectoratului de Poliție Orhei, de a fi supus testării 
alcoolscopice, s-a eschivat de la testarea alcoolscopică. (f.d.4)
  - Conținutul procesului-verbal de înlăturare de la conducerea mijlocului de transport din 12 
octombrie 2025, prin care se confirmă că Palaiciuc Alexandru, a fost înlăturat de la conducerea 
mijlocului de transport marca Opel Corsa cu numărul de înmatriculare CM AL *****, deoarece 
era suspect că a condus mijlocul de transport în stare de ebrietate alcoolică. (f.d.6)
  - Conținutul procesului-verbal de efectuarea a testării alcoolscopice din 12 octombrie 2025, cu 
anexă testul Drager Alcotest potrivit căruia la 12 octombrie 2025, ora 08:29, Palaiciuc 
Alexandru, a fost supus testării alcoolscopice, fiind constatată concentrația vaporilor de alcool 
în aerul expirat în proporție de 0,21 mg/l. (f.d.8-9)
  - Conținutul procesului-verbal de examinare a obiectului din 17 octombrie 2025, prin care se 
confirmă examinarea suportului informațional de tip DVD – R pe suprafața căruia este stocată 
o înregistrare video cu momentul testării alcoolscopice. (f.d.24-26)
    - Conținutul informației din baza de date a Agenției Servicii Publice, potrivit căreia, 
Palaiciuc Alexandru, nu deține permis de conducer.(f.d.15)
5.2.  Astfel, reieșind din însăși declarațiile inculpatului Palaiciuc Alexandru, făcute sub 
jurământ, dar și a probelor acumulate la faza de urmărire penală, instanța de judecată reține că, 
fapta incriminată inculpatului și reținută la pct.1.1. din prezenta sentință, este demonstrată pe 
deplin dincolo de orice dubii rezonabile. 
Încadrarea juridică a faptelor inculpatului
6.1.       Conform ordonanței de punere sub învinuire din 28.10.2025 (f.d.57-58), dar şi potrivit 
rechizitoriului, inculpatul Palaiciuc Alexandru a fost pus sub acuzare pentru comiterea 
infracțiunii prevăzute de art. 264 1 alin. (5) din Codul penal, pe semnele, refuzul, împotrivirea 
sau eschivarea conducătorului mijlocului de transport de la testarea alcoolscopică și/sau testarea 
antidrog, de la examenul medical în vederea stabilirii stării de ebrietate și a naturii ei sau de la 
recoltarea probelor biologice în cadrul acestui examen medical, de către o persoană care nu 
deţine permis de conducere.
6.2.       Reieșind din limitele învinuirii înaintate, instanța de judecată consideră că fapta 
constatată la pct.1.1. a prezentei sentințe, întrunește toate elementele componenței de 
infracțiune prevăzute la art. 264 1 alin. (5) Cod penal, iar vinovăția inculpatului Palaiciuc 
Alexandru a fost demonstrată dincolo de oricare dubii rezonabile, de aceea acesta urmează a fi 
recunoscut vinovat și condamnat pentru infracțiunea comisă.
Individualizarea pedepsei inculpatului
7.1.  La stabilirea categoriei şi termenului pedepsei inculpatului, instanța de judecată în 
conformitate cu art.art.7, 75 din Codul penal, ține cont de gravitatea infracțiunii săvârșite, 
motivul acesteia, de caracterul şi gradul pericolului social deosebit al infracțiunii comise, de 
personalitatea inculpatului, de circumstanțele cauzei care atenuează ori agravează răspunderea, 
de influența pedepsei aplicate asupra corectării şi reeducării vinovatului, de condițiile de viață 
ale familiei acestuia, de acțiunile inculpatului în timpul comiterii faptei, cât și după aceasta, 
precum şi de impactul faptei prejudiciabile asupra victimei.
7.2.  Conform art.61 alin.(1) și (2) din Codul penal, pedeapsa penală este o măsură de 
constrângere statală și un mijloc de corectare și reeducare a condamnatului ce se aplică de 
instanțele de judecată, în numele legii, persoanelor care au săvârșit infracțiuni, cauzând anumite 
lipsuri și restricții drepturilor lor. Pedeapsa are drept scop restabilirea echității sociale, 
corectarea condamnatului, precum și prevenirea săvârșirii de noi infracțiuni atât din partea 
condamnaților, cât şi a altor persoane. Executarea pedepsei nu trebuie să cauzeze suferințe 
fizice și nici să înjosească demnitatea persoanei condamnate. 
7.3.  Pedeapsa aplicată persoanei recunoscute vinovate trebuie să fie echitabilă, legală și 
corect individualizată, capabilă să restabilească echitatea socială şi să realizeze scopurile legii și 
pedepsei penale, în strictă conformitate cu dispozițiile părții generale a Codului penal și 
stabilirea pedepsei în limitele fixate în partea specială.
7.4.  Legiuitorul, estimând pericolul social al infracțiunii incriminate la art.264 1 alin.(5) din 
Codul penal, a stabilit că se pedepsește cu amendă de la 2500 la 3000 de unități convenționale 
sau cu închisoare de la 2 la 5 ani.
7.5.   Infracțiunea comisă de Palaiciuc Alexandru, în acord cu art.16 alin.(3) Cod penal, se 
atribuie la categoria celor mai puțin grave.
7.6.  În condițiile art. 80 1 alin.(2) din Codul penal, se stabilește noua limită de pedeapsă, 
stabilită la art. 2641 alin.(5) din Codul penal, prin reducerea cu o pătrime doar a limitei maxime 
de pedeapsă, adică, amendă în mărime de 2 250 unități convenționale, sau închisoare de la 2 ani 
până la 3 ani și 9 luni.
7.7.  Conform prevederilor art.76 din Codul penal, instanța reține în calitate de circumstanțe 
atenuante căința sinceră a inculpatului Palaiciuc Alexandru și comiterea pentru prima dată a 
unei infracțiuni. 
7.8.  Circumstanțe care agravează răspunderea inculpatului Palaiciuc Alexandru, conform 
art.77 din Codul penal, nu s-au stabilit. 
7.9.   Analizând personalitatea inculpatului, instanța constată că nu se află la evidența 
medicului narcolog sau psihiatru (f.d.43, 45), la locul de trai se caracterizează satisfăcător 
(f.d.40).
7.10.   Cumulul de circumstanțe constatate, induc concluzia instanței că corectarea și 
reeducarea lui Palaiciuc Alexandru, poate avea loc în condițiile condamnării la închisoare cu 
suspendarea executării, considerând că, doar prin aplicarea acestei pedepsei se va atinge scopul 
pedepsei penale și ar putea determina inculpatul să conștientizeze fapta comisă și necesitatea 
respectării ordinii de drept, or acesta a comis infracțiune similară, iar pedeapsa comunitară 
aplicată anterior nu și-a atins scopul.
7.11.   De aceea, conducându-se de scopurile pedepsei penale, analizând în ansamblu 
circumstanțele cauzei, reieșind din personalitatea inculpatului, căința sinceră, caracterul 
infracțiunii comise, cumulul de circumstanțe, comportamentului acestuia după comiterea 
infracțiunii și în fața instanței, prevederile art. 61 alin. (2) din Codul penal, precum şi reieșind 
din noile limite ale pedepsi determinate în condițiile art. 80 1 alin.(2) Cod penal, instanța de 
judecată consideră că în privința inculpatului Palaiciuc Alexandru este echitabil de aplicat 
pedeapsa de 2 (doi) ani închisoare cu suspendarea condiționată a executării pedepsei pe o 
perioada de probațiune de 1 (un) an, conform prevederilor art. 90 din Codul penal.
7.12.   Suspendarea executării pedepsei cu închisoarea stabilite inculpatului Palaiciuc 
Alexandru, va oferi o mai bună protecție intereselor societății şi va evita consecințele negative 
ale izolării de societate a vinovatului și a plasării acestuia în mediul penitenciar. În aceeași 
ordine de idei, instanța de judecată reiterează că durata perioadei de probațiune și situația în 
care aceasta îl va pune pe condamnat, care va fi obligat permanent să-și adapteze 
comportamentul la obligațiile impuse de către instanță, poate fi asimilată unei pedepse, iar prin 
urmare reeducarea condamnatului va fi mai efectivă, iar scopul prevenției speciale și inclusiv al 
celei generale va fi atins și în condițiile descrise anterior.
Totodată, instanța de judecată, în conformitate cu prevederile art.90 alin.(6), lit. a), b), g) 
Cod penal, consideră necesar și util ca în cazul dat, față de inculpat să fie stabilită obligațiunea 
ca în perioada de probațiune să se prezinte la organul de probaţiune la datele fixate de acesta, să 
anunţe în scris, în prealabil, despre schimbarea domiciliului sau orice deplasare care depăşeşte 
5 zile, să participe la programe probaţionale.
         Chestiunea privind măsura preventivă 
8.1.  Potrivit materialelor cauzei penale, măsură preventivă în privința inculpatului Palaiciuc 
Alexandru nu a fost aplicată, iar la adoptarea sentinței, reieșind din categoria și termenul 
pedepsei stabilite, instanța apreciază ca fiind inoportună aplicarea unei măsuri preventive.
Corpuri delicte. Cheltuieli judiciare
9.1.  Conform materialelor cauzei penale, în cadrul procesului penal nu au fost recunoscute 
careva obiecte în calitate de corpuri delicte și nu a fost invocată suportarea cheltuielilor pentru 
instrumentarea cauzei penale.
În conformitate cu prevederile art. art. 341, 364 1, 384-385, 389, 392-395 Cod de procedură 
penală, instanța de judecată
hotărăște
Palaiciuc Alexandru se recunoaște vinovat de comiterea infracțiunii prevăzute de art. 264 1 
alin. (5) Cod penal și, cu aplicarea art.80 1 alin. (2) Codul penal, i se stabilește pedeapsa de 2 
(doi) ani închisoare.
Conform prevederilor art.90 din Codul penal, executarea pedepsei cu închisoarea se 
suspendă condiționat pe perioada de probațiune de 1 (un) an, şi nu va fi executată, dacă 
condamnatul în perioada de probațiune nu va săvârși o nouă infracțiune şi prin comportare 
exemplară, va îndreptăți încrederea ce i s-a acordat.
În conformitate cu prevederile art.90 alin.(6) lit. lit. a), b), g) Cod penal, în perioada de 
probațiune, Palaiciuc Alexandru este obligat să se prezinte la organul de probaţiune la datele 
fixate de acesta, să anunţe în scris, în prealabil, despre schimbarea domiciliului sau orice 
deplasare care depăşeşte 5 zile, să participe la programe probaţionale.
Sentința este cu drept de recurs la Curtea de Apel Nord, în termen de 15 zile, prin 
intermediul Judecătoriei Orhei, sediul Central.
Președintele ședinței, judecător    /semnătura/         Veronica Cupcea
        Copia corespunde originalului                              Veronica Cupcea 