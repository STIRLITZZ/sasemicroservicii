Dosar nr.5r-492/2025                                                       
/copie/
/4-25149444-38-5r-23102025/
                               
Republica Moldova
Judecătoria Orhei sediul Rezina
Hotărâre
11.12.2025                                                                                                                                    
or.Rezina
Instanţa de judecată având în componenţă: 
Preşedintele şedinţei, judecătorul Igor Negreanu
Grefier Natalia Bernevec 
Cu participarea 
Avocatului Aurel Goncear în interesele contravenientului Grecu Nicolae
În lipsa agentului constatator legal citat
a examinat în şedinţă judiciară publică contestaţia depusă la 20.10.2025 de către avocatul Aurel 
Goncear în interesele contravenientului Grecu Nicolae împotriva procesului verbal cu privire la 
contravenție nr.MAI06 409765 din 14.05.2025 întocmit în baza art.47 1 alin.(1) din Codul 
contravențional.
Potrivit contestaţiei, la 08.10.2025 executorul judecătoresc Aurel Corcescu, i-a adus la 
cunoştinţă cet. N. Grecu că a primit pentru executare decizia agentului constatator din cadrul IP 
Rezina, precum că, la 14.05.2025 a fost sancţionat pe art. 47/1 alin.(l) Cco cu amendă de 25000 
lei.
La 08.10.2025 executorul judecătoresc a eliberat copia procesului verbal cu privire la 
contravenţie cu decizia de sancţionare din 14.05.2025. Prin urmare, conform prevederilor aret. 
448 CPP termenul de contestare este de 15 zile de la data înmînării copiei deciziei de 
sancţionare, care expiră la 23.10.2025.
Cu procesul-verbal cu privire la contravenţie şi decizia de sancţionare nu sunt de acord 
din următoarele motive:
1. Apărarea a analizat cuprinsul procesului - verbal cu privire la contravenţie nr. 
MAI06409765 din 14.05.2025, prin raportare la cerinţele imperative prevăzute de legea 
contravenţională, prin prisma existenţei temeiurilor de declarare a nulităţii (art.445 din Codul 
contravenţional). Motivele de nulitate absolută a actului pot fi invocate atât de părţi, cât şi de 
către instanţă, din oficiu, pentru asigurarea respectării principiilor legalităţii şi al dreptăţii, 
stabilite expres în articolele 5 şi 7 din Codul contravenţional;
2. In acest sens, apărarea reiterează că, potrivit prevederilor art.442 alin.(1) din Codul 
contravenţional, procesul-verbal cu privire la contravenţie este un act prin care se 
individualizează fapta ilicită şi se identifică făptuitorul. Procesul-verbal se încheie de agentul 
constatator pe baza constatărilor personale şi a probelor acumulate, în prezenţa făptuitorului 
sau în absenţa lui. Conform art. 443 alin.(6) Cod contravenţional, faptul absenţei persoanei 
citate în mod legal pentru încheierea procesului-verbal cu privire la contravenţie ori al refuzului 
acesteia de a semna procesul-verbal se consemnează în procesul-verbal şi se certifică prin 
semnătura a cel puţin un martor, indicându-se şi datele de identificare ale acestuia (numele, 
prenumele, adresa de domiciliu şi numărul de telefon). In cazul imposibilităţii de identificare a 
unui martor, agentul constatator consemnează în procesul-verbal motivele obiective ale lipsei 
martorului şi documentează, prin orice mijloace tehnice disponibile (audio/video), refuzul 
persoanei de a semna procesul-verbal. Subsecvent, apărarea constată că, din conţinutul 
procesului-verbal cu privire la contravenţie şi decizia din 14.05.2025, se atestă că, s-a încheiat 
în lipsa lui lui Grecu Nicolae, Instanţa reţine că, la pct.15 lipseşte informaţia despre datele 
martorului asistent, şi lipseşte motivaţia imposibilităţii de identificare a unui martor, motivele 
obiective ale lipsei martorului şi lipsesc careva mijloace tehnice disponibile (audio/video), prin 
care se confirmă refuzul persoanei prezente de a semna procesul-verbal, iar în pct.20 lipseşte 
semnătura martorului prin care s-ar fi confirmat refuzul contravenientei de a semna procesul-
verbal cu privire la contravenţie;
3. Conjunctura descrisă accentuează faptul că, procesul-verbal nu întruneşte condiţiile 
specificate în art. 443 alin.(6) din Codul contravenţional;
4. în conformitate cu art. 445 alin.(l) din Codul contravenţional, neconsemnarea în 
procesul-verbal cu privire la contravenţie a menţiunilor privind ..., a semnăturii martorului 
asistent care ar confirma absenţa persoanei citate în mod legal pentru încheierea procesului-
verbal cu privire la contravenţie,..., atrage nulitatea absolută a procesului-verbal;
5. Apărarea reţine că dispoziţiile art. 445 alin.(1) din Codul contravenţional, ca norme 
imperative şi obligatorii. Prin urmare, cu referire la legalitatea procesului-verbal cu privire la 
contravenţie, apărarea constată că dispoziţiile legale citate nu au fost respectate, fapt care duce 
la nulitatea procesului- verbal cu privire la contravenţie, or, aceste cauze de nulitate absolută nu 
pot fi înlăturate în niciun mod decât prin anulare;
6. Apărarea menţionează că legea contravenţională prevede redactarea procesului-verbal 
cu privire la contravenţie sub forma ad validitatem, cu respectarea tuturor prescripţiilor legale 
de fond şi de formă, pentru încheierea sa valabilă, în scopul producerii efectelor juridice pentru 
care a fost întocmit. Astfel, procesul-verbal nu cuprinde semnătura martorului asistent care ar 
confirma lipsa contravenientului citat pentru întocmirea procesului-verbal cu privire la 
contravenţie , circumstanţe care, în mod evident, afectează esenţial fondul cauzei, iar agentul 
constatator, a neglijat principiile legalităţii şi oficialităţii procesului contravenţional;
7. în consecinţă, apărarea constată că, procesul-verbal cu privire la contravenţie din 
14.05.2025, fiind întocmit prin derogare de la prevederile art. 443 alin.(6) din Codul 
contravenţional, este, potrivit art.445 din Codul contravenţional, lovit de nulitate absolute;
8. Potrivit prevederilor art. 461 alin.(1) din Codul contravenţional, în cazul în care, pe 
parcursul judecării cauzei, se constată unul din temeiurile prevăzute la art.445 alin. (1), instanţa 
de judecată încetează procesul contravenţional;
9. Ţinând cont de circumstanţele constatate, apărarea apreciază ca fiind inoportună 
analizarea temeiniciei întocmirii procesului - verbal, odată ce a fost înlăturată prezumţia de 
legalitate (nulitatea absolută a actului de învinuire), care generează încetarea procesului 
contravenţional.
Solicită autorul constatarea nulităţii absolute a procesului-verbal cu privire la contravenţie 
nr. MAI06409765 din 14.05.2025 şi anularea deciziei agentului constatator din 14.05.2025, prin 
care Grecu Nicolae a fost sancţionat în baza art.47 1 alin.(1) din Codul contravenţional, şi 
încetarea procesului contravenţional pe motivul nulităţii absolute a procesului-verbal cu privire 
la contravenţie.
În şedinţa de judecată, autorul contestaţiei s-a prezentat şi a solicitat admiterea contestaţiei 
reiterând motivele expuse în ea.
Agentul constatator nu s-a prezentat la şedinţa de judecată ci a înaintat o cerere prin care a 
solicitat examinarea cauzei în lipsa sa cu adoptarea unei decizii legale, prezentând o referinţă dar 
şi un şir de copii ale unor înscrisuri pe care le invocă drept probe:
-          Un tabel cu date privind numărul de telefon şi un alt tabel fără descriere;
-          Citaţii pe numele contravenientului pentru prezentare la organul de poliţie în ziua de 
17.04.2025 şi 25.04.2025.
-          Raport privind înregistrarea contravenţiei RAP 486024 din 08.04.2025,
-          Raport din 08.04.2025 privind înregistrarea demersului INSP în R-2 al IP Rezina;
-          Ordonanţa din 08.04.2025 privind pornirea procesului contravenţional nr.20258000021 în 
temeiul art.471 din Codul contravenţional;
-          Ordonanţa din 08.04.2025 privind PROPUNEREA formării unui grup de constatare şi 
documentare;
-          Scrisoarea nr.34/17/1-3595 din 07.04.2025 a Inspectoratului Naţional de Securitate Publică 
de expediere a unor „materiale şi probe” către IP Rezina spre examinare potrivit art.47 1 din 
Codul contravenţional;
-          Raport de analiză informaţional-criminală efectuat la 07.02.2025 în cauza penală 
nr.2023970322 conform elementelor constitutive ale infracţiunii prevăzute de art.181 3 şi 
art.243 alin.(3) lit.a) şi b) din Codul penal;
-          Încheierea şi mandatul judecătorului de instrucţie Vladislav Negru nr.13-2236/2025 din 
01.04.2025 privind autorizarea folosirii datelor obţinute în urma măsurilor speciale de 
investigaţie din cauza penală nr.2023970322 în cauza RAP01 433516;
-          Încheierea judecătorului de instrucţie Alina Gorceac nr.13-7921/2024 din 22.10.2024 
privind autorizarea măsurilor speciale de investigaţie în cauza penală nr. 2023970322;
Examinând contestaţia şi completările depuse, referinţa agentului constatator şi actele 
anexate, instanţa de judecată atestă următoarele:
Articolul 471 alin.(1) din Codul contravenţional incriminează pretinderea, acceptarea sau 
primirea, personal sau prin mijlocitor, de către un alegător a bunurilor, serviciilor, privilegiilor 
sau avantajelor sub orice formă, care nu i se cuvin, pentru sine sau pentru o altă persoană, în 
scopul exercitării sau al neexercitării unor drepturi electorale în cadrul alegerilor, inclusiv al 
alegerilor regionale, dacă fapta nu constituie infracţiune.
Potrivit procesului verbal cu privire la contravenţie nr.MAI06 409765 din 14.05.2025 
întocmit de către agentul constatator Argatu Serghei, Grecu Nicolae, în perioada lunilor august 
2024 – prezent, a pretins, acceptat şi primit mijloace băneşti care nu i se cuvine pentru sine de la 
partidul politic Victoria Şor în scopul susţinerii partidului în cadrul scrutinului electoral şi a 
referendumului constituţional din toamna anului 2024.
Fapta lui Grecu Nicolae a fost calificată de către agentul constatator în baza art.47 1 alin.(1) 
din Codul contravenţional iar prin decizia din aceeași dată lui Grecu Nicolae i-a fost aplicată 
sancţiunea amenzii în mărime de 500 u.c.
Conform art.5 Cod Contravențional, nimeni nu poate fi declarat vinovat de săvîrşirea unei 
contravenţii, nici supus sancţiunii contravenţionale decît în conformitate cu legea 
contravenţională iar în conformitate cu cerinţele art.7 din Codul contravenţional, persoana poate 
fi sancţionată numai pentru contravenţia în a cărei privinţă este dovedită vinovăţia sa, cu 
respectarea normelor prezentului cod.
Primordial, instanţa de judecată atrage atenţia că procesul verbal a fost întocmit în lipsa 
contravenientului şi la dosar nu au fost anexate probe că persoana a fost citată pentru data de 
14.05.2025 la organul de poliţie, în calitatea sa procesuală de contravenient, şi în concret - pentru 
întocmirea procesului verbal.
La dosar există 2 citaţii pe numele acestei persoane pentru 17 şi 25 aprilie 2025 „pentru a fi 
întreprinse măsuri procesuale” în cadrul procesului contravenţional.
Totuşi, instanţei nu i s-a prezentat probe că această citaţie a fost recepţionată de către 
contravenient sau de către alte rude ale acestuia precum nici dacă au fost depuse la poştă.
Prin urmare, instanţa de judecată nu are temei de a pune la îndoială faptul sesizat de 
contravenient că el nici nu a cunoscut despre faptul că este citat la poliţie şi implicit – nu are 
temei de a nu crede pe acesta când afirmă că a făcut cunoştinţă cu procesul verbal cu privire la 
contravenţie doar la executorul judecătoresc pe data de 10.10.2025, motiv pentru care consideră 
contestaţia drept fiind depusă într-un termen care se încadrează în cel prevăzut de art.448 din 
Codul contravenţional.
Instanţa de judecată analizând prin prisma corespunderii procesului verbal cu privire la 
contravenţie rigorilor art.443 din Codul contravenţional, identifică vicii majore de întocmire a 
procesului verbal cu privire la contravenţie.
În cuprinsul procesului verbal cu privire la contravenţie, agentul constatator, întocmind 
procesul verbal cu privire la contravenţie în lipsa persoanei, contrar prevederilor art.443 alin.(6) 
din Codul contravenţional potrivit cărora faptul absenţei persoanei citate în mod legal pentru 
încheierea procesului-verbal cu privire la contravenţie ori al refuzului acesteia de a semna 
procesul-verbal se consemnează în procesul-verbal şi se certifică prin semnătura a cel puţin un 
martor, indicându-se şi datele de identificare ale acestuia (numele, prenumele, adresa de 
domiciliu şi numărul de telefon). În cazul imposibilităţii de identificare a unui martor, agentul 
constatator consemnează în procesul-verbal motivele obiective ale lipsei martorului şi 
documentează, prin orice mijloace tehnice disponibile (audio/video), refuzul persoanei de a 
semna procesul-verbal, nu a indicat vre-un martor asistent şi nici nu a consemnat în procesul-
verbal motivele obiective ale lipsei martorului.
Asemenea vicii sunt determinante pentru constatarea nulităţii absolute a procesului verbal 
cu privire la contravenţie, expres prevăzută de art.445 alin.(1) din Codul contravenţional, induc 
în mod clar ideea nerespectării principiului legalităţii la documentarea acţiunilor lui Grecu 
Nicolae, afectând în mod esenţial fondul cauzei şi implicit - nu pot menţine caracterul de 
legalitate al procesului verbal cu privire la contravenţie.
Potrivit prevederilor art.445 alin.(1) din Codul contravenţional, neconsemnarea în 
procesul-verbal cu privire la contravenţie a circumstanţelor comiterii şi încadrării juridice a 
faptei contravenţionale săvîrşite şi a datei comiterii acesteia, ... atrage nulitatea absolută a 
procesului-verbal iar potrivit alin.(2), celelalte încălcări ale art.443 sau ale altor norme 
imperative din prezentul cod pot să ducă la nulitatea procesului-verbal cu privire la contravenţie 
doar în cazul în care acestea afectează în mod esenţial fondul cauzei.
Pentru aceste motive, instanţa de judecată nici nu v-a purcede la analiza circumstanţelor de 
fond ale cauzei, viciile de procedură identificate în raport cu corectitudinea întocmirii procesului 
verbal cu privire la contravenţie atrăgând nulitatea absolută a procesului verbal cu privire la 
contravenţie, nulitate imposibil de înlăturat.
Potrivit prevederilor art.461 din Codul contravenţional, în cazul în care, pe parcursul 
judecării cauzei, se constată unul din temeiurile prevăzute la art.441 sau 445 alin.(1), instanţa 
de judecată încetează procesul contravenţional.
Reieşind din cele invocate în partea descriptivă a prezentei hotărâri, conducându-se de 
prevederile art.374, 394-395, 441, 445, 448, 452-458, 460 şi 462 din Codul contravenţional, 
instanţa de judecată admite contestația depusă la 20.10.2025 de către avocatul Aurel Goncear în 
interesele lui Grecu Nicolae, declară nul procesul verbal cu privire la contravenție nr.MAI06 
409765 din 14.05.2025 întocmit în baza art.47 1 alin.(1) din Codul contravențional şi decizia de 
sancţionare şi încetează procesul contravenţional în privinţa lui Grecu Nicolae.
Hotărârea poate fi atacată cu recurs la Curtea de Apel Nord în termen de 15 zile prin 
intermediul Judecătoriei Orhei sediul Rezina.
 
Judecător 
Igor NEGREANU