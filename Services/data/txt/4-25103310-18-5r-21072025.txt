Dosarul nr. 5r-136/25
4-25103310-18-5r-21072025
H O T Ă R Â R E  
judecătorească contravențională
 
 11 decembrie 2025                                                                     or. Anenii Noi
         Judecătoria Căușeni, sediul Anenii Noi 
         Instanța compusă din:
         Președintele ședinței, judecător:            MUNTEAN Vitalie
         grefierilor:             DOROȘENCO Ana
                                                                                                             RUSU Sergiu
         Cu participarea:
         contestatarului                                                                           CIOLAC Afanasii
         avocatului contestatarului                                                         MATUȘENCO Ion
interpretului           ARMĂSARU 
Mihail
examinând în ședință publică, contestația înaintată de Ciolac Afanasii împotriva 
procesului-verbal cu privire la contravenție nr. ***** din 01.07.2025, întocmit de către 
agentul constatator din cadrul Inspectoratului de Poliție Anenii Noi, Bujac Andrian și a 
deciziei de sancționare pentru comiterea contravenției prevăzute de art. 47 1 alin. (1) Cod 
contravențional,
   C O N S T A T Ă:
La data de 01.07.2025, în privința lui Ciolac Afanasii a fost întocmit procesul-
verbal cu privire la contravenție seria *****, pentru faptul că, în perioada lunilor iunie-
decembrie 2024 a acceptat sume financiare pentru a participa la proteste de la 
simpatizanții”ȘOR”, fiind creat cont bancar de la banca „PSB” din Federația Rusă, fiind 
recepționate 2 mesaje pe telefonul mobil.
Acțiunile lui Ciolac Afanasii au fost calificate de către agentul constatator în baza 
art. 471 alin. (1) Cod contravențional, fiindu-i aplicat sancțiune sub formă de amendă în 
mărime de 500 unități convenționale, echivalentul sumei de 25.000 lei.
Contestatarul Ciolac Afanasii, nefiind de acord cu procesul-verbal cu privire la 
contravenție și a deciziei de sancționare, întocmit la 01.07.2025 pentru comiterea 
contravenției prevăzute de art. 471 alin. (1) Cod contravențional, la data de 11.07.2025, a 
depus contestație împotriva acestui act.
În motivarea contestației invocă, prin decizia agentului constataor Bujac Andrian 
din 01.07.2025, emisă în urma examinării procesului verbal  cu privire la contravenție 
seria nr. *****, i s-a imputat  încălcarea prevederilor art. 47 1 alin. (1) Cod 
contravențional, fără a fi indicate  indiciile calificative  ale elementelor  constitutive ale 
contravenției contrar prevederilor art.443 alin.(1) lit.e) Cod contravențional), cu aplicarea 
unei amenzi în mărime de 500 unități convenționale, echivalentul sumei 25.000 lei. 
       Nu este de acord  cu soluția adoptată și este nevoit să depună prezenta contestație din 
următoarele considerente:
       Este învinuit  că în luna iunie - decembrie 2024 a oferit  datele sale personale  și a 
acceptat surse financiare  prin PSB susținut  de partidul politic ”ȘOR”, condus de Ilan 
Șor, fără a fi indicat  scopul acestor acțiuni, adică fără a fi indicate indiciile calificative  
ale elementelor constitutive ale contravenției, contrar prevederilor art.443 alin.(1) lit.e) 
Cod contravențional, fapr ce afecteză esențial fondul cauzei. 
        Mai mult ca atît, prin procesul verbal  contestat, lui i se incriminează  faptul că ar fi 
primit careva surse  financiare cu scopul de a participa la careva proteste, cu toate că art. 
471 alin. (1) Cod contravențional, nu prevede astfel răspundere contravențională.
        Mai mult ca atît, l are 2 numere de telefon, unul dintre care și anume, 078877136, el 
l-a cadonat soțului surorii sale-Constantin Alexeev, deoarece acesta nu avea pașaport la 
momentul încheierii contractului cu furnizorul de servicii de telefonie mobilă. 
La data de 01.07.2025 el a fost invitat la IP Anenii Noi și i-au comunicat că pe 
numărul de telefon înregistrat pe numărul său au fost transferate careva sume bănești și 
care apoi au fot transferate undeva. 
Nu a înțeles nimic  din cele incriminate și l-a întrebat pe Constantin Alexeev despre 
aceasta. Ultimul i-a comunicat că el a primit niște sume din Rusia, în baza faptul că el 
deține grupa de invalid, dar nu cu alt scop.
Mai mult ca atît, în cadrul întocmirii procesului-verbal  cu privire la contravenție, pe 
data de 01.07.2025, discuțiile cu el au fost doar în limba română, pe care el nu o 
cunoaște. 
După cum a înțeles, actele au fost întocmite  la fel în limba  română  pe care el nu o 
poate citi și nu o cunoște și nici nu i s-a tradus în limba pe care o cunoaște conținutul 
actelor întocmite.
Prin urmare, consideră că a fost încălcat dreptul său la translator, fapt ce afectează 
esențial fondul cauzei, iar potrivit prevederilor art. 445 alin.(2), această încălcare duce la 
nulitatea procesului cu privire la contravenție. 
La fel, ține sî comunice faptul că lui nu i-a promis careva surse financiare și el nu a 
primit de unde careva surse financiare, nimeni nu l-a rugat să participe la careva proteste  
și nici nu a participat la careva proteste. 
El este o persoană apolitică, din care cauză nu îl interesează partidele și activitatea 
acestora, el nu participă la careva manifestații politice, nu participă la finanțarea 
partidelor. 
Astfel, contestatarul Ciolac Afanasii a solicitat anularea procesului-verbal cu privire 
la contravenție din 01.07.2025, întocmit de către agentul constatator din cadrul 
Inspectoratului de Poliție Anenii Noi, Bujac Andrian și a deciziei de sancționare pentru 
comiterea contravenției prevăzute de art. 47 1 alin. (1) Cod contravențional în legătură cu 
lipsa faptei contravenționale.
Agentul constatator, Bujac Andrian, fiind citat legal nu s-a prezentat la ședință de 
judecată.
Astfel, instanța în baza art.455 alin. (2) Cod contravențional a dispus examinarea 
cauzei în lipsa agentului constatator.
Contestatarul, Ciolac Afanasii, în ședință de judecată a declarat că, vina nu o 
recunoaște. A susținut integral contestația înaintată. A declarat că, nu a acceptat care 
surse financiare pentru a participa la anumite proteste ”ȘOR”. Nu a creat careva vreun 
cont. Pe telefonul pe care îl folosește nu a primit nici un mesaj. Numărul de telefon 
078877136 este înregistrat după el, dar nu se folosește. De acest număr se folosește soțul 
surorii lui, Constantin Alexeev. A solicitat instanței anularea procesului-verbal cu privire 
la contravenție din 01.07.2025, întocmit de către agentul constatator din cadrul 
Inspectoratului de Poliție Anenii Noi, Bujac Andrian și a deciziei de sancționare pentru 
comiterea contravenției prevăzute de art. 471 Cod contravențional.
Apărătorul Matușenco Ion, în ședință de judecată a susținut integral contestația 
înaintată. A solicitat instanței, anularea procesului-verbal cu privire la contravenție din 
01.07.2025, întocmit de către agentul constatator din cadrul Inspectoratului de Poliție 
Anenii Noi, Bujac Andrian și a deciziei de sancționare pentru comiterea contravenției 
prevăzute de art. 471 alin. (1) Cod contravențional.
Instanța de judecată, examinând actele și lucrările dosarului prin prisma motivelor 
invocate în contestație, verificând procesul-verbal de constatare și de sancţionare a 
contravenţiei în baza căruia a fost aplicată sancţiunea, reţine următoarele: 
Instanţa va reţine că, pentru a putea fi sancţionată o faptă contravenţională, se 
impun a fi îndeplinite două tipuri de cerinţe: esențial, constând în încălcarea cu vinovăţie 
a unei norme de drept, faptă care va atrage aplicarea unei sancţiuni prevăzute de lege, 
și extrinseci, constând în constatarea corespunzătoare a faptei respective de către o 
persoană abilitată în acest sens – agentul constatator. În plus, agentului constatator îi 
revine obligaţia de a respecta o serie de forme expres prevăzute de Codul contravenţional, 
care au scopul de a proba dincolo de orice îndoială existenţa faptei, vinovăţia 
contravenientei și legalitatea actului realizat în acest sens.
În conformitate cu art. 448 alin. (1) din Codul contravenţional, contravenientul, 
victima sau reprezentantul acestora, precum și procurorul, dacă este parte în cauza 
contravenţională, sunt în drept să conteste decizia emisă de către agentul constatator în 
cazul în care nu sunt de acord cu aceasta sau dacă ea a fost emisă cu încălcarea 
normelor procesuale stabilite de cod.
Constatarea faptei contravenționale înseamnă activitatea, desfășurată de 
agentulconstatator, de colectare şi de administrare a probelor privind existenta 
contravenției, de încheiere a procesului-verbal cu privire la contravenție, de aplicare a 
sancțiunii contravenționale sau de trimitere, a dosarului, după caz, funcționarului 
abilitat să examineze cauza contravențională, din cadrul autorității din care face parte 
agentul constatator, în instanța de judecată sau în alt organ spre soluționare, reieșind din 
prevederile art. 440 alin. (1) Cod contravențional.
Normele generale ale Codului contravențional stipulează că, scopul legii 
contravenționale constă în apărarea drepturilor şi libertăților legitime ale persoanei, 
apărarea proprietății, ordinii publice, a altor valori ocrotite de lege, în soluționarea 
cauzelor contravenționale, precum şi în prevenirea săvârșirii de noi contravenții. Nimeni 
nu poate fi declarat vinovat de săvârșirea unei contravenții, nici supus sancțiunii 
contravenționale decât în conformitate cu legea contravențională. Persoana este supusă 
răspunderii contravenționale numai pentru fapte săvârșite cu vinovăție.
Potrivit art. 440 alin. (1) Cod contravențional, constatarea faptei contravenţionale 
înseamnă activitatea, desfăşurată de agentul constatator, de colectare şi de administrare 
a probelor privind existenţa contravenţiei, de încheiere a deciziei privind examinarea 
contravenţiei în temeiul constatării agentului constatator sau procesului-verbal cu 
privire la contravenţie, de aplicare a sancţiunii contravenţionale sau de trimitere, a 
dosarului, după caz, funcţionarului abilitat să examineze cauza contravenţională, din 
cadrul autorităţii din care face parte agentul constatator, în instanţa de judecată sau în 
alt organ spre soluţionare. 
În speță, prin procesul-verbal cu privire la contarvenție seria ***** întocmit de 
către agentul constatator, Bujac Andrian, din cadrul Inspectoratului de poliție Anenii Noi, 
Ciolac Afanasii a fost sancționat contravențional cu amendă în mărime de 500 unități 
convenționale, reținându-se în sarcina ultimului săvârșirea contravenției prevăzută de art. 
471 alin. (1) Cod contravențional, dat fiind faptul că, în perioada lunilor iunie-decembrie 
2024 a acceptat sume financiare pentru a participa la proteste de la simpatizanții”ȘOR”, 
fiind creat cont bancar de la banca „PSB” din Federația Rusă, fiind recepționate 2 mesaje 
pe telefonul mobil.  
Contestația împotriva procesului-verbal cu privire la contravenție din 01.07.2025 a 
fost depusă de către contestatar la 11.07.2025, respectiv instanța de judecată îl va 
considera depus în termenul de 15 zile, prevăzut de art. 448 alin. (1) Cod contravențional. 
În conformitate cu prevederile art.7 din Codul contravențional, persoana poate fi 
sancționată numai pentru contravenția în a cărei privință este dovedită vinovăția sa, cu 
respectarea normelor prezentului cod. 
Potrivit art.8 alin.(2) Cod contravențional, este supusă răspunderii contravenționale 
numai persoana care a săvârșit cu intenție sau din imprudență o faptă prevăzută de legea 
contravențională.
Conform art.10 Cod contravențional, constituie contravenție fapta – acțiunea sau 
inacțiunea – ilicită, cu un grad de pericol social mai redus decât infracțiunea, săvârșită 
cu vinovăție, care atentează la valorile sociale ocrotite de lege, este prevăzută de 
prezentul cod şi este pasibilă de sancțiune contravențională. 
Conform prevederilor art.14 alin. (1)–(3) din Codul Contravențional al RM, 
contravenţia se săvârşeşte cu intenţie sau din imprudenţă. Contravenţia se consideră 
săvârşită cu intenţie dacă persoana care a săvârşit-o îşi dădea seama de caracterul 
prejudiciabil al acţiunii sau inacţiunii sale, a prevăzut urmările ei prejudiciabile, a dorit 
sau a admis în mod conştient survenirea acestor urmări. Contravenţia se consideră 
săvârşită din imprudenţă dacă persoana care a săvârşit-o îşi dădea seama de caracterul 
prejudiciabil al acţiunii sau inacţiunii sale, a prevăzut urmările ei prejudiciabile, dar 
considera în mod uşuratic că ele vor putea fi evitate, ori nu îşi dădea seama de 
caracterul prejudiciabil al acţiunii sau inacţiunii sale, nu a prevăzut posibilitatea 
survenirii urmărilor ei prejudiciabile, deşi trebuia şi putea să le prevadă.
Potrivit art.374 Cod contravenţional, procesul contravenţional este activitatea 
desfăşurată de autoritatea competentă, cu participarea părţilor şi a altor persoane 
titulare de drepturi şi de obligaţii, având ca scop constatarea contravenţiei, examinarea 
şi soluţionarea cauzei contravenţionale, constatarea cauzelor şi condiţiilor care au 
contribuit la săvârșirea contravenţiei. (2/1) Procesul contravenţional începe de drept din 
momentul sesizării sau al autosesizării agentului constatator privind săvârșirea 
contravenţiei. (3) Procesul contravenţional se desfăşoară pe principii generale de drept 
contravenţional, în temeiul Constituţiei, al prezentului cod, al Codului de procedură 
penală în cazurile expres prevăzute de prezentul cod, precum şi al normelor dreptului 
internaţional şi ale tratatelor internaţionale cu privire la drepturile şi libertăţile 
fundamentale ale omului la care Republica Moldova este parte.
Conform art.375 alin. alin.(1), (2) și (3) Cod contravențional, persoana acuzată de 
săvârșirea unei contravenţii se consideră nevinovată atâta timp cât vinovăția sa nu este 
dovedită în modul prevăzut de prezentul cod. Nimeni nu este obligat să dovedească 
nevinovăţia sa. Concluziile despre vinovăția persoanei în săvârșirea contravenției nu pot 
fi întemeiate pe presupuneri. Toate dubiile în probarea învinuirii care nu pot fi înlăturate 
în condiţiile prezentului cod se interpretează în favoarea persoanei în a cărei privinţă a 
fost pornit proces contravenţional.
Potrivit art.381 alin.(4) Cod contravențional, autoritatea competentă să soluționeze 
cauza contravențională are obligația de a lua toate măsurile prevăzute de lege pentru 
cercetarea sub toate aspectele, completă și obiectivă, a circumstanțelor cauzei, de a 
evidenția atît circumstanțele care dovedesc vinovăția persoanei, cît și cele care 
dezvinovățesc persoana în a cărei privință a fost pornit proces contravențional, precum 
și circumstanțele atenuante sau agravante.
Potrivit dispozițiilor art.440 alin.(1) Cod contravenţional, constatarea faptei 
contravenţionale înseamnă activitatea, desfăşurată de agentul constatator, de colectare 
şi de administrare a probelor privind existenţa contravenţiei, de încheiere a deciziei 
privind examinarea contravenţiei în temeiul constatării agentului constatator sau 
procesului-verbal cu privire la contravenţie, de aplicare a sancţiunii contravenţionale 
sau de trimitere, a dosarului, după caz, funcţionarului abilitat să examineze cauza 
contravenţională, din cadrul autorităţii din care face parte agentul constatator, în 
instanţa de judecată sau în alt organ spre soluţionare. În conformitate cu alin.(1) al 
art.442 Cod contravenţional, procesul-verbal cu privire la contravenţie este un act prin 
care se individualizează fapta ilicită şi se identifică făptuitorul. Procesul-verbal se 
încheie de agentul constatator pe baza constatărilor personale şi a probelor acumulate, 
în prezenţa făptuitorului sau în absenţa lui.
Conform art. 425 alin. (1), (2) și (3) Cod contravenţional, probele sânt elemente de 
fapt, dobândite în modul stabilit de prezentul cod, care servesc la constatarea existenţei 
sau inexistenţei contravenţiei, la identificarea făptuitorului, la constatarea vinovăției şi 
la cunoașterea altor circumstanţe importante pentru justa soluţionare a cauzei. În 
calitate de probe se admit elementele de fapt constatate prin intermediul următoarelor 
mijloace: procesul-verbal cu privire la contravenţie, procesul-verbal de ridicare a 
obiectelor şi documentelor, procesul-verbal de percheziţie, procesul-verbal privind 
cercetarea la fața locului, procesele-verbale privind alte acțiuni procesuale efectuate în 
conformitate cu prezentul cod, explicațiile persoanei în a cărei privinţă a fost pornit 
proces contravențional, declarațiile victimei, ale martorilor, înscrisurile, înregistrările 
audio sau video, fotografiile, corpurile delicte, obiectele şi documentele ridicate, 
constatările tehnico-ştiinţifice şi medico-legale, raportul de expertiză. Aprecierea 
probelor se face de persoana competentă să soluționeze cauza contravențională, potrivit 
convingerii sale pe care şi-a format-o cercetând toate probele administrate în raport cu 
circumstanțele constatate ale cauzei şi călăuzindu-se de lege. 
În conformitate cu art.442 alin.(1) Cod contravențional, procesul-verbal cu privire 
la contravenție este un act prin care se individualizează fapta ilicită şi se identifică 
făptuitorul. Procesul-verbal se încheie de către agentul constatator pe baza constatărilor 
personale şi a probelor acumulate, în prezenţa făptuitorului sau în absența lui.
La examinarea cauzei contravenționale, instanța de judecată va ţine cont de rigorile 
art.458 Codul contravențional, care indică că examinând cauza contravenţională, instanţa 
de judecată este obligată să determine, caracterul veridic al contravenţiei imputate, 
existenţa cauzelor care înlătură caracterul contravenţional al faptei, vinovăţia persoanei în 
a cărei privinţă a fost pornit procesul contravenţional, existenţa circumstanţelor atenuante 
şi/sau agravante, necesitatea sancţionării şi, după caz, caracterul sancţiunii 
contravenţionale, alte aspecte importante pentru soluţionarea justă a cauzei. Instanța 
reține că pentru respectarea garanțiilor procedurale specifice în materie penală în ceea ce 
privește dreptul la un proces echitabil, printre care şi prezumţia de nevinovăţie, prevăzută 
de art.6 § 2 din Convenţia Europeană a Drepturilor Omului, instanţa de judecată verifică 
legalitatea şi temeinicia procesului-verbal cu privire la contravenţie.
Totodată, în conformitate cu prevederile art.6 alin.(2) şi (3) CEDO, orice persoană 
acuzată de o infracţiune este prezumată nevinovată până ce vinovăţia sa va fi legal 
stabilită. 
În conformitate cu jurisprudența relevantă a Curţii Europene a Drepturilor Omului, 
instanțele de judecată sunt obligate să demonstreze vinovăţia inculpatului prin adoptarea 
unor soluții motivate. Lipsa motivelor reprezintă o încălcare a dreptului la un proces 
echitabil: „în cazul în care instanțele judecătorești naționale se abţin de a da un răspuns 
special şi explicit la cele mai importante întrebări, fără a-i oferi părţii care le-a formulat 
posibilitatea de a şti dacă o anumită susținere a fost neglijată sau respinsă, acest fapt va fi 
considerat o încălcare a dreptului la un proces echitabil. (Boldea v. România, 15 februarie 
2007, §30).
Orice acuzat are, în special, dreptul: să fie informat, în termenul cel mai scurt, într-o 
limbă pe care o înţelege şi în mod amănunţit, asupra naturii şi cauzei acuzaţiei aduse 
împotriva sa; să dispună de timpul şi de înlesnirile necesare pregătirii apărării sale; să se 
apere el însuşi sau să fie asistat de un apărător ales de el şi, dacă nu dispune de mijloacele 
necesare pentru a plăti un apărător, să poată fi asistat în mod gratuit de un avocat din 
oficiu, atunci când interesele justiţiei o cer; să întrebe sau să solicite audierea martorilor 
acuzării şi să obţină citarea şi audierea martorilor apărării în aceleaşi condiţii ca şi 
martorii acuzării; să fie asistat în mod gratuit de un interpret, dacă nu înţelege sau nu 
vorbeşte limba folosită la audiere. 
Prin prisma prevederilor ce guvernează speța dedusă judecății, instanța de judecată 
reiterează că, scopul legii contravenționale constă în apărarea drepturilor şi libertăților 
legitime ale persoanei, apărarea proprietății, ordinii publice, a altor valori ocrotite de lege, 
în soluționarea cauzelor contravenționale, precum şi în prevenirea săvârșirii de noi 
contravenții.
În cadrul ședinței de judecată a fost stabilit cu certitudine că prin procesul-verbal cu 
privire la contravenție și decizia de sancționare seria/nr. ***** din 01.07.2025, întocmit 
de către agentul constatator din cadrul Inspectoratului de Poliție Anenii Noi, Bujac 
Andrian, Ciolac Afanasii a fost sancționat contravențional conform art.47 1 alin.(1) Cod 
contravențional, cu amendă în mărime de 500 (cinci sute) unități convenționale, ceea ce 
constituie echivalentul sumei de 25 000 (douăzeci și cinci mii) lei, reținând în sarcina 
ultimului precum că, în perioada lunilor iunie-decembrie 2024 a acceptat sume financiare 
pentru a participa la proteste de la simpatizanții”ȘOR”, fiind creat cont bancar de la 
banca „PSB” din Federația Rusă, fiind recepționate 2 mesaje pe telefonul mobil. 
Legea contravențională prevede redactarea procesului-verbal contravențional într-o 
anumită formă „ad validitatem”, cu respectarea tuturor prescripțiilor legale de fond și de 
formă, pentru încheierea sa valabilă, în scopul producerii efectelor juridice, pentru care a 
fost întocmit, iar în acest context, respectarea exigențelor legale prevăzute la art. 443 al 
Codului contravențional sunt impuse agentului constatator la întocmirea actului 
constatator prin prisma art. 445 al Codului contravențional.
Din punct de vedere al actelor constatatoare, instanța constată că acestea au fost 
încheiate cu respectarea dispozițiilor legale incidente, însă nu cuprind toate mențiunile 
obligatorii prevăzute de art. 443 și art. art. 445 din Codul contravențional, existând cazuri 
de nulitate absolută ce ar putea fi invocate din oficiu.
Sub aspectul temeiniciei procesului-verbal cu privire la contravenție, instanța 
evidențiază că forța probantă a proceselor-verbale contravenționale este lăsată la 
latitudinea fiecărui sistem de drept, putându-se reglementa importanța fiecărui mijloc de 
probă, însă instanța are obligația de a respecta caracterul echitabil al procedurii în 
ansamblu atunci când administrează și apreciază probatoriul.
Astfel, instanța remarcă că contestatarul Ciolac Afanasii a fost sancționat în temeiul 
art. 471 alin. (1) din Codul contravențional, „Coruperea electorală pasivă”, în vigoare în 
perioada săvârșirii faptei imputate și întocmirii actului constatator, care stabilește 
sancțiune pentru pretinderea, acceptarea sau primirea, personal sau prin mijlocitor, de 
către un alegător a bunurilor, serviciilor, privilegiilor sau avantajelor sub orice formă, 
care nu i se cuvin, pentru sine sau pentru o altă persoană, în scopul exercitării sau al 
neexercitării unor drepturi electorale în cadrul alegerilor, inclusiv al alegerilor regionale, 
dacă fapta nu constituie infracțiune, cu amendă de la 500 la 750 de unități convenționale.
Instanța de judecată reține că, potrivit pct. 310 al deciziei de inadmisibilitate privind 
excepțiile de neconstituționalitate a unor prevederi din articolul 47 1 din Codul 
contravențional nr.1 din 21.01.2025, referitor la sintagma „exercitarea sau neexercitarea 
unor drepturi electorale”, care nu ar prevedea un mecanism de verificare a modului în 
care persoana și-a exercitat votul, Curtea a menționat că articolul 47 1 alin. (1) descrie 
doar fapta, nu şi urmarea prejudiciabilă. Altfel spus, contravenția în discuție este una 
formală și nu obligă autoritățile să verifice dacă alegătorul a votat pentru candidatul sau 
pentru partidul politic care l-a corupt. Curtea a considerat că existența unui astfel de 
mecanism ar contraveni caracterului secret al votului, garantat de articolul 38 din 
Constituție, Curtea constatând că dispozițiile contestate nu afectează articolul 22 în 
coroborare cu articolele 1 alin.(3) şi 23 alin.(2) din Constituție, din perspectiva 
argumentelor invocate în sesizări.
Instanța de judecată atestă că votul secret şi liber exprimat al alegătorilor constituie 
elementul de bază al alegerilor libere şi democratice şi al dreptului de vot. Coruperea 
alegătorilor sau vânzarea voturilor sunt incompatibile cu conceptul alegerii democratice 
şi printr-un vot liber exprimat de către cetățeni a organelor reprezentative şi fraudează 
competiția bazată pe idei şi pe programe politice desfăşurată între partidele politice şi 
între candidați (a se vedea HCC nr. 25 din 28 noiembrie 2024, § 102).
În acest sens, Declarația Universală a Drepturilor Omului, adoptată şi proclamată de 
Adunarea Generală a ONU, în art. 21 stipulează că „orice persoană are dreptul de a lua 
parte la conducerea treburilor publice ale țării sale, fie direct, fie prin reprezentanți liber 
aleşi; orice persoană are dreptul de acces egal la funcţiile publice din ţara sa; voinţa 
poporului trebuie să constituie baza puterii de stat; această voinţă trebuie să fie exprimată 
prin alegeri nefalsificate, care să aibă loc în mod periodic prin sufragiu universal, egal şi 
exprimat prin vot secret sau urmând o procedură echivalentă care să asigure libertatea 
votului”.
Potrivit art. 2 alin. (1) din Constituţia Republicii Moldova, suveranitatea naţională 
aparţine poporului Republicii Moldova, care o exercită în mod direct şi prin organele sale 
reprezentative, în formele stabilite de Constituţie.
Art. 38 alin. (1) din Constituţia Republicii Moldova prevede că, voinţa poporului 
constituie baza puterii de stat. Această voinţă se exprimă prin alegeri libere, care au loc în 
mod periodic prin sufragiu universal, egal, direct, secret şi liber exprimat.
Coruperea procesului electoral încalcă flagrant principiile date, mai ales a votului 
liber exprimat, afectează grav credibilitatea corectitudinii şi libertății desfăşurării 
alegerilor, subminând întreg sistemul democratic.
La fel, instanţa de judecată menţionează că, statul de drept este de neconceput fără 
respectarea drepturilor şi libertăţilor fundamentale ale omului, supremația legii şi un 
sistem democratic, care poate fi asigurat, în primul rând, prin organizarea, desfășurarea şi 
totalizarea rezultatelor alegerilor în corespundere cu anumite standarde, principii 
democratice.
În conformitate cu prevederile art.443 alin.(1) lit. e) Cod contravențional, procesul-
verbal cu privire la contravenţie va cuprinde încadrarea juridică a faptei, norma 
materială contravenţională şi indiciile calificative ale elementelor constitutive ale 
contravenţiei.
Conform art.445 alin.(1) Cod contravențional, neconsemnarea în procesul-verbal cu 
privire la contravenţie a menţiunilor privind numele, prenumele şi funcţia agentului 
constatator, numele, prenumele, data (ziua, luna, anul) întocmirii procesului-verbal, 
seria şi numărul actului de identitate şi numărul de identificare personal (IDNP) sau 
datele de identificare din buletinul de identitate provizoriu ale făptuitorului care renunţă 
la numărul de identificare personal şi la evidenţa automatizată în Registrul de stat al 
populaţiei, iar în cazul persoanei juridice – lipsa denumirii şi a sediului acesteia, a 
circumstanțelor comiterii şi încadrării juridice a faptei contravenţionale săvârșite şi a 
datei comiterii acesteia, a semnăturii agentului constatator sau a martorului asistent, în 
cazul refuzului contravenientului de a semna, atrage nulitatea absolută a procesului-
verbal.
Asfel, așa cum se arată în cuprinsul articolului menționat supra, descrierea faptei 
trebuie făcută cu indicarea tuturor împrejurărilor, întrucât procesul-verbal reprezintă 
unicul act probator al săvârșirii unei contravenții. Acesta trebuie să conțină toate 
elementele pe baza cărora să se poată cerceta de către instanța de judecată dacă s-a comis 
o asemenea faptă în realitate și dacă poate opera în concret răspunderea contravențională 
a unei persoane. Prin lipsa unei descrieri corespunzătoare a faptei contravenționale, se 
aduce atingere prezumției de nevinovăție de care trebuie să beneficieze petentul. Din 
acest motiv, descrierea insuficientă a faptei contravenționale este echivalentă cu lipsa 
unei descrieri, întrucât o asemenea întocmire a procesului-verbal contravențional duce la 
anularea lui. 
Instanța de judecată relevă că, pentru a stabili corect încadrarea juridică, trebuie să 
existe concordanță deplină între fapta concretă săvârșită de făptuitor și norma materială 
contravențională, precum și în raport cu dispozițiile legale general aplicabile faptei 
comise. 
Astfel, încadrarea juridică are o importanță deosebită, deoarece se asigură 
desfășurarea în limitele legii a represiunii contravenționale și constituie o garanție a 
respectării drepturilor legitime ale persoanelor.
În speță, agentul constatator a consemnat în procesul-verbal, precum că făptuitorul  
Ciolac Afanasii a săvârșit contravenția prevăzută de art.47 1 alin. (1) Cod contravențional, 
fiind reținută fapta contravențională precum că: ”în perioada lunilor iunie-decembrie 
2024 a acceptat sume financiare pentru a participa la proteste de la simpatizanții”ȘOR”, 
fiind creat cont bancar de la banca „PSB” din Federația Rusă, fiind recepționate 2 
mesaje pe telefonul mobil”.
Norma imputată făptuitorului Ciolac Afanasii, și prevăzută de art. 47 1 alin. (1) Cod 
contravențional, prevede sancționarea pentru Coruperea electorală pasivă, și anume 
pretinderea, acceptarea sau primirea, personal sau prin mijlocitor, de către un alegător 
a bunurilor, serviciilor, privilegiilor sau avantajelor sub orice formă, care nu i se cuvin, 
pentru sine sau pentru o altă persoană, în scopul exercitării sau al neexercitării unor 
drepturi electorale în cadrul alegerilor, inclusiv al alegerilor regionale, dacă fapta nu 
constituie infracțiune.
În speță, instanța de judecată atestă că învinuirea adusă lui Ciolac Afanasii, prin 
fapta reținută nu se conformează încadrării juridice stabilite de către agentul constatator, 
adică ultimul a consemnat o descriere insuficientă a faptei contravenționale, ce ar fi 
incidentă calificării art. 471 alin. (1) Cod contravențional or, deși lui Ciolac Afanasii, i se 
impută faptul că, în perioada lunilor iunie-decembrie 2024 a acceptat sume financiare 
pentru a participa la proteste de la simpatizanții”ȘOR”, fiind creat cont bancar de la 
banca „PSB” din Federația Rusă, fiind recepționate 2 mesaje pe telefonul mobil, agentul 
constatator nu a indicat care a fost scopul acceptării acestor surse financiare pretins a fi 
ilicite raportat la fapta contravențională imputată de corupere electorală pasivă, și anume 
aceste surse financiare au fost transmise contestatarului în scopul exercitării unor drepturi 
electorale în cadrul alegerilor prezidențiale/regionale/locale, sau al neexercitării acestor 
drepturi electorale, sau a existat alt scop terț. 
Mai mult ca atât, din descrierea faptei imputate contestatarului, se atestă că acestuia 
i se impută acceptarea surselor financiare pentru a participa la anumite proteste, deși 
norma legală imputată acestuia prevede expres că acceptarea surselor financiare urmează 
să fie efectuate în scopul exercitării sau al neexercitării unor drepturi electorale în cadrul 
alegerilor, inclusiv al alegerilor regionale.
Astfel, procesul-verbal cu privire la contravenție nu conține informații complete 
despre acțiuni din cele enumerate la art.47 1 alin. (1) Cod contravențional, adică 
pretinderea, acceptarea sau primirea, personal sau prin mijlocitor, de către un alegător a 
bunurilor, serviciilor, privilegiilor sau avantajelor sub orice formă, care nu i se cuvin, 
pentru sine sau pentru o altă persoană, în scopul exercitării sau al neexercitării unor 
drepturi electorale în cadrul alegerilor, inclusiv al alegerilor regionale, dacă fapta nu 
constituie infracțiune, adică forma concretă de exprimare a pretinsei conduite. 
Agentul constatator a omis să indice în actele constatatoare împrejurările exacte cu 
privire la contravenție, ce ar indica anume la încadrarea exactă a acțiunilor pretins a fi 
ilegale în baza art.471 alin. (1) Cod contravențional. 
Insuficienta descriere a faptei reținute lipsește instanța de posibilitatea efectivă de a 
controla legalitatea sancționării contestatarului. Dreptul la un proces echitabil nu trebuie 
privit ca o noțiune abstractă și pur formală, ci prin prisma aspectului că acesta 
materializează, printre altele și posibilitatea efectivă a instanței de a aprecia legalitatea 
unei măsuri, prin analiza aspectelor relevante, pentru fiecare materie în parte, inclusiv 
descrierea faptei presupus contravenționale. 
În conformitate cu jurisprudența relevantă a Curţii Europene a Drepturilor Omului, 
instanțele de judecată sunt obligate să demonstreze vinovăția inculpatului prin adoptarea 
unor soluții motivate. Lipsa motivelor reprezintă o încălcare a dreptului la un proces 
echitabil: …în cazul în care instanțele judecătorești naționale se abțin de a da un răspuns 
special și explicit la cele mai importante întrebări, fără a-i oferi părții care le-a formulat 
posibilitatea de a ști dacă o anumită susținere a fost neglijată sau respinsă, acest fapt va fi 
considerat o încălcare a dreptului la un proces echitabil. (Ruiz Torija v. Spania, 9 
decembrie 1994, § 29; Papon v. Franţa (nr. 2), dec., 15 noiembrie 2001; Boldea v. 
Romînia, 15 februarie 2007, § 30).
Respectiv, instanța va reține că în speță există un dubiu care nu poate fi înlăturat 
prin administrarea altor probe, dubiu care urmează a fi apreciat în favoarea făptuitorului, 
potrivit art.375 alin.(3) Cod contravențional şi principiului „in dubio pro reo”, care este 
un principiu complementar al prezumției nevinovăției.
Potrivit art.461 alin.(1) Cod contravențional, în cazul în care, pe parcursul judecării 
cauzei, se constată unul din temeiurile prevăzute la art.441 sau 445 alin.(1), instanța de 
judecată încetează procesul contravențional.
Având în vedere dispozițiile art.445 alin.(1) coroborat cu 443 alin.(1) lit. e) și 
art.461 alin.(1) Cod contravențional, instanța de judecată apreciază necesar de a admite 
contestația din alte motive, şi de a anula procesul-verbal cu privire la contravenție și 
decizia de sancționare seria/nr. ***** din 01.07.2025, întocmit de către agentul 
constatator din cadrul Inspectoratului de Poliție Anenii Noi, Bujac Andrian, prin care 
Ciolac Afanasii a fost sancționat în temeiul art.47 1 alin.(1) Cod contravențional, cu 
încetarea procesului contravențional. 
În temeiul celor expuse și conform prevederilor art. art. 395, 441 alin. (1) lit. a),  
443, 445, 460-463 Cod contravențional, instanța de judecată 
H O T Ă R Ă Ș T E: 
Se admite, din alte motive, contestația înaintată de Ciolac Afanasii împotriva 
procesului-verbal cu privire la contravenție nr. ***** din 01.07.2025, întocmit de către 
agentul constatator din cadrul Inspectoratului de Poliție Anenii Noi, Bujac Andrian și a 
deciziei de sancționare pentru comiterea contravenției prevăzute de art. 47 1 alin. (1) Cod 
contravențional. 
Se declară nulitatea procesului-verbal cu privire la contravenție seria ***** din 
01.07.2025 întocmit în privința lui Ciolac Afanasii de către agentul constatator din cadrul 
Inspectoratului de poliție Anenii Noi, Bujac Andrian, în baza art. 47 1 alin. (1) Cod 
contravențional și a deciziei de sancționare contravențională, sub formă de amendă în 
mărime de 500 unități convenționale, echivalentul sumei de 25.000 lei. 
Se încetează procesul contravențional în privința lui Ciolac Afanasii, intentat în 
temeiul art. 47 1 alin. (1) Cod contravențional din motivul nulității procesului-verbal cu 
privire la contravenție seria ***** din 01.07.2025 întocmit în privința lui Ciolac Afanasii 
de către agentul constatator din cadrul Inspectoratului de poliție Anenii Noi, Bujac 
Andrian, în baza art. 47 1 alin. (1) Cod contravențional și a deciziei de sancționare 
contravențională.
Hotărârea poate fi atacată cu recurs, în termen de 15 zile, la Curtea de Apel Centru, 
prin intermediul Judecătoriei Căușeni, sediul Anenii Noi din momentul pronunțării ei, iar 
pentru părțile care nu au fost prezente la ședința de judecată, de la data înmânării copiei 
hotărârii judecătorești, conform art.463 alin.(1) din Codul Contravențional. 
Președintele ședinței,
judecător                                                     MUNTEAN Vitalie  
Copia corespunde originalului
Judecător                                                                                    MUNTEAN Vitalie