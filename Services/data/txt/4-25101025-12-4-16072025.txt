Dosarul nr.4-1712/2025
4-25101025-12-4-16072025
H O T Ă R Î R E
În numele Legii
12 decembrie 2025                                                                                 
mun.Chişinău
Judecătoria Chişinău (sediul Buiucani) 
În componenţa:
Preşedintelui şedinţei, judecătorul Angela Catană, 
Grefierului Nicolae Leucă
În lipsa: persoanei în a cărei privință a fost pornit procesul contravențional, 
Ambroce Vitalie, a agentului constatator din cadrul Inspectoratului de Poliție 
Buiucani al DP mun.Chişinău, Roic Tatiana 
 Examinând în ședință de judecată publică, cauza contravențională pornită în 
privința cet.Ambroce Vitalie, născut la *****, IDNP *****, care se învinuieşte în 
săvîrşirea contravenţiei prevăzute de art.335 din Codul contravențional –
C O N S T A T Ă:
1. La data 09 iulie 2025, de către agentul constatator din cadrul Inspectoratului de 
Poliție Buiucani al DP mun.Chişinău, Roic Tatiana, a fost întocmit procesul-
verbal cu privire la contravenție seria/nr.MAI07 115847, prin care cet.Ambroce 
Vitalie se învinuiește în aceea că, la data de 16 iunie 2025, ora 14:03, pe adresa 
mun.Chișinău, str.*****, în mod abuziv a îngrădit accesul locatarilor de pe etaj, 
la spațiul destinat colectării deșeurilor, prin închiderea cu bună știință a ușii 
camerei respective, limitând astfel nejustificat dreptul de folosință comună al 
vecinilor.
2. Fapta cet.Ambroce Vitalie, a fost încadrată, potrivit prevederilor art.335 din 
Codul contravențional, iar în conformitate cu art.395 din Codul contravențional, 
prezenta cauză contravențională, a fost expediată spre examinare conform 
competenței în instanța de judecată.
3.Agentul constatator din cadrul Inspectoratului de Poliție Buiucani al DP 
mun.Chişinău, Roic Tatiana, în ședința de judecată nu s-a prezentat, dar a 
expediat în adresa instanței o cerere prin care solicită examinarea cauzei în lipsa 
sa, menționând că susține integral procesul-verbal întocmit în privința 
cet.Ambroce Vitalie, respectiv instanța a apreciat posibilă examinarea cauzei în 
lipsa agentului constatator, cu remiterea copiei de pe hotărîre.
4.Persoana în a cărei privință a fost pornit procesul contravențional, Ambroce 
Vitalie în ședința de judecată nu s-au prezentat. Procedura de citare legală a fost 
respectată și pornind de la prevederile art.455 alin.(3) Cod contravențional, 
instanța de judecată a apreciat posibilă examinarea cauzei în lipsa acestuia, cu 
remiterea copiei de pe hotărîre.
5.Studiind materialul contravențional, în raport cu învinuirea adusă, instanţa de 
judecată ajunge la concluzia că vina cet.Ambroce Vitalie în comiterea 
contravenţiei prevăzute de art.335 Cod contravenţional,  a fost pe deplin 
dovedită şi decide asupra sancționării acestuia.
6. Potrivit art.374 Cod contravențional, procesul contravenţional este activitatea 
desfăşurată de autoritatea competentă, cu participarea părţilor şi a altor persoane 
titulare de drepturi şi de obligaţii, avînd ca scop constatarea contravenţiei, 
examinarea și soluționarea cauzei contravenţionale, constatarea cauzelor şi 
condiţiilor care au contribuit la săvîrşirea contravenţiei.
7.Dispoziția art.335 Cod contravenţional, prevede samavolnicia, adică exercitarea 
în mod arbitrar a unui drept efectiv sau presupus prin încălcarea ordinii 
stabilite de legislaţie, dacă fapta nu constituie infracţiune.
8. Conform art.7 Cod contravențional persoana poate fi sancționată numai pentru 
contravenția în a cărei privință este dovedită vinovăția sa, cu respectarea 
normelor prezentului cod.
9. În conformitate cu art.425 alin.(3) Codul Contravențional, aprecierea probelor se 
face de persoana competentă să soluționeze cauza contravențională, potrivit 
convingerii sale pe care și-a format-o cercetînd toate probele administrate în 
raport cu circumstanțele constatate ale cauzei și călăuzindu-se de lege.
10.Totodată, legiuitorul a instituit obligația încheierii procesului-verbal cu privire 
la contravenție fiind obligatorie întrunirea cumulativă a 2 condiții: a 
constatărilor personale a agentului constatator și a probelor acumulate.
11. În condițiile speței, verificând legalitatea procesului-verbal cu privire la 
contravenție  în raport de aspectele formale, instanța a constatat că acesta a fost 
întocmit cu respectarea tuturor cerințelor impuse de art.443 din Codul 
contravențional, sub sancțiunea nulității procesului-verbal de contravenție care 
se poate constata și din oficiu, procesul-verbal cu privire la contravenție fiind 
corect completat sub aspectul numelui, al prenumelui și al calității agentului 
constatator, al numelui și al prenumelui persoanei în privința căreia este pornit 
procesul contravențional, a faptei săvârșite și datei comiterii ei, precum și a 
semnăturii agentului constatator și a persoanei în privința căreia este pornit 
procesul contravențional.
12. Conform art.10 Cod contravenţional, contravenţie constituie fapta, acţiunea sau 
inacţiunea ilicită, cu un grad de pericol social mai redus decât infracţiunea, 
săvârşită cu vinovăţie, care atentează la valorile sociale ocrotite de lege, este 
prevăzută de prezentul cod şi este pasibilă de acţiunea contravenţională.
13.Totodată, în acord cu prevederile art.425 alin.(1) din Codul contravențional, 
probele sînt elemente de fapt, dobîndite în modul stabilit de prezentul cod, care 
servesc la constatarea existenței sau inexistenței contravenției, la identificarea 
făptuitorului, la constatarea vinovăției și la cunoașterea altor circumstanțe 
importante pentru justa soluționare a cauzei.
14. Iar, conform alin.(5) al articolului enunțat, sunt admisibile probele pertinente, 
concludente și utile, administrate în conformitate cu prezentul cod.
15. Analizând probele cercetate în ședința de judecată prin prisma prevederilor 
art.425 Cod contravențional, în virtutea cărora, fiecare probă urmează să fie 
apreciată din punct de vedere al pertinenței, concludenței, utilității și 
veridicității ei, iar toate aspectele și în mod obiectiv, călăuzindu-se de lege, se 
ajunge la concluzia că în ședința de judecată cu certitudine s-a dovedit 
vinovăția cet.Ambroce Vitalie în comiterea contravenției prevăzute la art.335 
Cod contravențional.
16. La acest capitol, instanța reține că, vinovăția lui cet.Ambroce Vitalie în ședința 
de judecată a fost confirmată prin următoarele mijloace de probă: procesul-
verbal cu privire la contravenție din 09.07.2025; procesul-verbal privind actele 
de constatare din 08.07.2025, prin care a fost audiată cet.Bădrăgan Nina și care 
a comunicat că, vecinul său a închis accesul ușii comune de la gunoi și îi cere 
5000 lei pentru a deschide; procesul-verbal de cercetare la fața locului din 
08.07.2025, cu planșa fotografică, prin care s-a constatat că imediat în 
apropierea ascensorului, pe partea dreaptă, se observă o ușă de culoare albă care 
nu este prevăzută cu mâner exterior. S-a încercat deschiderea ușii în mod fizic, 
inclusiv prin aplicarea unei forțări ușoare, fapt ce indică în mod clar că ușa este 
încuiată. Pentru a stabili destinația încăperii respective, s-a comparat et.5 cu et.4 
al aceluiași bloc. În urma acesteia s-a constatat că la etajul inferior, în același 
perimetru, se află amplasată camera de gunoi, în interiorul căreia este instalată 
conducta verticală destinată evacuării deșeurilor menajere.
17. De menționat că, fiind audiat de către reprezentantul organului de constatare, 
cet.Ambroce Vitalie a declarat că, a instalat ușa încă în anul 1987, și că în acea 
încăpere își păstrează obiectele personale. I-a dat chei de la încăpere și vecinei 
Bădrăgan Nina, însă aceasta le-a pierdut. Din lipsă de încredere în vecina sa, i-a 
cerut să-i dea bani, urmând ca el să confecționeze alte chei.
18.Instanța apreciază că fapta comisă de contravenient este suficient descrisă, atât 
timp cât agentul constatator a consemnat-o în modul cuvenit. Procesul-verbal 
cu privire la contravenție a fost încheiat la sediul Inspectoratului de Poliție 
Buiucani și în prezența contravenientului, care nu a înaintat careva obiecții.
19. La stabilirea pedepsei instanța de judecată, ține cont de prevederile art.32, 34 
Cod contravențional, caracterul și gradul prejudiciabil al contravenției, de 
caracteristica persoanei, circumstanțele atenuante și agravante constatate, 
urmând ca față de persoana a cărei vinovăție este dovedită să aplică o sancțiune 
echitabilă, în limitele și în conformitate cu dispozițiile Codului contravențional.
20. În temeiul art.42 din Codul contravențional, instanța de judecată nu a reținut 
careva circumstanțe atenuante. În temeiul art.43 din Codul contravențional, 
instanța de judecată nu a constatat existența circumstanțelor agravante.
21.Totodată notăm că, legiuitorul estimând in abstracto pericolul social al 
contravenției prevăzută la art.335 Cod contravențional, a stabilit că aceasta se 
sancționează cu amendă de la 18 la 24 de unități convenționale sau cu muncă 
neremunerată în folosul comunității de la 40 la 60 de ore.
22. În aşa fel, cu referire la cele enunţate supra şi luând în consideraţie că vinovăţia 
cet.Ambroce Vitalie în săvârşirea contravenţiei precizate – este dovedită 
complet, instanţa de judecată consideră raţional ca acestuia să i se aplice o 
sancţiune sub formă de amendă în mărime de 20 unități convenționale, în 
concordanţă cu acţiunile sale contravenţionale şi potrivită cu gravitatea 
contravenţiei săvârşite şi a cărei mărime/termen va fi prevăzută de respectiva 
normă materială contravenţională.
23. Pentru aceste motive, călăuzindu-se de prevederile art. 393 – 395, art. 460, art. 
462 din Codul contravenţional, în numele Legii, instanţa de judecată – 
H O T Ă R Ă Ş T E:
 Se recunoaşte cet.Ambroce Vitalie, născut la *****, vinovat de săvârşirea 
contravenţiei prevăzute de art.335 din Codul contravenţional, aplicându-i-se astfel 
o sancţiune contravențională cu amendă în mărime de 20 (douăzeci) unități 
convenționale, ceea ce în corespundere cu art.34 alin.(1) din Codul contravențional 
constituie 1000 (o mie) lei.
 Se aduce la cunoştinţa cet.Ambroce Vitalie că, în corespundere cu prevederile 
art.34 alin.(3) din Codul contravenţional, este în drept să achite jumătate din 
amenda stabilită dacă o plăteşte în cel mult 3 zile lucrătoare de la data aducerii la 
cunoştinţă a deciziei de aplicare a sancţiunii contravenţionale, şi, în aşa fel, se va 
considera că sancţiunea amenzii a fost executată integral.
Hotărârea poate fi contestată cu recurs la Curtea de Apel Centru în termen de 15 
zile, prin intermediul Judecătoriei Chișinău (sediul Buiucani).
Preşedintele şedinţei,
Judecătorul                                                                                             Angela 
Catană