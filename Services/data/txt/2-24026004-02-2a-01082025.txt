Instanța de fond: Judecătoria Chișinău, sediul Centru, judecător Liudmila Holevițcaia
Dosarul nr. 2a-2790/25 
(2-24026004-02-2a-01082025)
D E C I Z I E
19 noiembrie 2025                 mun. 
Chișinău
Colegiul civil, comercial și de contencios administrativ
al Curții de Apel Centru
În componența: 
Președintele completului, judecătorul                                                Valeriu Arhip
Judecătorii                                      Diana Corlăteanu şi Nicolae Ghedrovici 
Grefier                                                                                            Gabriela Catrinesco
examinând, în şedinţă de judecată publică, cererea de apel declarată de avocatul Lada 
Grișina, în interesele Alei Roșca, 
împotriva hotărârii Judecătoriei Chișinău, sediul Centru din  13 martie 2025, emisă în 
cauza civilă la cererea de chemare în judecată înaintată de Gheorghe Roșca către Ala Roșca 
privind desfacerea căsătoriei și
 la acțiunea reconvențională depusă de Ala Roșca către Gheorghe Roșca, intervenient 
accesoriu Direcția pentru Protecția Drepturilor Copilului sectorul Râșcani privind determinarea 
locului de trai a copilului minor, încasarea pensiei de întreținere pentru copilul minor,
a  c o n s t a t a t:
      Pretenţiile reclamantului:
      La 5 martie 2024 Gheorghe Roșca s-a adresat cu cerere de chemare în judecată către Ala 
Roșca privind desfacerea căsătoriei încheiate între Gheorghe Roșca și Ala Roșca (Costrițchi) la 
data de 27.01.2001 înregistrată la OSC sectorul Râșcani, mun.Chișinău sub nr.36. 
      În motivarea cererii de chemare în judecată reclamantul a indicat, că  a încheiat căsătoria cu 
pârâta Ala Roșca (Costrițchi), la data de 27.01.2001, eveniment înregistrat și trecut în registrul 
actelor de stare civilă al Serviciului stare civilă Râșcani, mun.Chișinău sub nr.36. În urma 
relațiilor de căsătorie, la data de *****, s-a născut copilul,*****, a.n. *****. 
      Invocă că, motivul adresării în judecată constă în faptul că viața în comun cu pârâta a încetat 
de facto. De mai bine de 14 ani, aceștia nu mai duc o gospodărie comună și locuiesc separat. 
Reclamantul locuiește la adresa indicată în cerere, iar pârâta locuiește la mama sa, pe adresa 
bd.Moscovei 20/2, ap.7, mun.Chișinău. 
      Se menționează, că principala cauză a separării au constituit certurile frecvente, generate de 
neînțelegeri și de complexitatea unor probleme create artificial de către pârâtă, care au avut un 
impact negativ asupra stării psihice a copilului. Reclamantul a suportat această situație doar 
pentru binele copilului, dorind să evite traume emoționale pentru acesta. Din cauza relațiilor 
deteriorate dintre părți, care nu mai pot fi restabilite, menținerea unei familii unite și armonioase 
nu mai este posibilă. Continuarea formală a căsătoriei ar afecta în mod negativ echilibrul 
emoțional atât al părinților, cât și al copilului. La acest moment, familia există doar din punct de 
vedere juridic, fără o legătură reală între soți. 
      De asemenea, se menționează că părțile au convenit să se prezinte împreună la notar în data 
de 27 iunie 2021 pentru desfacerea căsătoriei, fiind programați din timp. Inițial, pârâta și-a 
exprimat acordul, însă în ultimul moment s-a răzgândit, invocând că nu mai este de acord cu 
divorțul. 
     Având în vedere faptul că conviețuirea soților împreună este imposibilă, consideră a fi inutil 
acordarea termenului de împăcare prevăzut la art.37 alin.4 Codul familiei. 
      Declară că nu dorește să fie acordat termen de împăcare. Reieșind din cele enunțate mai sus, 
bazându-se pe prevederile art.35-38 Codul familiei, art.art. 166, 167, 460 alin.(l) lit.h) CPC RM, 
solicită admiterea acțiunii și desfacerea căsătoriei încheiate între Gheorghe Roșca și Ala Roșca 
(Costrițchi) la data de 27.01.2001 înregistrată la OSC sectorul Râșcani, mun.Chișinău sub nr.36. 
     La 31 iulie 2024 pârâta  Ala Roșca, reprezentată de avocata Lada Grișina, a depus o acțiune 
reconvențională, prin care solicită încasarea de la pârâtul Gheorghe Roșca în beneficiul 
reclamantei Ala Roșca, pensia de întreținere pentru copilul minor *****,a.n.*****, în cuantum 
de 3500 lei lunar, începând cu data depunerii cererii de chemare în judecată; determinarea 
domiciliului copilului minor *****, cu mama -Ala Roșca; încasarea cheltuielile de judecată.
      În argumentarea poziției sale Ala Roșca a invocat, că  în fapt, a fost căsătorită cu Gheorghe 
Roșca, căsătoria fiind înregistrată la Serviciul Stare Civilă Rîșcani, mun. Chișinău, la data de 27 
ianuarie 2001, conform actului de căsătorie seria ***** nr.*****.
      Mai menționează că, în timpul căsătoriei, s-a născut o fiică - *****, a.n. *****, fapt 
înregistrat la Oficiul Stării Civile, sectorul Rîșcani, sub nr.578, conform certificatului de naștere 
seria ***** nr. *****.
     Indică că, Gheorghe Roșca a oferit, periodic sume de bani pentru întreținerea copilului minor, 
însă începând cu anul 2023, a încetat să manifeste grijă și interes față de copil, refuzând să 
contribuie material la întreținerea și îngrijirea acestuia. Deși venitul său permanent nu este 
cunoscut cu exactitate, se cunoaște că acesta realizează venituri.
       Explică că, din anul 2021, familia s-a separat de facto, iar Ala Roșca a fost nevoită să 
locuiască împreună cu mama sa. În anul 2024, reclamanta, împreună cu fiica, a avut nevoie să se 
întoarcă în bunul imobil comun, situat în mun. Chișinău, bd. *****, nr.29, ap.2B. 
      Reclamanta menționează că dorește să asigure fiicei o educație adecvată și o atmosferă 
favorabilă dezvoltării psiho-sociale, indicând că minorul nu trebuie să crească într-un mediu 
familial marcat de violență psihologică. Se menționează că pârâtul locuiește împreună cu o altă 
femeie, motiv pentru care se solicită stabilirea domiciliului copilului minor împreună cu mama – 
Ala Roșca.
 Pentru a nu leza dreptul copilului minor la o întreținere lunară corespunzătoare, ținând 
cont de vârsta și necesitățile acestuia, se impune încasarea de la Gheorghe Roșca în beneficiul 
Alei Roșca a unei pensii de întreținere în sumă fixă, în lei, lunar. 
În conformitatea cu datele statistice Biroul Național de Statistică al RM în baza Hotărîrii 
Guvernului RM nr.285 din 30.04.2013 valoarea minimului de existent pentru un copil în vârstă 
de 7- 17 ani constituie 3542,1 lei (nr.15-21/32 din 29.04.2024). 
Ținând cont de cele expuse mai sus, conducându-se de prevederile art.art.17, 33-38, 75-76 
din Codul familiei, în conformitate cu art.art.5-7, 39, 166, 167 din Codul de procedura civilă, 
solicită admiterea acțiunii reconvenționale.
    Poziția instanței de fond:
     Prin hotărârea Judecătoriei Chișinău, sediul Centru din 13 martie 2025 s-a admis acțiunea 
înaintată de Gheorghe Roșca. S-a desfăcut căsătoria încheiată la 27.01.2001 între Gheorghe 
Roșca și Ala Costrițchi de către OSC sectorul Rîșcani, mun.Chișinău, actul de căsătorie nr.36. La 
eliberarea certificatului de divorț să se încasează taxa de stat de la Roșca Gheorghe și Roșca Ala, 
în mărime de 500% din cota procentuală fixă în unităţi convenţionale, adică câte 100 lei de la 
fiecare. S-a admis parțial acțiunea reconvențională depusă de Ala Roșca. S-a stabilit domiciliul 
copilului minor Mihaela Roșca, născut la *****, cu mama Ala Roșca. S-a încasat de la Gheorghe 
Roșca în folosul Alei Roșca, pensia pentru întreținerea copilului minor *****, născută la ***** 
în mărime de 3 000 lei lunar, începând cu data de 31.07.2024 şi până la atingerea majoratului 
copilului minor. Prezenta hotărâre judecătorească în partea încasării pensiei de întreținere pentru 
copilul minor, se execută imediat. S-a încasat de la Gheorghe Roșca în venitul bugetului de stat 
suma de 1489,96 lei, cu titlu de taxa de stat. 
Solicitarea apelantului:
       Invocând dezacordul cu soluția primei instanțe, la 14 martie 2025 avocata Lada Grișina, în 
interesele Alei Roșca, depus cerere de apel împotriva hotărârii Judecătoriei Chișinău, sediul 
Centru din 13 martie 2025, solicitând casarea parțială a hotărârii primei instanțe, cu emiterea 
unei noi hotărâri de admitere integrală a cererii reconvenționale.
Argumentele părţilor: 
În motivarea apelului s-a indicat, că  nu este de acord cu hotărîrea contestate  în partea 
stabilirea mărimii pensiei pensia  de întreținerea copilului minor*****, a.n. *****.
      În acest context a indicat, că articolul 18 alin.(l) al Convenţiei internaţionale din 20.11.1989 
cu privire la drepturi copilului, în vigoare pentru Republica Moldova din 25 februarie 1993 
prevede, că statele părți va depune eforturi pentru asigurarea recunoașterii principiului potrivit 
căruia ambii părinți au răspundere comună pentru creșterea şi dezvoltarea copilului. Situaţie de 
acest fel este reglementată în art.27 alin.(2) din Convenție, care prevede că părinţilor şi oricăror 
altor persoane care au în grijă  un copil le revine în primul rînd responsabilitatea de a asigura, în 
limita posibilităţilor şi a mijloacelor 1or financiare, condiţiile de viaţă necesare dezvoltării 
copilului.Astfel, reglementările menţionate arată că, conform legislaţiei, ambii părinţi au datoria 
de compensa cheltuielile pentru întreţinerea copilului minor.
        Totodată a menționat, că potrivit art. 76 alin 1 Codul Familiei, şi potrivit art. 5 Hotărîrii 
Plenului CSJ nr. 4 privind practica judiciară de soluţionare de către instanţele judecătoreşti a 
cauzelor referitoare la încasarea pensiei de întreţinere pentru copii şi alţi membri ai familiei, la 
încasarea pensiei de întreţinere pentru copilul minor, se va lua în considerare, ca circumstanţă 
stabilită, informaţia prezentată de Biroul Naţional de Statistică despre valoarea minimului de 
existenţă pentru un copil şi nu informaţia despre salariul mediu lunar al unui lucrător sau 
informaţia cu privire la mărimea minimului de existență, deoarece pensia se încasează pentru 
întreţinerea copilului minor.
        A susținut, la momentul depunerii cererii de chemare părinţii nu au  încheiat acordul privind 
achitarea pensie de  întreținere şi tatăl copilului a  acordă nici un ajutor material, cu toate că     
cheltuielile  pentru întreţinerea copilului minor  pentru o lună se ridică la suma de 10378,02 lei 
(pentru alimentara), pentru îmbrăcăminte şi necesităţi cotidiene pentru o fată în vârstă de 16 ani - 
3539.9 lei, în total - 13917,92 lei.
Termenul de declarare a apelului:
 În conformitate cu prevederile art. 362 alin. (1) din Codul de procedură civilă, termenul de 
declarare a apelului este de 30 de zile de la data pronunțării dispozitivului hotărârii, dacă legea 
nu prevede altfel.
  În acest context, având în vedere că dispozitivul hotărârii Judecătoriei Chișinău, sediul 
Centru a fost pronunțat la 13 martie 2025, iar cererea de apel a fost depusă la  8 aprilie 2025, 
Colegiul judiciar constată că aceasta a fost declarată în termen.
Poziția părților în ședința de apel:
În ședința de judecată, apelanta Ala Roșca și reprezentantul acesteia, avocatul  Lada Grișina 
au susținut integral cererea de apel și a solicitat admiterea acesteia, în baza motivelor de fapt și 
de drept invocate.   
Intimatul Gheorghe Roșca și reprezentantul intervenientului accesoriu Direcția pentru 
Protecția  Drepturilor  Copilului sect.Rîșcani nu s-au prezentat,  urmare a momentelor indicate și 
în corespundere cu prevederile art. 379 alin. (1) Cod de procedură civilă, Colegiul a dispus 
examinarea cauzei în lipsa acestora.
Aprecierea instanței de apel:
Analizând legalitatea și temeinicia hotărârii atacate, prin invocate de participanții la proces 
și a materialelor din dosar, Colegiul consideră apelul declarat drept neîntemeiat și care urmează a 
fi respins, din următoarele motive. 
 În conformitate cu art. 373 Cod de procedură civil, instanţa de apel verifică, în limitele 
cererii de apel, ale referinţelor şi obiecţiilor înaintate, legalitatea şi temeinicia hotărîrii atacate în 
ceea ce priveşte constatarea circumstanţelor de fapt şi aplicarea legii în primă instanţă. În limitele 
apelului, instanţa de apel verifică circumstanţele şi raporturile juridice stabilite în hotărîrea 
primei instanţe, precum şi cele care nu au fost stabilite, dar care au importanţă pentru 
soluţionarea cauzei, apreciază probele din dosar şi cele prezentate suplimentar în instanţă de apel 
de către participanţii la proces. În cazul în care motivarea apelului nu cuprinde argumente sau 
dovezi noi, instanţa de apel se pronunţă în fond, numai în temeiul celor invocate în primă 
instanţă. Instanţa de apel este obligată să se pronunţe asupra tuturor motivelor invocate în apel. 
Apelantului nu i se poate crea în propria cale de atac o situaţie mai dificilă decît aceea din 
hotărîrea atacată cu apel, cu excepţia cazurilor cînd consimte şi cînd hotărîrea este atacată şi de 
alţi participanţi la proces.
 Potrivit art. 385 alin. (1) lit. a) Cod de procedură civilă, instanța de apel, după ce judecă 
apelul, este în drept să respingă apelul și să mențină hotărârea primei instanțe.
În conformitate cu prevederile art. 118 alin. (1) Cod de procedură civilă, fiecare parte trebuie 
să dovedească circumstanțele pe care le invocă drept temei al pretențiilor şi obiecțiilor sale.
Potrivit art. 121 Cod de procedură civilă, instanța judecătorească reține spre examinare şi 
cercetare numai probele pertinente care confirmă, combat ori pun la îndoială concluziile 
referitoare la existența sau inexistența de circumstanțe, importante pentru soluționarea justă a 
cazului, iar în temeiul art. 122 alin. (1) Cod de procedură civilă, circumstanțele care, conform 
legii, trebuie confirmate prin anumite mijloace de probațiune nu pot fi dovedite cu nici un fel de 
alte mijloace probante. 
Conform art. 130 Cod de procedură civilă, instanţa judecătorească apreciază probele după 
intima ei convingere, bazată pe cercetarea multiaspectuală, completă, nepărtinitoare şi 
nemijlocită a tuturor probelor din dosar în ansamblu şi interconexiunea lor, călăuzindu-se de 
lege. Nici un fel de probe nu au pentru instanţa judecătorească o forţă probantă prestabilită fără 
aprecierea lor. Fiecare probă se apreciază de instanţă privitor la pertinenţa, admisibilitatea, 
veridicitatea ei, iar toate probele în ansamblu, privitor la legătura lor reciprocă şi suficienţa 
pentru soluţionarea cauzei.
Astfel, prevederile legale enunţate în mod expres obligă instanţa de apel să verifice 
circumstanţele şi raporturile juridice stabilite în hotărârea primei instanţe, precum şi cele care nu 
au fost stabilite şi este obligată să se pronunţe asupra tuturor motivelor invocate în apel. 
 Colegiul Civil reţine că instanţa de apel, potrivit regulilor unui proces echitabil, reţinându-
se rolul determinant al concluziilor sale, are obligația să examineze efectiv problemele esențiale 
care îi sunt supuse aprecierii şi să nu se limiteze la însușirea motivelor instanției inferioare. 
(Hirro Balani c. Spaniei, nr. 18064/91 din 09.12.1994 §27; Georgiadis c. Greciei nr.21522/93 din 
29.05.1997 §43). 
 Colegiul notează că dezacordul apelantei cu hotărârea atacată se reduce la mărimea 
cuantumului pensiei pentru întreținerea copilul minor.
Așadar, probatoriul administrat în speță atestă, că Roșca Gheorghe și  Ala Roșca(Costrițchi) 
sunt părinții copilului minor  *****, născută la  *****. 
Totodată, din materialele cauzei urmează că Roșca Gheorghe nu este angajat oficial în 
câmpul muncii, avînd venituri fluctuabile. 
 Invocând obligația tatălui de a-și întreține copilului minor *****, născută la  *****, Ala 
Roșca(Costrițchi) a înaintat prezenta acțiune, solicitînd încasarea de la Gheorghe Roșca în 
folosul Alei Roșca, pensia pentru întreținerea copilului minor *****, născută la ***** în mărime 
de 3 500 lei lunar.
Verificând legalitatea hotărârii atacate prin prisma argumentelor invocate în apel, Colegiul 
Civil, Comercial și de Contencios administrativ al Curții de Apel Centru constată că prima 
instanţă întemeiat a încasat de la Gheorghe Roșca în folosul Alei Roșca pensia de întreținere a 
copilului minor *****, născută la ***** în mărime 3000 (trei mii lei)/lunar,  din următoarele 
motive.
 Conform art. 58 alin. (1) Codul familiei, părinții au drepturi și obligații egale față de copii, 
indiferent de faptul dacă copiii sunt născuți în căsătorie sau în afara ei, dacă locuiesc împreună 
cu părinții sau separat. 35.       
Tot aceste dispoziții se conțin și în art. 18 alin. (2) din Legea privind drepturile copilului nr. 
338-XIII din 15 decembrie 1994, care prevede că, ambii părinți, în egală măsură, sau persoanele 
subrogatorii legale poartă răspundere principală pentru dezvoltarea fizică, intelectuală, spirituală 
şi socială a copilului, ținând cont în primul rînd de interesele acestuia.
 În condiţiile art. 74 din Codul familiei, părinţii sînt obligaţi să-şi întreţină copiii minori şi 
copiii majori inapţi de muncă care necesită sprijin material. Modul de plată a pensiei de 
întreţinere se determină în baza unui contract încheiat între părinţi sau între părinţi şi copilul 
major inapt de muncă. Dacă lipseşte un atare contract şi părinţii nu participă la întreţinerea 
copiilor, pensia de întreţinere se încasează pe cale judecătorească, la cererea unuia dintre părinţi, 
a tutorelui copilului sau a autorităţii tutelare teritoriale.
 Conform art. 75 alin. (1) și (2) Codul familiei, pensia de întreţinere pentru copilul minor se 
încasează din salariul şi/sau din alte venituri ale părinţilor în mărime de 1/4 – pentru un copil, 1/3 
– pentru 2 copii şi 1/2 – pentru 3 şi mai mulţi copii. Cuantumul cotelor stabilite la alin.(1) poate 
fi micşorat sau majorat de instanţa judecătorească, ţinîndu-se cont de starea materială şi familială 
a părinţilor, de alte circumstanţe importante.
În conformitate cu prevederile art. 76 din Codul familiei, în cazurile cînd părintele care 
datorează întreţinere copilului său are un salariu şi/sau alte venituri neregulate sau fluctuabile ori 
primeşte salariu şi/sau alte venituri, total sau parţial, în natură, ori nu are un salariu şi/sau alte 
venituri, precum şi în alte cazuri cînd, din anumite motive, încasarea pensiei de întreţinere, sub 
forma unei cote din salariu şi/sau alte venituri, este imposibilă, dificilă sau lezează substanţial 
interesele uneia dintre părţi, instanţa judecătorească poate să stabilească cuantumul pensiei de 
întreţinere într-o sumă bănească fixă plătită lunar sau, concomitent, într-o sumă bănească fixă şi 
sub forma unei cote din salariu şi/sau alte venituri conform art. 75. Cuantumul sumei băneşti fixe 
încasate în conformitate cu alin. (1) se determină de instanţa judecătorească, ţinîndu-se cont de 
starea materială şi familială a părţilor, de alte circumstanţe importante şi păstrîndu-se, dacă este 
posibil, nivelul anterior de asigurare materială a copilului.
 Colegiul civil subliniază că conform principiilor fundamentale ale dreptului familiei, 
interesul superior al copilului prevalează în toate deciziile privind întreținerea acestuia. Copilul 
este într-o perioadă de dezvoltare fizică, intelectuală și emoțională, iar întreținerea financiară 
asigură satisfacerea nevoilor esențiale: alimentație, educație, sănătate, îmbrăcăminte, locuință și 
alte necesități specifice vârstei. 
În același timp, normele legale menționate supra indică expres obligația părinților de a 
contribui la întreținerea copilului până la atingerea majoratului. Achitarea pensiei pentru copil 
până la atingerea majoratului este o obligație fundamentală a părinților, bazată pe necesitatea 
asigurării dezvoltării sănătoase și echilibrate a copilului. Este atât o datorie legală, cât și morală, 
care contribuie la pregătirea copilului pentru viața adultă, protejându-l de vulnerabilități și lipsuri 
materiale. 
 Reieșind din prevederile legale enunțate, se reține că Codul familiei permite stabilirea 
pensiei de întreținere în sumă bănească fixă atunci când părintele care datorează întreținere are 
venituri neregulate sau când încasarea pensiei de întreținere sub forma unei cote din salariu și/sau 
alte venituri lezează substanțial interesele uneia dintre părți.
Totodată, la încasarea pensiei de întreţinere într-o sumă bănească fixă urmează să se ţină 
cont de starea materială şi familială a părţilor şi de alte circumstanţe importante, precum și de 
faptul că părinţii au drepturi şi obligaţii egale faţă de copii, indiferent de faptul dacă copiii sînt 
născuţi în căsătorie sau în afara ei, dacă locuiesc împreună cu părinţii sau separat.
 Starea materială reprezintă situaţia socio-economică a persoanei (părinte), determinantă 
pentru întreţinerea unei vieţi decente pasibile stabilirii în rezultatul identificării tuturor bunurilor 
imobile şi mobile deţinute în proprietate, a veniturilor obținute din activități generatoare de 
profit, precum şi a factorilor ce influențează nemijlocit aspectul economic al persoanei (ex.: 
capacitatea de muncă, studiile etc.). 
 Starea familială definește conjunctura şi relaţiile persoanei (părintelui) în interiorul 
comunităţii umane în care coabitează, întemeiate prin căsătorie sau izvorâtă din rudenie. Cu titlu 
exemplificativ, remarcăm următoarele aspecte intrinseci, care influențează per ansamblu starea 
familiei, a cărei listă nu este una exhaustivă, şi anume, numărul copiilor şi persoanelor aflate la 
întreținere. 
 Sintagma alte circumstanţe importante, lasă o marjă de apreciere instanței de judecată, din 
perspectiva unor factori care nu se încadrează în condițiile reliefate supra (ex.: chestiuni de ordin 
medical). 
Astfel, Colegiul menționează că prima instanță corect a conchis necesitatea încasării pensiei 
de întreținere în sumă fixă, într-un cuantum de 3000 lei/lunar,  care este o sumă rațională și 
proporțională cheltuielilor pentru întreținerea unui copil minor, reieșind din informația plasată de 
Biroul Național de Statistică al Republicii Moldova și ținând cont de necesitățile reale de 
întreținere a unui copil.
Or, părinții sunt obligați să creeze copilului condiții adecvate pentru creșterea și dezvoltarea 
acestuia, atât fizică cât și psihologică, astfel încât suma dispusă spre încasare de către instanţă, să 
acopere necesitățile specifice vârstei copilului, iar aceasta reclamă costuri ce depășesc simpla 
întreținere. 
Apelanta și-a exprimat dezacordul cu soluția instanței de fond, menționând că pensia de 
întreținere urma a fi încasată în sumă de  3500 lei/lunar, care este rezonabilă pentru a acoperi 
proporțional cheltuielile de întreținere a copilului. 
În acest context, Colegiul judiciar reține că, pensia de întreținere nu se calculează nici ca o 
jumătate din minimul de existență stabilit de Biroul Național de Statistică, care pentru anul 2024, 
semestrul II, pentru copii în vârstă de 7-17 ani, în orașe mari, constituie 3 839,50 de lei, deoarece 
stabilirea acesteia se face în conformitate cu principiile legale și necesitățile reale ale copiilor, 
precum și cu capacitatea financiară a părintelui obligat la plată. Minimul de existență reprezintă 
doar un criteriu orientativ și nu o limita strictă pentru cuantumul pensiei de întreținere, care 
trebuie să reflecte în mod echilibrat interesul superior al copiilor și condițiile economice 
specifice fiecărei cauze. Iar, faptul că suma stabilită depășește minimul de existență nu constituie 
o sarcină excesivă, ci reprezintă o evaluare corectă și echilibrată a capacității financiare de plată 
a apelantului. Or, obligația de întreținere a minorului revine ambilor părinți.
Colegiul civil subliniază că întreținerea minorului de către părinții săi are un obiect complex, 
presupunând acoperirea tuturor cheltuielilor pe care le implică realizarea dreptului copilului de a 
beneficia de un nivel de trai care să permită dezvoltarea sa fizică, mentală, spirituală, morală sau 
socială. Corelativ acestui drept al copilului, părinților, le revine responsabilitatea de a asigura, în 
limita posibilităților, cele mai bune condiții de viață necesare creșterii și dezvoltării copiilor.
 În consecință, obligația de întreținere a copilului minor de către părinți are ca finalitate 
asigurarea mijloacelor materiale necesare acoperirii cheltuielilor legate de hrană, îmbrăcăminte, 
locuință, îngrijirea sănătății, satisfacerea nevoilor social culturale ale copilului, precum și a 
oricăror alte cheltuieli pe care le reclamă creșterea, educația, învățătura și pregătirea profesională 
a acestuia. 
  În această ordine de idei, Colegiul civil ține să menționeze că părinții sunt obligați să 
creeze copilului condiții adecvate pentru creșterea și dezvoltarea acestuia, atât fizică cât și 
psihologică, astfel încât întreținerea nu urmează a fi acordată doar la nivelul minimului de 
existență. 
Corespunzător, instanța de fond a stabilit în temeiul art. 76 din Codul familiei cuantumul 
pensiei de întreținere în sumă de 3000 de lei/lunar. Or, această proporție este considerată 
justificată legal pentru părintele care datorează întreținere copilului său și este de natură să 
asigure pe cât se poate un trai decent și ar acoperi în mod real nevoile minorului și necesitățile de 
întreținere la această vârstă. 
În plus, cuantumul stabilit de prima instanță corespunde interesului superior al copilului 
minor, fiind suficient pentru a acoperi nevoile curente ale minorei și pentru a-i asigura o 
dezvoltare fizică, psihică și emoțională adecvată. Așadar, cuantumul de 3000 de lei nu este 
stabilit arbitrar, nu reflectă un abuz sau o împovărare excesivă, ci rezultă din aplicarea criteriilor 
legale privind necesitățile copilului, nivelul de trai al părinților, precum și obligația de a asigura 
interesul superior al minorului, reflectă o contribuție proporțională cu posibilitățile reale ale 
intimatului și cu nevoile copilului. 
Astfel, din considerentele menționate și având în vedere faptul că, hotărârea primei instanțe 
este întemeiată și legală, iar argumentele invocate de către apelant sunt neîntemeiate, Colegiul 
civil ajunge la concluzia de a respinge apelul și de a menține hotărârea primei instanțe.
În conformitate cu art. 385 alin.(1) lit. a), art. art. 389-390, CPC, Colegiul civil, comercial 
şi de contencios administrativ al Curţii de Apel Centru,
d e c i d e :
Se respinge cererea de apel declarată de avocatul Lada Grișina, în interesele Alei Roșca.
Se menține hotărârea Judecătoriei Chișinău, sediul Centru din 13 martie 2025, emisă în 
cauza civilă la cererea de chemare în judecată înaintată de Gheorghe Roșca către Ala Roșca 
privind desfacerea căsătoriei și la acțiunea reconvențională depusă de Ala Roșca către Gheorghe 
Roșca, intervenient accesoriu Direcția pentru Protecția Drepturilor Copilului sectorul Râșcani 
privind determinarea locului de trai a copilului minor, încasarea pensiei de întreținere pentru 
copilul minor.
Decizia este definitivă din momentul pronunţării, dar poate fi atacată cu recurs la Curtea 
Supremă de Justiţie în termen de 2 luni de la data comunicării deciziei integrale.
Președintele completului, 
judecătorul                         Valeriu Arhip
Judecătorii                                          Diana Corlăteanu
                                                                                                                 Nicolae Ghedrovici            