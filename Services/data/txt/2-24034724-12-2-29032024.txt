Cauza civilă nr. 2-24034724-12-2-29032024-1 (2-4535/24)
HOTĂRÂRE
În numele Legii 
16 octombrie 2025                                                                                        *****
Judecătoria Chișinău (sediul Central),
Instanța compusă din:
Președintele ședinței, judecătorul            Russu Natalia
Grefier                                                      Meșter Maria
în ședință de judecată publică, în procedură contencioasă, în limba română, 
examinând cauza civilă intentată la cererea de chemare în judecată depusă de către 
Compania Națională de Asigurări în Medicină, Agenția Teritorială Centru, împotriva lui 
*****, cu privire la încasarea primei de asigurare obligatorie de asistență medicală și 
penalității de întârziere,
constată:
Argumentele participanților la proces.
1. Prin cererea de chemare în judecată înregistrată pe rolul instanței la 28 martie 2024, 
sub nr. 053/3-14078, reclamanta Compania Naţională de Asigurări în Medicină, 
Agenția Teritorială Centru a chemat în instanța de judecată pârâtul *****, solicitând 
încasarea primei de asigurare obligatorie de asistență medicală și a penalității.
2. În motivarea acțiunii, reclamanta învederează că, în temeiul Legii cu privire la 
asigurarea obligatorie de asistență medicală, nr.1585-XIII din 27.02.1998, cu 
modificările și completările ulterioare (în continuare Legea 1585/1998), asigurarea 
obligatorie de asistență medicală are un caracter obligatoriu pentru toți cetățenii 
Republicii Moldova. Invocă că, obligativitatea asigurării este expres stabilită ca 
principiu în art. 5 alin. (1) lit. d) din Legea 1585/1998, pe baza căruia se 
organizează și funcționează sistemul asigurării obligatorii de asistență medicală și 
potrivit căruia persoanele fizice și juridice au, conform legii, obligația de a participa 
la sistemul asigurării obligatorii de asistență medicală. Susține că, obligativitatea 
instituită prin efectul legii, de fapt, reprezintă un instrument de responsabilizare a 
cetățenilor de a participa la sistemul asigurării obligatorii de asistență medicală prin 
achitarea primelor în fondurile asigurării obligatorii de asistență medicală pentru 
acumularea mijloacelor financiare în scopul acoperirii cheltuielilor de tratament ce 
pot surveni în viitor în privința stării sănătății cetățenilor. Invocă prevederile art. 26 
alin. (1) lit. c) al Legii finanțelor publice și responsabilității bugetar-fiscale, nr. 181 
din 25.07.2014. Relevă că, neexecutarea obligației de achitare a primei de asigurare 
în termen, atrage după sine aplicarea sancțiunilor pecuniare față de persoana care nu 
și-a onorat obligația. Menționează că, mijloacele financiare acumulate în fondurile 
de asigurare, inclusiv sumele penalităților pentru neachitarea în termen a primelor, 
sânt destinate realizării activității specifice asigurării obligatorii de asistență 
medicală și se utilizează în strictă conformitate cu Regulamentul cu privire la modul 
de constituire și administrare a fondurilor asigurării obligatorii de asistență 
medicală, aprobat prin Hotărârea Guvernului Republicii Moldova nr. 594 din 
14.05.2002 cu modificările și completările ulterioare (Monitorul Oficial al R. 
Moldova nr. 66-68/691 din 23.05.2002). Susține că, în sistemul asigurării obligatorii 
de asistență medicală, acesteia și agențiilor ei teritoriale îi revine calitatea de 
asigurator, în timp ce calitatea de persoane asigurate o pot avea atât cetățenii 
Republicii Moldova, cât și străinii, în condițiile stabilite de legiuitor și care se 
dobândește ca urmare a achitării primelor de asigurare obligatorie de asistență 
medicală în cotă procentuală sau în sumă fixă în dependență de categoria de plătitori 
la care persoana se atribuie (anexele nr. 1 și nr. 2 ale Legii nr.1593 din 26.12.2002). 
Relevă că, legiuitorul distinge două categorii de plătitori enunțate în anexele nr. 1 și 
nr. 2 ale Legii cu privire la mărimea, modul și termenele de achitare a primelor de 
asigurare obligatorie de asistență medicală, nr.1593-XV din 26.12.2002, cu 
modificările și completările ulterioare (în continuare Legea 1593/2002): categoriile 
de plătitori ai primelor de asigurare obligatorie de asistență medicală în formă de 
contribuție procentuală la salariu și la alte recompense (anexa nr. 1) și categoriile de 
plătitori ai primelor de asigurare obligatorie de asistență medicală în sumă fixă, care 
se asigură în mod individual (anexa nr. 2). Relevă că, la rândul său, anexa nr. 2 la 
Legea 1593/2002 enumeră categoriile de plătitori ai primelor de asigurare 
obligatorie de asistență medicală în sumă fixă, persoane fizice neangajate, cu 
domiciliul în Republica Moldova, care se asigură în mod individual, la pct. 1 lit.b) 
fiind enunțați expres fondatorii de întreprinderi individuale. Invocă art. 22 alin. (1) 
din Legea nr. 1593 din 26.12.2002, potrivit căruia persoanele atribuite la categoria 
sus-menționată (plătitorii primei în sumă fixă) au obligația să achite prima de 
asigurare obligatorie de asistență medicală în sumă fixă anual, până la data de 31 
martie a anului de gestiune. La fel, face trimitere la prevederile art. 14 alin. (1) din 
Legea 1585/1998 și art. 30 alin. (1) din Legea 1593/2002, neachitarea primei de 
asigurare obligatorie de asistență medicală până la data stabilită în art. 22 alin. (1) al 
Legii 1593/2002 (până la 31 martie a anului de gestiune), atrage după sine achitarea 
și a unei penalități, stabilite în mărime de 0,1% din suma primei pentru fiecare zi de 
întârziere a plății. Relatează că, CNAM, în temeiul art. 17 alin. (l) din Legea 
1593/2002, prin intermediul agențiilor teritoriale, efectuează evidența corectitudinii 
virării în termen la contul său a primelor de asigurare obligatorie de asistență 
medicală în sumă fixă și aplicarea penalităților. Invocă că, în scopul exercitării 
atribuțiilor sale, potrivit pct. 11 lit. к) din Statutul CNAM, aprobat prin Hotărârea 
Guvernului Republicii Moldova, nr. 156 din 11.02.2002, cu modificările și 
completările ulterioare, ”CNAM are dreptul să dezvolte sistemul informațional 
integrat pentru toate nivelurile subordonate Companiei și să creeze baze 
informaționale de date referitor la subiecții asigurării obligatorii de asistență 
medicală”. Susține că, în conformitate cu art. 6 1 alin (3) al Legii 1585/1998 
(introdus prin Legea nr.175 din 27.09,2018), statutul persoanei fizice asigurate în 
sistemul asigurării obligatorii de asistență medicală se confirmă prin interogarea 
electronică a sistemului informațional al CNAM, utilizând numărul de identificare 
de stat sau seria și numărul buletinului de identitate provizoriu pentru persoanele 
care dețin număr de identificare de stat. Relevă că, în conformitate cu pct. 3, 4 și 5 
din Regulamentul privind acordarea/suspendarea statutului de persoană asigurată în 
sistemul asigurării obligatorii de asistență medicală, aprobat prin Hotărârea 
Guvernului nr. 1246 din 19.12.2018 (MO nr. 512/1342 din 27.12.2018) - (în 
continuare Regulament), CNAM ține evidența persoanelor fizice încadrate în 
sistemul asigurării obligatorii de asistență medicală în Registrul de evidență a 
persoanelor asigurate în sistemul asigurării obligatorii de asistență medicală, bază 
unică de date a CNAM, organizată în conformitate cu cerințele legale, parte 
componentă a Sistemului informațional automatizat „Asigurarea obligatorie de 
asistență medicală” (în continuare SIA AOAM). Susține că, evidența în Registrul de 
evidență a persoanelor asigurate în sistemul asigurării obligatorii de asistență 
medicală se realizează pe baza numărului de identificare de stat (IDNP) sau a seriei 
și numărului actului de identitate valabil în sistemul național de pașapoarte, pentru 
persoanele care nu dețin IDNP. Indică că, statutul de persoană asigurată se verifică 
prin interogarea SIA AOAM. Relevă că,  la rândul său, pct. 35 și 36 din 
Regulamentul nominalizat supra, prevede că pentru identificarea persoanelor 
neasigurate, obligate să se asigure în mod individual, acesta utilizează datele 
furnizate de către instituțiile responsabile de evidența informației ce vizează 
categoriile de persoane indicate în anexa nr.2 la Legea nr. 1593/2002, iar ulterior, în 
baza informației furnizate de către acestea și a informației disponibile în SIA 
AOAM, identifică persoanele fizice care nu au achitat prima de AOAM în sumă 
fixă în termenul și mărimea stabilită de legislație. Invocă că, în temeiul pct. 11 lit. 
j1) din Statutul CNAM (aprobat prin HG nominalizată supra) - Compania este în 
drept să intenteze acțiuni în instanța de judecată persoanelor fizice pentru 
neachitarea primelor de asigurare obligatorie de asistență medicală și persoanelor 
juridice și fizice pentru prejudiciul cauzat fondurilor asigurării obligatorii de 
asistență medicală. Susține că, conform pct. 35 alin 1) din Regulament, responsabil 
de evidența fondatorilor de întreprinderi individuale este Agenția Servicii Publice. 
Relevă că, potrivit informației plasate pe site-ul oficial al Agenției Servicii Publice 
la rubrica „Servicii electronice”, compartimentul „Persoane juridice, Datele din 
Registrul de stat, (https://asp.gov.md/ro/informatii-utile/date-statistice), Registrul de 
stat al unităților de drept”, cet. *****, IDNP - *****, domiciliat pe adresa: *****, 
or. *****, str. *****, apt. 6, întreprinzător individual, fondator al Î.I. ’’*****”, 
IDNO- ***** (extrasul se anexează). Invocă că, fondatorul ***** se atribuie la 
categoria de plătitori ai primelor de asigurare obligatorie de asistență medicală în 
sumă fixă care se asigură în mod individual, stipulați în pct. 1) lit. b) din Anexa nr. 
2 la Legea 1593/2002. Susține că, conform datelor din SIA AOAM pe parcursul 
anilor 2021, 2022 și 2023, cet. *****, IDNP - *****, întreprinzător individual, 
fondator al Î.I. ”*****”, IDNO- *****, nu și-a onorat obligația prevăzută de 
legislație de a achita prima de asigurare obligatorie de asistență medicală în 
termenul legal stabilit, astfel, înregistrând datorii la fondurile asigurării obligatorii 
de asistență medicală pentru anii 2021, 2022 și 2023 în sumă de 26 453,70 lei, 
compusă din prima de asigurare obligatorie de asistență medicală în sumă de 20 
748,00 Iei și a penalității aferente în sumă de 5 705,70 lei (raportul detaliat privind 
extrasele bancare din contul fondurilor CNAM se anexează la cerere). Relevă că, 
pentru anul 2021 datoria constituie 5171,40 lei, ce rezultă din prima de asigurare 
obligatorie de asistență medicală calculată în sumă fixă în valoare absolută în 
mărime de 4056,00 lei, stabilită în art. 4 alin. (2) din Legea fondurilor asigurării 
obligatorii de asistență medicală pe anul 2021, nr. 256 din 16.12.2020, (Monitorul 
Oficial nr. 353-357 din 22.12.2020), scadența fiind la data de 31 martie 2021 
inclusiv și penalitatea pentru 275 zile în sumă de 11.15,40 lei (4056 lei X 0.1 % = 
4.056 lei/zi; perioada 01.04.2021-31.12.2021 =275 zile; 275 X 4,056 lei/zi = 1 
115,40 lei). Invocă că, pentru anul 2022 datoria constituie 5 171,40 lei, ce rezultă 
din prima de asigurare obligatorie de asistență medicală calculată în sumă fixă în 
valoare absolută în mărime de 4056,00 lei, stabilită în art. 4 alin. (2) din Legea 
fondurilor asigurării obligatorii de asistență medicală pe anul 2022, nr. 207 din 
06.12.2021, (Monitorul Oficial nr. 315-324 din 24.12.2021), scadența fiind la data 
de 31 martie 2022, inclusiv și pentru 275 zile în sumă de 1115,40 lei (4056 lei X 0.1 
% = 4.056 lei/zi; perioada 01.04.2022-31.12.2022=275 zile; 275 X 4,056 lei/zi = 1 
115,40 lei). Susține că, pentru anul 2023, datoria constituie 16110,90 lei, ce rezultă 
din prima de asigurare obligatorie de asistență medicală calculată în sumă fixă în 
valoare absolută în mărime de 12 636,00 lei, stabilită în art. 4 alin. (2) din Legea 
fondurilor asigurării obligatorii de asistență medicală pe anul 2023, nr. 358 din 
22.12.2022, (Monitorul Oficial nr. 435-437 din 28.12.2022), scadența fiind la data 
de 31 martie 2023, inclusiv și penalitatea pentru 275 zile în sumă de 3474,90 lei (12 
636 lei X 0.1 % - 12,636 lei/zi; perioada 01.04.2023-31.12.2023 =275 zile; 275X 
12,636 lei/zi = 3 474,90 lei). Susține că în total datoria constituie suma de 26453, 70 
lei.
3.În drept, reclamanta a fundamentat cererea de chemare în judecată în temeiul 
dispozițiilor de la art. art. 38 alin. (1), 58 alin. (1), 85 alin. (1) lit.o), 166-167 din 
Codul de procedură civilă, Legii cu privire la asigurarea obligatorie de asistență 
medicală nr. 1585-XIII din 27 februarie 1998, Legii cu privire la mărimea, modul și 
termenele de achitare a primelor de asigurare obligatorie de asistență medicală nr. 
1593-VX din 26 decembrie 2022, Regulamentului privind acordarea/suspendarea 
statutului de persoană asigurată în sistemul asigurării obligatorii de asistență 
medicală, aprobat prin Hotărârea Guvernului nr. 1246 din 19 decembrie 2018, Legii 
fondurilor asigurării obligatorii de asistență medicală pe anul 2022 nr. 207 din 06 
decembrie 2021, Legii fondurilor asigurării obligatorii de asistență medicală pe anul 
2023 nr. 358 din 22 decembrie 2021 și a solicitat încasarea din contul lui *****, 
întreprinzător individual, fondator al Î.I. ”*****”, IDNO- ***** în folosul CNAM a 
primei de asigurare obligatorie de asistență medicală pentru anii 2021, 2022 și 2023 
în sumă de 20748, 00 lei și a penalității în sumă de 5705, 70 lei.
4.La data de 21 noiembrie 2024, prin intermediul Direcției de evidență și 
documentare procesuală a Judecătoriei Chișinău sediul Centru, pârâtul ***** a 
depus referință la cererea de chemare în judecată. (f.d. 22-26).
5. Potrivit criticilor formulate, pârâtul a invocat că, în calitate de probe la acțiunea 
depusă, reclamantul a anexat: 1) înștiințarea nr. 02-01-04/1960 din 30.06.2023 
xerocopie; 2) Aviz de recepție xerocopie; 3) Raport detaliat privind extrasele 
bancare din Sistemul Informațional „AOAM" al CNAM; 4) Extras din Baza de Date 
a CNAM; 5) Extras din Registrul de stat al unităților de drept privind întreprinderile 
înregistrate în Republica Moldova; 6) Procura pe numele dnei Pavlov Adela nr. 01-
23/14 din 07.06.2023, xerocopie; 7) Extras din Ordinul nr. 127-c din 26.05.2023 
privind transferul dnei Pavlov Adela in funcția de Director al AT Centru; 8) 
Dispoziția Guvernului privind numirea în funcție a d-lui Dodon Ion, nr. 261 din 
24.11.2021; 9) Procura reprezentantului CNAM, Cebotarean Laurita. Analizând 
materialele acțiunii, consideră că, la caz, reclamanta nu a probat calitatea persoanei 
fizice ”*****” ca fondator al ÎI "*****" IDNO *****. Invocă că, de către reclamant 
cu titlul de probă cheie a fost anexat extrasul din registrul de stat al unităților de 
drept privind întreprinderile înregistrate în Republica Moldova. Atrage atenția 
instanței, că din conținutul extrasului nominalizat nu rezultă sub nici un aspect că 
acesta poate fi identificat în calitate de fondator al întreprinderii Individuale 
”*****”, ori unul din elementele esențiale de identificare a persoanele fizice este 
codul său numeric personal, element esențial obligatoriu, pe care înscrisul 
respective nu îl conține. Susține că la caz este necesar ca reclamantul să probeze 
calitatea de fondator al ÎI ”*****” doar prin extras formular electronic sau suport 
hârtie eliberat în modul prevăzut de lege prin intermediul Registrului de stat al 
unităților de drept privind întreprinderile înregistrate în Republica Moldova. Invocă 
că, în notificare a fost indicată greșit adresa de domiciliu a sa, ori adresa menționată 
în actul prezentat de reclamant "Extras din baza de date CNAM" diferă esențial de 
adresa menționată în înștiințarea nr. 02-01-04/1960 din 30 iunie 2023, fapt care 
echivalează cu nerespectare soluționării procedurii prealabile de către reclamant, 
sau efectuarea defectuoasă a citării. Susține că, adresa de domiciliu a sa este *****, 
or. ***** 1, stradela Cobzarilor 6. Atrage atenția instanței că de către reclamant nu 
s-au anexat la acțiune înscrisuri care confirmă calitatea procesuală activă a 
reclamantei - Compania Națională de Asigurări în Medicină Agenția Teritorială 
Centru. Invocă că, conform Legii ”Cu privire la asigurarea obligatorie de asistență 
medicală” nr. 1585-XIII din 27 februarie 1998 și Hotărârii Guvernului RM nr. 156 
din 11 februarie 2002 ”Cu privire la organizarea și funcționarea Companiei 
Naționale de Asigurări în Medicină” este aprobată lista agențiilor ramurale potrivit 
anexei nr. 3 la Hotărârea Guvernului nr. 156/2002. Invocă că, conform p. 41 al 
Statutului, agențiile teritoriale și ramurale reprezintă Compania în limitele 
împuternicirilor ce le revin și își desfășoară activitatea cu respectarea principiului 
teritorial/ramural. La fel, indică că conform p. 43 al Statutului Companiei Naționale 
de Asigurări în Medicină, aprobat prin Hotărâre de Guvern nominalizată Agenția 
teritorială (ramurală) are statut de filială, este subordonată Companiei și își exercită 
atribuțiile potrivit legilor, actelor normative și prevederilor prezentului statut. 
Susține că, în cererea de chemare în judecată cu nr. de ieșire 02-01-04 414 din 17 
martie 2023 calitatea de reclamant este invocată de către Compania Națională de 
Asigurări în Medicină Agenția Teritorială Centru, care nu deține personalitate 
juridică, nu are număr de identificare inclus în registrul de stat al unităților de 
drept privind întreprinderile înregistrate în Republica Moldova. Susține că, 
conform art. 2. punct j 1) al Statutului aprobat prin Hotărârea Guvernului nr. 
156/2002 doar Compania Națională de Asigurări în Medicină este îndreptățită să 
”intenteze acțiuni în instanța de judecată persoanelor fizice pentru neachitarea 
primelor de asigurare obligatorie de asistență medicală și persoanelor juridice și 
fizice responsabile pentru prejudiciul cauzat persoanelor fizice în vederea 
recuperării cheltuielilor achitate din fondurile asigurării obligatorii de asistență 
medicală pentru acordarea asistenței medicale în volumul prevăzut de Programul 
unic al asigurării obligatorii de asistență medicală”. Invocă că, la cererea de 
chemare în judecată a fost anexată doar procura eliberată de către Directorul 
General al Companiei Naționale de asigurări în Medicină prin care o împuternicește 
pe Adela Pavlov în calitate de Director al Agenției Teritoriale de Asigurări în 
Medicină Centru ( b/I В 42089602 din 08-02-2019) să reprezinte CNAM și agenția 
în toate instanțele de judecată, etc.,(fără a fi anexat buletinul semnatarei). Consideră 
că nu este probată pretenția reclamantului privind încasarea primei de asigurare 
obligatorie de asistență medicală pentru anii 2021, 2022 și 2023 în sumă de 
26453,70 lei, la fel nu a fost dovedită calitatea acestuia de fondator al Întreprinderii 
Individuale ”*****”. Invocă că, nu este probată nici calitatea procesuală activă a 
reclamantului. Susține că, distinct de cele relatate și având în vedere faptul că 
cererea de chemare în judecată înaintată de Compania Națională de Asigurări în 
Medicină este neîntemeiată, iar argumentele invocate în cerere nu sunt justificate, 
care ar constitui temeiuri de admitere a cererii chemare în judecată, pledează pentru 
respingerea cererii de chemare în judecată.
6.La data de 19 decembrie 2024, prin intermediul Direcției de evidență și 
documentare procesuală a Judecătoriei Chișinău sediul Centru, reclamantul 
Compania Națională de Asigurări în Medicină, Agenția Teritorială Centru a 
depus obiecții la referința depusă de către pârâtul *****. (f.d. 29-30). 
7. Potrivit argumentelor invocate, reclamantul a indicat că, cererea de chemare în 
judecată este conformă cu prevederile legale aplicabile și a fost fundamentată pe 
documente relevante, ce constituie probe pertinente pentru a susține pretențiile 
formulate. Relevă că, instanța trebuie să analizeze și să aprecieze în mod obiectiv 
toate probele prezentate de părți. Invocă că, argumentele pârâtului le consideră 
neîntemeiate, în contextul în care acesta a adus dovezi pertinente care susțin cererea 
sa. Indică că, ”Pârâtul susține că „ la cererea de chemare în judecată la caz, nu 
este probată calitatea persoanei fizice ***** ca fondator al Î.I.„ ***** ” IDNO 
*****”. Menționează că, potrivit pct. 35 din Hotărârea de Guvern nr. 1246 din 19 
decembrie 2018, pentru identificarea persoanelor neasigurate, obligate să se asigure 
în mod individual care nu au achitat prima de AOAM în sumă fixă, acesta utilizează 
datele furnizate de către instituțiile responsabile de evidența informației ce vizează 
categoriile de persoane indicate în Anexa nr. 2 la Legea nr. 1593/2002 cu privire la 
mărimea, modul și termenele de achitare a primelor de asigurare obligatorie de 
asistență medicală, după cum urmează: 1) Agenția Servicii Publice - pentru 
întreprinzătorii individuali și fondatorii de gospodării țărănești (de fermier), 
Conform datelor disponibile a ASP, ***** este înregistrat ca fondator al 
întreprinderii Individuale „*****” cu IDNO *****.  Indică că, pârâtul susține că „ 
în notificare a fost indicată greșit adresa acestuia de domiciliu, fapt care echivalează 
cu nerespectarea soluționării procedurii prealabile de către acesta sau efectuarea 
defectuoasă a citării ”. Menționează că, notificarea este conformă cu adresa înscrisă 
în buletinul de identitate al pârâtului, copia căruia este anexată la referința depusă de 
acesta. Relevă că, conform art. 166 alin. (2), lit. h) și art. 167 alin. (1), lit. d) CPC al 
RM, reclamantul are obligația să indice/prezinte date/documente ce confirmă 
respectarea procedurii de soluționare prealabilă a litigiului, dacă respectarea acestei 
procedură este prevăzută de lege sau de contractual părților. în acest context 
menționăm că, legiuitorul prin prisma Legii 1585/1998, Legea 1593/2002, precum 
și a Regulamentului privind acordarea/ suspendarea statutului de persoană asigurată 
în sistemul asigurării obligatorii de asistență medicală, aprobat prin Hotărârea 
Guvernului nr. 1246 din 19. 12. 2018 nu impune reclamantului obligația respectării 
procedurii de soluționare prealabile a litigiului. Invocă că, obligația pârâtului de 
achitare a primei de asigurare obligatorie de asistență medicală fiind prevăzută 
expres de legislație. Invocă că pârâtul a menționat că acesta nu a atașat la acțiune 
documentele care dovedesc calitatea procesuală activă a acestuia. Specifică că, 
conform art. 44 din Hotărârea de Guvern nr.156 din 11.02.2002, (modificată prin 
Hotărârea de Guvern nr. 441 din 21.06.24), prevede că structura organizațională, 
statele, particularitățile activității financiare și limitele competențelor agențiilor 
teritoriale (ramurale) sînt specificate în statutele și regulamentele lor, elaborate și 
aprobate de Companie. Potrivit Cap. II, pct. 7, alin. 4 din Statutul Agenției 
Teritoriale Centru a Companiei Naționale de Asigurări în Medicină, aprobat prin 
Ordinul CNAM nr.85-A din 01.03.2018, Agenția are dreptul să reprezinte 
Compania și în instanțele de judecată cu întocmirea actelor procedurale prevăzute 
de legislația în vigoare, iar conform pct. 8 alin. 11 din același Statut, Agenția este în 
drept să intenteze acțiuni în instanța de judecată persoanelor fizice pentru 
neachitarea primelor de asigurare obligatorie de asistență medicală, persoanelor 
juridice și fizice pentru prejudiciul cauzat fondurilor asigurării obligatorii de 
asistență medicală, precum și instituțiilor medico-sanitare sau personalului medical, 
în scopul compensării prejudiciilor cauzate din culpa acestora persoanelor asigurate. 
Invocă că, conform articolului 12, alineatul 4 din Statutul Agenției Teritoriale 
Centru a Companiei Naționale de Asigurări în Medicină, semnarea cererilor de 
chemare în judecată este una dintre atribuțiile directorului agenției. Relevă că, 
argumentele aduse de pârât cu privire la lipsa probelor pentru susținerea cererii de 
chemare în judecată sunt neîntemeiate și urmează a fi respinse.
8. Prin Încheierea din 01 aprilie 2024 a judecătorului Judecătoriei Chișinău, sediul 
Centru, Russu Natalia, a fost acceptată cererea de chemare în judecată în procedura 
scrisă cu privire la cererile cu valoare redusă. (f.d. 17-18)
9. Prin Încheierea din 10 ianuarie 2025 a judecătorului Judecătoriei Chișinău, sediul 
Centru, Russu Natalia, s-a trecut în procedură contencioasă generală cererea de 
chemare în judecată înaintată de Compania Națională de Asigurări în Medicină, 
Agenția Teritorială Centru, împotriva lui ***** cu privire la încasarea primei de 
asigurare obligatorie de asistență medicală și a penalității. 
10.În ședința de judecată, reprezentantul reclamantului, Dodon Grigore, a susținut 
cererea de chemare în judecată, pe motivele de fapt și de drept invocate în aceasta. 
Suplimentar a menționat că, este urmărită Î.I.”*****” deoarece este activă și nu 
persoana fizică *****. A specificat că, atâta timp cât întreprinderea nu este radiată, 
acesta este obligat să achite prima de asigurare obligatorie medicală, în fiecare an 
până la 31 martie. A menționat că întreprinderea individuală achită ca pentru 
persoană fizică. 
11.În ședința de judecată, pârâtul ***** a pledat pentru respingerea integrală a cererii 
de chemare în judecată, deoarece este depusă de către reclamantul necorespunzător. 
A specificat că pe parcursul examinării cauzei nu a fost depus un extras de la 
Agenția Servicii Publice cu privire la înregistrarea Agenției Teritoriale Centru, ca 
persoană juridică. La fel, a comunicat că reclamantul nu a probat faptul că acesta 
este fondatorul ÎI.”*****” și corespunzător obligația acestuia de a achita prima de 
asigurare. A mai invocat faptul că nu a fost notificat de către reclamantă pe adresa 
corespunzătoare.
Aprecierea instanței de judecată.
12. Analizând motivele acțiunii înaintate, criticile formulate în referință, examinând 
probele prezentate pentru dovedirea celor invocate și prevederile legale ce 
guvernează speța, în raport cu considerentele ce vor fi redate în continuare, acțiunea 
înaintată de Compania Națională de Asigurări în Medicină, Agenția Teritorială 
Centru, împotriva lui *****, cu privire la încasarea primei de asigurare obligatorie 
de asistență medicală și penalității de întârziere, se admite integral.
13. Potrivit art.118 alin. (1) Cod de procedură civilă ”Fiecare parte trebuie să 
dovedească circumstanțele pe care le invocă drept temei al pretențiilor şi 
obiecțiilor sale” .
14. Din textul art.130 alin. alin. (1), (2), (3) Cod procedură civilă, rezultă că ”Instanța 
judecătorească apreciază probele după intima ei convingere, bazată pe cercetarea 
multiaspectuală, completă, nepărtinitoare şi nemijlocită a tuturor probelor din 
dosar în ansamblul şi interconexiunea lor, călăuzindu-se de lege. Nici un fel de 
probe nu au pentru instanța judecătorească o forță probantă prestabilită fără 
aprecierea lor. Fiecare probă se apreciază de instanță privitor la pertinența, 
admisibilitatea, veridicitatea ei, iar toate probele în ansamblu, privitor la legătura 
lor reciprocă şi suficiența pentru soluționarea cauzei.”
15. În temeiul art.239 Cod de procedură civilă, ”Hotărârea judecătorească trebuie să 
fie legală și întemeiată. Instanța își întemeiază hotărârea numai pe circumstanțele 
constatate nemijlocit de instanță și pe probele cercetate în ședința de judecată.”
16. Potrivit prevederilor art. 240 alin. (1) din același Cod, ”La deliberarea hotărîrii, 
instanţa judecătorească apreciază probele, determină circumstanţele care au 
importanţă pentru soluţionarea cauzelor, care au fost sau nu stabilite, caracterul 
raportului juridic dintre părţi, legea aplicabilă soluţionării cauzei şi admisibilitatea 
acţiunii”, iar în conformitate cu exigențele alineatului (3) din același articol, 
”Instanța judecătorească adoptă hotărârea în limitele pretențiilor înaintate de 
reclamant și în numele legii.
17. Asupra cauzei de față, s-a stabilit situația de fapt potrivit căreia, pârâtul ***** este 
fondatorul Întreprinderii Individuale ”*****”, IDNO:*****, înregistrată la 11 mai 
1999. (f.d. 12)
18. S-a constatat că, potrivit Raportului detaliat privind extrasele bancare, generat de 
sistemul informațional ”Asigurarea Obligatorie de Asistență Medicală”, pentru 
perioada 2021- 2023, *****, IDNP: *****, a achitat 0,00 lei în contul primei de 
asigurare obligatorie de asistență medicală. (f.d. 9-10)
19. Potrivit art. 4 alin. (1), alin. (7) din Legea Nr. 1585 din 27-02-1998 cu privire la 
asigurarea obligatorie de asistenţă medicală ”Subiecți ai asigurării obligatorii de 
asistență medicală sunt: a) asiguratul; b) persoana asigurată; c) asigurătorul; d) 
prestator de servicii medicale şi farmaceutice; e) furnizorul de medicamente și 
dispozitive medicale. În sistemul asigurării obligatorii de asistență medicală 
asigurator este Compania Naţională de Asigurări În Medicină şi agenţiile ei 
teritoriale (ramurale).”
20. Din conținutul art. 5 alin. (1) lit. d) din aceeași Lege, reiese că ”Sistemul asigurării 
obligatorii de asistenţă medicală se organizează şi funcţionează avînd la bază 
următoarele principii: d) principiul obligativităţii, potrivit căruia asiguratul are, 
conform legii, obligaţia de a participa la sistemul asigurării obligatorii de asistenţă 
medicală, iar drepturile de asigurări medicale se exercită corelativ cu îndeplinirea 
obligaţiilor.”
21. Potrivit Anexei nr. 2 din Legea Nr. 1593 din 26-12-2002 cu privire la mărimea, 
modul şi termenele de achitare a primelor de asigurare obligatorie de asistenţă 
medicală ”Categoriile de plătitori ai primelor de asigurare obligatorie de asistenţă 
medicală în sumă fixă, care se asigură în mod individual, la pct. 1, lit. b) este 
indicat ”Persoanele fizice neangajate, cu domiciliul în Republica Moldova, care se 
includ în una din următoarele categorii: b) fondatorii de întreprinderi 
individuale.”
22. Potrivit art. 22 alin. (1) din Legea Nr. 1593 din 26-12-2002 cu privire la mărimea, 
modul şi termenele de achitare a primelor de asigurare obligatorie de asistenţă 
medicală ”Persoanele fizice incluse la data de 1 ianuarie a anului de gestiune în 
una din categoriile de plătitori prevăzute la anexa nr.2 vor achita integral o primă 
de asigurare obligatorie de asistenţă medicală în sumă fixă în termen de pînă la 
data de 31 martie a anului de gestiune.”
23. În textul art. 14 alin. (1) din Legea Nr. 1585 din 27-02-1998 cu privire la asigurarea 
obligatorie de asistenţă medicală este reglementat că ”Pentru neplata, în termenul 
stabilit de legislaţie, a primei de asigurare obligatorie de asistenţă medicală, 
asiguratul plăteşte o penalitate, calculată în conformitate cu legislaţia, pentru 
perioada care începe după scadenţa primei de asigurare şi se încheie în ziua plăţii 
efective a acesteia.”
24. În art. 30 alin. (1) Legea Nr. 1593 din 26-12-2002 cu privire la mărimea, modul şi 
termenele de achitare a primelor de asigurare obligatorie de asistenţă medicală este 
prevăzut că ”Neachitarea în termen a primelor de asigurare obligatorie de asistenţă 
medicală atrage după sine calcularea unei penalităţi în mărime de 0,1 % din suma 
datoriei pentru fiecare zi de întîrziere.”
25. Art.17 alin. (1 1) din Legea Nr. 1593 din 26-12-2002 cu privire la mărimea, modul şi 
termenele de achitare a primelor de asigurare obligatorie de asistenţă medicală 
prevede că ”Evidenţa corectitudinii virării în termen la contul Companiei Naţionale 
de Asigurări în Medicină a primelor de asigurare obligatorie de asistenţă medicală 
în sumă fixă şi aplicarea penalităţilor se efectuează de către agenţiile teritoriale ale 
Companiei Naţionale de Asigurări în Medicină.”
26. Articolul 6 1  din Legea Nr. 1585 din 27-02-1998 cu privire la asigurarea obligatorie 
de asistenţă medicală prevede că ”Evidenţa persoanelor fizice în sistemul asigurării 
obligatorii de asistenţă medicală se ţine de către Compania Naţională de Asigurări 
în Medicină. Fiecărei persoane fizice i se atribuie un număr de asigurare 
obligatorie de asistenţă medicală. Statutul persoanei fizice asigurate în sistemul 
asigurării obligatorii de asistenţă medicală se confirmă prin interogarea 
electronică a sistemului informaţional al Companiei Naţionale de Asigurări în 
Medicină, utilizând numărul de identificare de stat sau seria și numărul buletinului 
de identitate provizoriu pentru persoanele care nu dețin număr de identificare de 
stat. Modalitatea de evidență a persoanelor fizice în sistemul asigurării obligatorii 
de asistență medicală se elaborează de către asigurător şi se aprobă de către 
Guvern.”
27. La pct. 3, pct. 4, pct. 5 din Regulamentului privind acordarea/suspendarea statutului 
de persoană asigurată în sistemul asigurării obligatorii de asistență medicală aprobat 
prin Hotărârea Guvernului Nr. 1246 din 19-12-2018 este reglementat că, 
”Compania Națională de Asigurări în Medicină (în continuare – CNAM) ține 
evidența persoanelor fizice încadrate în sistemul AOAM în Registrul de evidență a 
persoanelor asigurate în sistemul asigurării obligatorii de asistență medicală, bază 
unică de date a CNAM, organizată în conformitate cu cerințele legale, parte 
componentă a Sistemului informațional automatizat „Asigurarea obligatorie de 
asistență medicală”. Persoanei fizice înregistrate în Registrul de evidență a 
persoanelor asigurate în sistemul asigurării obligatorii de asistență medicală i se 
atribuie un număr de asigurare. Evidența în Registrul de evidență a persoanelor 
asigurate în sistemul asigurării obligatorii de asistență medicală se realizează pe 
baza numărului de identificare de stat (IDNP) sau a seriei și numărului actului de 
identitate valabil în sistemul național de pașapoarte, pentru persoanele care nu 
dețin IDNP, şi a numărului de asigurare obligatorie de asistență medicală. Statutul 
de persoană asigurată se verifică prin interogarea Sistemului informațional 
automatizat „Asigurarea obligatorie de asistență medicală” prin accesarea paginii 
web oficiale a CNAM (www.cnam.md), la rubrica „Verificarea statutului în 
sistemul AOAM”.
28. În speță, instanța de judecată este de acord cu afirmațiile reclamantului că, potrivit 
prevederilor pct. 35 din Hotărârea de Guvern nr. 1246 din 19 decembrie 2018, 
pentru identificarea persoanelor neasigurate, obligate să se asigure în mod 
individual, care nu au achitat prima de AOAM în sumă fixă, CNAM utilizează 
datele furnizate de către instituțiile responsabile de evidența informației ce vizează 
categoriile de persoane indicate în anexa nr.2 la Legea nr.1593/2002 cu privire la 
mărimea, modul și termenele de achitare a primelor de asigurare obligatorie de 
asistență medicală, și anume Agenția Servicii Publice pentru întreprinzătorii 
individuali și fondatorii de gospodării țărănești, iar conform datelor Agenției 
Servicii Publice, ***** este înregistrat ca fondator al Întreprinderii Individuale 
”*****”, IDNO: *****, prin urmare, se reține că pe cauza de față s-a demonstrat 
calitatea de fondator al Î.I. ”*****” a lui *****.
29. Se accentuează că, reclamantul este fondator al Î.I. ”*****”, fapt probat prin 
extrasul de date din Registrul de stat al unităților de drept privind întreprinderile 
înregistrate în Republica Moldova la situația din 18 martie 2024, iar potrivit 
Raportului detaliat privind extrasele bancare, generat de Sistemul Informațional 
”Asigurarea Obligatorie de Asistență Medicală”, pentru perioada anul 2021-anul 
2023, se arată că, *****, IDNP: *****, a achitat 0,00 lei în contul primei de 
asigurare obligatorie de asistență medicală.(f.d.9-10, 11, 12)
30. La fel, instanța de judecată nu va reține ca întemeiate argumentele pârâtului că în 
notificarea expediată de către reclamantă în adresa sa ar fi fost indicată greșit adresa 
de domiciliu, or în notificarea din 30 iunie 2023, este indicată adresa de domiciliu 
consemnată în buletinul de identitate a pârâtului.(f.d.7, 27)
31. Referitor la alegațiile pârâtului precum că reclamanta nu a anexat înscrisurile care să 
confirme calitatea sa procesuală, instanța de judecată va sublinia că, potrivit 
capitolului II, pct. 7, alin. (4) din Statutul Agenției Teritoriale Centru a Companiei 
Naționale de Asigurări în Medicină, aprobat prin Ordinul CNAM nr.85-A din 01 
martie 2018, Agenția are dreptul să reprezinte Compania și în instanțele de judecată 
cu întocmirea actelor procedurale prevăzute de legislația în vigoare, la fel, în pct. 8 
alin. (11) din același Statut, se indică că, Agenția este în drept să intenteze acțiuni în 
instanța de judecată persoanelor fizice pentru neachitarea primelor de asigurare 
obligatorie de asistență medicală, persoanelor juridice și fizice pentru prejudiciul 
cauzat fondurilor asigurării obligatorii de asistență medicală, precum și instituțiilor 
medico-sanitare sau personalului medical, în scopul compensării prejudiciilor 
cauzate din culpa acestora persoanelor asigurate și conform articolului 12, alineatul 
(4) din Statutul Agenției Teritoriale Centru a Companiei Naționale de Asigurări în 
Medicină, semnarea cererilor de chemare în judecată este una dintre atribuțiile 
directorului agenției.
32. Concomitent, instanța va evidenția că, acest din urmă aspect a fost analizat odată cu 
examinarea cererii de scoatere de pe rol a cererii de chemare în judecată înaintată de 
partea pârâtă, care a fost respinsă prin încheierea protocolară din 30 iunie 2025. (f.d. 
55-56)
33. Pe cale de consecință, instanța de judecată este de acord cu reclamanta că, 
fondatorul ***** se atribuie la categoria de plătitori ai primelor de asigurare 
obligatorie de asistență medicală în sumă fixă, care se asigură în mod individual, 
prevăzuți la pct. 1) lit. b) din Anexa nr. 2 menționată supra și că nu și-a onorat 
obligația prevăzută de legislație de a achita prima de asigurare obligatorie de 
asistență medicală pentru anii 2021, 2022, 2023.
34. Potrivit art. 4 alin. (2) din Legea Nr. 256 din 16-12-2021 fondurilor asigurării 
obligatorii de asistenţă medicală pe anul 2021 ”Prin derogare de la prevederile art. 
17 alin. (4) din Legea nr. 1585/1998 cu privire la asigurarea obligatorie de 
asistență medicală, prima de asigurare obligatorie de asistență medicală calculată 
în sumă fixă se stabilește în mărime de 4056 de lei pentru categoriile de plătitori 
prevăzute în anexa nr. 2 la Legea nr. 1593/2002 cu privire la mărimea, modul și 
termenele de achitare a primelor de asigurare obligatorie de asistență medicală.”
35. Potrivit art. 4 alin. (2) din Legea Nr. 207 din 06-12-2021 fondurilor asigurării 
obligatorii de asistenţă medicală pe anul 2022 ”Prin derogare de la prevederile art. 
17 alin. (4) din Legea nr. 1585/1998 cu privire la asigurarea obligatorie de 
asistenţă medicală, prima de asigurare obligatorie de asistenţă medicală calculată 
în sumă fixă se stabileşte în mărime de 4056, 00 de lei pentru categoriile de 
plătitori prevăzute în anexa nr. 2 la Legea nr. 1593/2002 cu privire la mărimea, 
modul şi termenele de achitare a primelor de asigurare obligatorie de asistenţă 
medicală.”
36. Potrivit art. 4 alin. (2) din Legea Nr. 358 din 22-12-2022 fondurilor asigurării 
obligatorii de asistență medicală pe anul 2023 ”Prima de asigurare obligatorie de 
asistență medicală în sumă fixă, calculată pentru categoriile de plătitori prevăzute 
în anexa nr. 2 la Legea nr. 1593/2002 cu privire la mărimea, modul și termenele de 
achitare a primelor de asigurare obligatorie de asistență medicală, se stabilește, 
potrivit prevederilor art. 17 alin. (4) din Legea nr. 1585/1998 cu privire la 
asigurarea obligatorie de asistență medicală, în cuantum de 12636, 00 de lei.”
37. Interpretând într-o manieră coroborată ansamblul normelor legale citate supra, 
raportat la situația de fapt constatată la examinarea cauzei, se va aprecia corect 
calculul invocat de reclamantă că, pentru anul 2021, datoria constituie 5171,40 lei, 
ce rezultă din prima de asigurare obligatorie de asistență medicală calculată în sumă 
fixă în valoare absolută în mărime de 4056,00 lei, stabilită în baza art. 4 alin. (2) din 
Legea fondurilor asigurării obligatorii de asistență medicală pe anul 2021, nr. 256 
din 16.12.2020, scadența fiind la data de 31 martie 2021 inclusiv și penalitatea 
pentru 275 zile în sumă de 1115,40 lei (4056 lei X 0.1 % = 4.056 lei/zi; perioada 
01.04.2021-31.12.2021 =275 zile; 275 X 4,056 lei/zi = 1115,40 lei); pentru anul 
2022, datoria constituie 5171,40 lei, ce rezultă din prima de asigurare obligatorie de 
asistență medicală calculată în sumă fixă în valoare absolută în mărime de 4056,00 
lei, stabilită în baza art. 4 alin. (2) din Legea fondurilor asigurării obligatorii de 
asistență medicală pe anul 2022, nr. 207 din 06.12.2021, scadența fiind la data de 31 
martie 2022 inclusiv și penalitatea pentru 275 zile în sumă de 1115,40 lei (4056 lei 
X 0.1 % = 4.056 lei/zi; perioada 01.04.2022-31.12.2022 =275 zile; 275 X 4,056 
lei/zi = 1115,40 lei); iar pentru anul 2023 datoria constituie 16110,90 lei, ce 
rezultă din prima de asigurare obligatorie de asistență medicală calculată în sumă 
fixă în valoare absolută în mărime de 12636,00 lei, stabilită în baza art. 4 alin. (2) 
din Legea fondurilor asigurării obligatorii de asistență medicală pe anul 2023, nr. 
358 din 22.12.2022, scadența fiind la data de 31 martie 2023, inclusiv și penalitatea 
pentru 275 zile în sumă de 3474,90 lei (12636 lei X 0.1 % = 12,636 lei/zi; perioada 
01.04.2023-31.12.2023 =275 zile; 275 X 12,636 lei/zi = 3474,90 lei).
38. Întreaga argumentație duce cu evidență la concluzia de a admite cererea de chemare 
în judecată ca întemeiată.
39. Potrivit Anexei nr.2 din Legea taxei de stat nr. 213 din 31.07.2023, la pct. 1, subpct. 
1.12, 1.12.1. ”Se scutesc de taxa de stat în instanţele de judecată Compania 
Naţională de Asigurări în Medicină şi agenţiile ei teritoriale (de ramură) În acţiunile 
intentate împotriva persoanelor fizice sau juridice care se eschivează de la achitarea 
primelor de asigurare obligatorie de asistenţă medicală”
40. În articolul 94 alin. (1) Cod de procedură civilă este reglementat că ” Instanţa 
judecătorească obligă partea care a pierdut procesul să plătească, la cerere, părţii 
care a avut cîştig de cauză cheltuielile de judecată. Dacă acţiunea reclamantului a 
fost admisă parţial, acestuia i se compensează cheltuielile de judecată proporţional 
părţii admise din pretenţii, iar pîrîtului – proporţional părţii respinse din pretenţiile 
reclamantului.”
41. Articolul 98 alin. (1) Cod procedură civilă prevede că ”Cheltuielile aferente 
judecării cauzei, suportate de instanţa judecătorească, precum şi taxa de stat, de a 
căror plată reclamantul a fost scutit, se încasează la buget de la pîrît proporţional 
părţii admise din acţiune dacă pîrîtul nu este scutit de plata cheltuielilor de 
judecată.”
42. Pornind de la temeinicia pretențiilor invocate de către reclamantă, pârâtul ***** în 
calitate de fondator al Î.I. ”*****”, ca parte căzută în pretenții, va fi obligat la plata 
cheltuielilor de judecată către bugetul statului, compuse din taxa de stat în sumă de 
1108, 10 lei.
43. În conformitate cu art. art. 85, 94, 236, 276 4, 238-241 Cod de procedură civilă, 
instanța de judecată,
h o t ă r ă ş t e :
Se admite cererea de chemare în judecată depusă de către Compania Națională de 
Asigurări în Medicină, Agenția Teritorială Centru, împotriva lui *****, cu privire la 
încasarea primei de asigurare obligatorie de asistență medicală și penalității de întârziere, 
ca întemeiată.
Se încasează din contul lui *****, întreprinzător individual, fondator Î.I. ”*****” în 
beneficiul Companiei Naționale de Asigurări în Medicină prima de asigurare obligatorie 
de asistență medicală în sumă de 20748,00 lei (douăzeci mii șapte sute patruzeci și opt 
lei, 00 bani) pentru anii 2021, 2022, 2023 și suma de 5705, 70 lei (cinci mii șapte sute 
cinci lei, 70 bani) cu titlu de penalitate de întârziere.
Se încasează din contul lui *****, întreprinzător individual, fondator Î.I. ”*****” la 
buget taxa de stat în sumă de 1108, 10 lei (una mie lei una sută opt lei, 10 bani).
Se explică dreptul părților şi participanților la proces de a solicita hotărârea 
redactată în cadrul termenului de decădere de 30 de zile. 
Hotărârea poate fi atacată cu apel la Curtea de Apel Centru în termen de 30 zile, din 
momentul pronunțării dispozitivului, prin intermediul Judecătoriei Chişinău, sediul 
Central.
Președintele ședinței,
judecătorul                                                                                                    Russu Natalia