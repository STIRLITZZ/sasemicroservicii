Dosar nr. PIGD 1-25121873-28-1-25082025                                        Nr. manual 1-123/2025
SENTINȚĂ
în numele legii
11 decembrie 2025                                                                                               or. Ocnița
Judecătoria Edineț, sediul Ocnița
Instanța compusă din 
Președintele ședinței, judecător                             Dolghieri Dan
Grefier                                                                   Galușca Ina
cu participarea procurorului Moraru Liliana și avocatului Raducan Irina,
examinând în ședință publică, în baza acordului de recunoaștere a vinovăției, cauza 
penală de învinuire a lui Lazari *****, născut la ***** și domiciliat în *****, IDNP:*****, 
cetățean al Republicii Moldova, studii primare, nesupus serviciului militar, relații de concubinaj, 
are un copil minor la întreținere, neangajat în câmpul muncii, fără antecedente penale,
-          în săvârșirea infracțiunii prevăzute de art. 2011 alin. (1) lit. a) CP al RM.
Termenul de examinare a cauzei 25 august 2025 – 11 decembrie 2025.
A CONSTATAT:
Lazari *****, la data de 21.07.2025, în jurul orelor 24:00 min., aflîndu-se în *****, la 
domiciliul soacrei sale Pînzari ***** şi fiind în stare de ebrietate, urmărind scopul cauzării 
durerilor şi suferinţelor psihice şi fizice, a iniţiat un conflict cu concubina sa Pînzari *****, 
a.n.*****, care în corespundere cu prevederile art. 133/1 Cod penal este membru de familie. în 
timpul conflictului, i-a aplicat multiple lovituri în regiunea capului, cauzându-i astfel victimei 
Pînzari *****, leziuni corporale, dureri şi suferinţe.
În conformitate cu raportul expertiză judiciară nr. 2519D0241 din 06.08.2025, la cet. 
Pînzari *****, a.n.***** s-a constatat: plagă contuză la cap, care a fost cauzată în rezultatul 
acţiunii traumatice a unui obiect contondent dur, prin mecanism de lovire, posibil în timpul şi 
circumstanţele indicate, condiționează dereglarea sănătății peste 6 zile dar nu mai mult de 21 
zile, şi, în baza acestui criteriu, se califică ca vătămare uşoară a integrităţi corporale sau sănătăţii.
La etapa urmăririi penale, învinuitul a recunoscut în mod expres vina în legătură cu fapta 
descrisă mai sus și a acceptat încadrarea juridică a acesteia, în acest sens, servind drept 
confirmare declarația scrisă personal de Lazari ***** și anexată la materialele dosarului.
În ședința de judecată, a fost admis acordul de recunoaștere a vinovăției din data de 22 
august 2025 și dispusă examinarea cauzei în procedură simplificată.
Partea vătămată Pînzari *****, în ședința de judecată, a declarat că s-a împăcat cu 
inculpatul și careva pretenții față de el nu are.
În ședința de judecată inculpatul Lazari ***** a declarat instanței că la data de 21.07.2025, 
se afla la domiciliul mamei concubinei sale și în urma unui conflict iscat între el și partea 
vătămată, el i-a aplicat ultimei o lovitură în regiunea feței. S-a căit sincer în cele săvârșite și a 
solicitat aplicarea unei sancțiuni sub formă de muncă neremunerată în folosul comunității în 
privința sa.
Analizând declarațiile inculpatului depuse în ședința de judecată, instanța le reține ca fiind 
în concordanță cu circumstanțele de fapt ale cauzei, considerându-le veridice.
La fel, instanța de judecată reține că, la etapa urmăririi penale au fost acumulate 
următoarele probe care au fost puse la baza învinuirii, au fost acceptate de inculpat la etapa 
semnării acordului de recunoaștere a vinovăției și au fost puse la baza acordului de recunoaștere 
a vinovăției înaintat instanței de judecată pentru acceptare: procesul - verbal privind 
consemnarea celor constatate din 31.07.2025 (f.d. 4); informația privind recepționarea sesizării 
telefonice de către Serviciul de gardă al Inspectoratului de Poliţie Ocniţa înregistrată cu nr. 1569 
din 21.07.2025 (f. d. 6); proces-verbal de primire a plângerii din 22.07.2025 (f. d. 7); procesul-
verbal de cercetare la fața locului din 22.07.2025 (f. d. 8-8a); raportul de constatare nr. 
202519D0381 din 26 iulie 2025, a examinării cet. Pînzari *****, a.n.***** al Secţiei medico - 
legale Edineţ (f.d. 18-19); declaraţiile victimei Pînzari ***** (f.d.21); declaraţiile martorului 
Pînzari ***** (f.d.25); declaraţiile martorului Lungu***** (f.d.27); raportul de expertiză 
judiciară nr. 2519D0241 din 06.08.2025, de examinare a cet. Pînzari *****, a.n.***** (f.d. 39-
40); ancheta socială din 22.07.2025 (f. d. 43-44); proces-verbal de audiere a învinuitului Lazari 
***** din 22 august 2025 (f. d. 62); declarația învinuitului Lazari ***** înaintată în 
conformitate cu prevederile art. 506 alin. (2) Cod de procedură penală (f. d. 68).
Reieșind din cele elucidate supra, instanţa de judecată ajunge la concluzia că vina 
inculpatului în săvârșirea infracțiunii prevăzute de art. 201 1 alin. (1) lit. a) CP a fost dovedită pe 
deplin, iar acțiunile inculpatului Lazari ***** sunt corect calificate în baza art. 201 1 alin. (1) lit. 
a) Cod penal al Republicii Moldova, după indicii - violenţa în familie, „acţiunea intenţionată 
comisă de un membru al familiei în privința altui membru al familiei, manifestată prin 
maltratare, alte acțiuni violente, soldate cu vătămare ușoară a integrității corporale sau a 
sănătăţii”.
La individualizarea pedepsei inculpatului, instanța de judecată ține cont de prevederile art. 
7 şi 75 Cod Penal, şi se va conduce  de criteriile ce asigură  aplicarea față de  acesta a unei 
pedepse echitabile, legale şi individualizate.
Deci, conform  prevederilor art. 7 Cod Penal, la aplicarea legii penale se ține cont de 
caracterul şi gradul prejudiciabil al infracțiunii săvârșite, de persoana celui vinovat şi de 
circumstanțele cauzei care atenuează ori agravează răspunderea penală. Nimeni nu poate fi supus 
de două ori urmăririi penale şi pedepsei penale pentru una şi aceeași faptă.
Iar potrivit art. 75 alin. (1) Cod Penal, persoanei recunoscute vinovate de săvârșirea unei 
infracțiuni i se aplică o pedeapsă echitabilă în limitele fixate în Partea specială a prezentului cod 
şi în strictă conformitate cu dispozițiile Părţii generale a prezentului cod. La stabilirea categoriei 
şi termenului pedepsei, instanța de judecată ține cont de gravitatea infracțiunii săvârșite, de 
motivul acesteia, de persoana celui vinovat, de circumstanțele cauzei care atenuează ori 
agravează răspunderea, de influența pedepsei aplicate asupra corectării şi reeducării vinovatului, 
precum şi de condițiile de viață ale familiei acestuia.
Deci, instanța ține cont de  faptul, că inculpatul Lazari ***** vina a recunoscut pe deplin, 
nu are antecedente penale (f.d.47), potrivit cazierului contravențional a fost atras la răspundere 
contravențională de 6 ori (f. d. 48); la evidența medicului narcolog și psihiatru nu se află (f. d. 
53-54), iar la locul de trai se caracterizează pozitiv (f. d. 56-57), 
Referitor la gravitatea infracțiunii prevăzute de art. 201 1 alin. (1) lit. a) Cod  Penal, 
săvârșită de către inculpatul Lazari *****, instanța de judecată conform art. 16 Cod Penal, atestă 
că infracțiunea, în funcție de caracterul şi gradul prejudiciabil, se atribuie la categoria 
infracțiunilor  mai puțin grave.
Circumstanțe atenuate, conform art. 76 Cod Penal - recunoașterea vinovăției și căința 
sinceră. 
Circumstanțe agravante, conform art. 77 Cod Penal – nu au fost stabilite.
Conform art. 61 Cod Penal, pedeapsa penală este o măsură de constrângere statală şi un 
mijloc de corectare şi reeducare a condamnatului ce se aplică de instanţele de judecată, în numele 
legii, persoanelor care au săvîrşit infracţiuni, cauzînd anumite lipsuri şi restricţii drepturilor lor. 
Pedeapsa are drept scop restabilirea echităţii sociale, corectarea și resocializarea condamnatului, 
precum şi prevenirea săvîrşirii de noi infracţiuni atît din partea condamnaţilor, cât şi a altor 
persoane. Executarea pedepsei nu trebuie să cauzeze suferinţe fizice şi nici să înjosească 
demnitatea persoanei condamnate.
Sancțiunea art. 201 1 alin. (1) lit. a) Cod Penal prevede pedeapsa penală cu muncă 
neremunerată în folosul comunității de la 150 la 180 de ore sau cu închisoare de până la 4 ani.
Instanța subliniază că potrivit modului de aplicare a pedepsei prevăzut la art. 80 alin. (1) 
Cod penal al RM, în cazul în care persoana pusă sub învinuire încheie un acord de recunoaștere a 
vinovăției, iar instanța de judecată acceptă acest acord, limitele de pedeapsă prevăzute în Partea 
specială a prezentului cod se reduc cu o treime. 
Luând în considerație faptul că soluționarea cauzei penale, la solicitarea inculpatului, a 
avut loc în baza acordului de recunoaștere a vinovăției, acesta recunoscând în totalitate faptele 
incriminate și vina sa în comiterea acestora, instanța constată luarea în calcul a regulilor 
prevăzute la art. 80 alin. (1) Cod penal al RM la aplicarea pedepsei penale, astfel plafonul minim 
și maxim al pedepsei va fi cu muncă neremunerată în folosul comunității de la 100 la 120 de ore, 
sau cu închisoare de până la 2 ani și 8 luni.
Potrivit acordului de recunoaștere a vinovăției acuzatorul de stat, inculpatul și avocatul 
acestuia au convenit la pedeapsa sub formă de muncă neremunerată în folosul comunității pe un 
termen de 120 ore.
Reieșind din caracterul faptei comise, circumstanțele legate de personalitatea inculpatului 
Lazari *****, instanța de judecată consideră rezonabil aplicarea pedepsei cu muncă 
neremunerată în folosul comunității convenită, prin acordul de recunoaștere a vinovăției încheiat 
dintre inculpat și procuror. 
Cererea procurorului cu privire la încasarea de la inculpat a cheltuielilor de judecată în 
mărime de 448 lei, instanța o consideră întemeiată, deoarece acestea sunt cheltuieli suportate 
pentru efectuarea raportului de constatare nr. 202519D0381 din 26 iulie 2025, în mărime de 128 
lei și raportului de expertiză judiciară nr. 2519D0241 din 06.08.2025, în mărime de 320 lei.
Conducându-se de art. art. 384, 385, 389 CPP și 201 1 alin. (1) lit. a) CP al RM, instanța de 
judecată, 
CONDAMNĂ:
Lazari ***** se recunoaște vinovat în comiterea infracțiunii prevăzute de art. 201 1 alin. (1) 
lit. a) Cod Penal al RM, şi i se stabilește o pedeapsă sub formă de muncă neremunerată în folosul 
comunității pe un termen de 120 (una sută douăzeci) ore.
Se încasează de la inculpatul Lazari ***** în beneficiul statului cheltuieli de judecată în 
mărime de 448 (patru sute patruzeci și opt) lei.
Sentința poate fi atacată la Curtea de Apel Nord în termen de 15 zile prin intermediul 
judecătoriei Edineţ. 
Preşedintele şedinţei 
JudecătorDolghieri Dan
