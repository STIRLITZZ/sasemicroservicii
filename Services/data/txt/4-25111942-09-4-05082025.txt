Dosarul contravențional nr.4-224/2025                                     
Nr.4-25111942-09-4-05082025
HOTĂRÂRE
În numele legii
11 decembrie 2025                                                                                               or.Glodeni
Judecătoria Bălți, sediul Glodeni
Instanța în componenţă:
Preşedinte de şedinţă, judecătorCristina Rîmari
Grefier       Alla Ghelici
Cu participarea :
Agentului constatator                                                                                       Albu Vasile
Avocatului                                                                                                      Corina Manea
Contravenientei                                                                                              Ludmila Novic 
In lipsa :
Victimei                                                                                                                 Victoria Novic 
examinând în ședință de judecată publică cauza contravențională pornită de către 
agentul constatator, OSS al SP nr.1 Glodeni, Albu Vasile, în privința Ludmila Novic, *****, 
*****, originară și locuitoare în *****, r-l Glodeni, nu deține grad de dezabilitate, 
cetățeanca Republicii Moldova, învinuită de comiterea contravenției prevăzută de 
art.781 Cod contravențional,
a constatat: 
1. Ludmila Novic, la data de 27 iulie 2025, în jurul orei 10:30, aflându-se în *****, r-l 
Glodeni, în urma unui conflict, a aplicat forța fizică față de membrul familiei sale – 
cumnata Novic Victoria, cauzându-i vătămări neînsemnate a integrității corporale.  
2. Astfel, acțiunile Ludmilei Novic au fost calificate de către agentul constatator, 
OSS al SP nr.1 Glodenial IP Glodeni, Albu Vasile, conform art.78 1 Cod contravențional -
Violența în familie, adică maltratarea sau alte acţiuni violente, comise de un membru al 
familiei în privinţa altui membru al familiei, care au provocat vătămare neînsemnată a 
integrităţii corporale, fapt pentru care în privința Ludmilei Novic a fost întocmit 
procesul-verbal cu privire la contravenție seria/nr.MAI06541728 din 31 iulie 2025.  
3. În temeiul art.395 Cod contravențional, agentul constatator a remis procesele-
verbale cu privire la contravenție în Judecătoria Bălți, sediul Glodeni pentru examinare 
conform competenței.
4. Agentul constatator, OSS al SP nr.1 Glodeni al IP Glodeni, Albu Vasile, în ședința 
de judecată a susținut procesul-verbal cu privire la contravenție, pledând pentru 
recunoașterea Ludmilei Novic vinovată de comiterea contravenției prevăzută de art.78 1 
Cod contravențional cu stabilirea sancțiunii sub formă de muncă neremunerată în 
folosul comunității în limita minimă prevpzută de lege.
5. Victima Novic Victoria, find citată legal, în ședința de judecată nu s-a prezentat, 
nu a înștiințat instanța despre motivele neprezentării și nu a solicitat amânarea 
examinării cauzei. Asfel, instanța a dispus examinarea cauzei în lipsa victimei citată 
legal. 
6. Contravenienta Ludmila Novic, în fața instanțai a recunoscut vina în fapta 
imputată, indicând că circumstanțele indicate în actul de învinuire corespund realității. 
Astfel locuiește cu soțul Novic Victor și trei copii minori. Cumntata ei, Victoria Novic 
locuiește separat cu familia sa. La data de 27 iulie 2025 dimineața, la ei acasă a venit 
Victoria Novic. Între ei s-a iscat o cearta provocată de Victoria Novic, care a tras-o de 
păr. Ea, la fel, a apucat-o de păr, zgâriind-o pe față în timpul altercațiilor. Ea, a apelta la 
poliți, însă nu a arătat medicului expert leziuni și nu a depus plângere pe acțiunile 
Victoriei Novic. Recunoaște fapta comisă și solicită instanței aplicarea sancțiunii sub 
forma de muncă neremunerată în folosul comunității. 
7.Apărătorul contravenientuLudmilei Novic, avocatul Corina Manea în fața 
instanței a pledat pentru aplicarea față de contravenienta a sancțiunii cât mai blândă 
sub formă de muncă neremunerată în folosul comunității.
8. Astfel, audiind participanții la proces și analizând probele prezentate de agentul 
constatator, instanța conchide că vinovăția Ludmilei Novic se confirmă și prin 
înscrisurile anexate la procesul-verbal cu privire la contravenție 
seria/nr.MAI06541728 din 31 iulie 2025 (f.d.31): 
-                      Raportul agentului constatator OSS al SP nr.1 Glodeni, inspector superior Albu 
Vasile din data de 30 iulie 2025(f.d.6)
-                      Copia informației cu privire la înștiințarea telefonică la serviciu ”112”, 
înregistrată în Registrul de evidență a altor informnații cu referire la infracțiuni al 
Inspectoratului de Poliție Glodeni sub nr.1867 din 27 iulie 2025, potrivit căreia, precum 
că apel telefonic s-a adresat Ludmila Novic care a care a comunicat că socrul Novic 
Victor împreună cu soțul Novic Vasile a.n.1988 și cumnata Novic Victoria sar la bătaie, 
apelanta se afla cu copil de 4 luni în brațe la data de 27 iulie 2025 ora 11:16(f.d.7
-                      Copia plângerii lui Ludmila Novic din 27 iulie 2025, prin care roagă organele de 
poliție de a-l trage pe socrul său Novic Victor, soțul Novic Vasile și soacra Novic Larisa 
la răspundere pentru faptul că ultimii, la data de 27 iulie 2025  a fost agresată fizic. 
(f.d.8)
-                      Copia procesului verbal de consemnare a declarațiilor Ludmilei Novic din 27 
iulie 2025 (f.d.9)
-                      Copia chestionar de constatare și evaluare a riscurilor în cazurile de violență în 
familie (f.d.10)
-                      Copia procesului verbal de cercetare la fața locului, locul cercetării fiind *****, r-
l Glodeni din data de 27 iulie 2025, cu foto tabel(f.d.11-13)
-                      Copia procesului verbal de consemnare a declarațiilor lui Novic Victor din 27 
iulie 2025 (f.d.14)
-                      Copia procesului verbal de consemnare a declarațiilor Novic Larisei din 27 iulie 
2025 (f.d.15)
-                      Copia procesului verbal de consemnare a declarațiilor Novic Victoriei din 27 
iulie 2025 (f.d.16)
-                      Fișa de referire a cazului de violență în familie pentru asistența și protecția 
victimilor. (f.d.19)
-                      Copia buletinului de identitate seria B09031859 eliberat la  data de 24.09.2021 
de Agenția servicii Publice pe numele Ludmilei Novic, *****, ***** (f.d.21)
-                      Îndreptare pentru efectuarea examinării medico legale cet.Novic Victoria din 
data de 28 iulie 2025 (f.d.22)
-                      Raport de constatare nr.202538P0284 din 30 iulie 2025, conform căruia la 
Ludmila Novic nu s-au depistat leziuni corporale. (f.d.23)
-                      Raport de constatare nr.202538P0283 din 28 iulie 2025, conform căruia la 
Novic Victoria s-au depistat leziuni corporale sub formă de excoriații pe obrazul stîng, 
care au fost produse prin mecanism de fricțiune, inclusiv și cu unghiile degetelor cu un 
corp dur contondent,  care au o vechime de circa 12-14 ore până la examinarea medico-
legale, posibil în timpul și circumstanțele indicate, condiționează dereglarea sănătății 
mai mul de 6 zile  și în baza acestui criteriu, atât în ansamblu cât  și separat, se califică 
ca vătămate neînsemnată a sănătății. (f.d.24-25)
-                      Chestionar de evaluare a riscurilor de letalitate a violență în familie (f.d.26-27)
-                      Raport RAP01609133 privind  înregistrarea contravenției din data de 31 iulie 
2025 (f.d.28)
-                      Proces verbal de audiere a victimei Novic Victoria din 31 iulie 2025. (f.d.29)
-                      Proces verbal de audiere a persoanei în privința căreia a fost pornit proces 
contravențional Ludmila Novic. (f.d.30)
9. Având în vedere declarațiile contraveninetului făcute în fața instanței, în 
coroborare cu materialele și probele expuse dosarul contravențional în cauză, reținând 
poziția contravenientului și comportamentul acestuia dupăî comiterea faptei, instanța 
de judecată constată că vinovăția adusă lui Ludmila Novic prin procesul-verbal cu 
privire la contravenție seria/nr.MAI06541728 din 31 iulie 2025, concretizat în ședința 
de judecată, se dovedește pe deplin.
10.Reieșind din prevederile art.3 al Legii RM nr.45 din 01.03.2007 cu privire la 
prevenirea şi combaterea violenței în familie, subiecți ai violenței în familie sânt 
agresorul şi victima membri ai aceleiași familii. Membri de familie, în sensul prezentei 
legi și în coroborare cu art.1331 Cod penal, sânt: a) în condiția de conlocuire: persoanele 
aflate în căsătorie, în divorț, sub tutelă şi curatelă, rudele, afinii lor, soții rudelor, 
persoanele aflate în relații asemănătoare celora dintre soţi (concubinaj) sau dintre 
părinți şi copii și b) în condiţia de locuire separată: persoanele aflate în căsătorie, în 
divorț, rudele, afinii lor, copiii adoptivi, persoanele aflate sub curatelă, persoanele care 
se află ori s-au aflat în relații asemănătoare celora dintre soţi (concubinaj).
11. Iar conform art.134 alin.(3) Cod penal, rudele unuia dintre soţi sînt afinii celuilalt 
soţ. Linia şi gradul de afinitate sînt asimilate liniei şi gradului de rudenie.
12. Prin urmare acțiuni violente au fost aplicate de către Ludmila Novic față de 
membru al familiei sale (cumnatei) – Novic Victoria, soția fratelui soțului 
contravenientei Ludmila Novic, iar reieșind din constatările medicului legist violența 
fizică aplicată de către Ludmila Novic față de cumnata sa Novic Victoria se califică ca 
vătămarea neînsemnată a integrității corporale.
13. Astfel, instanţa de judecată ajunge la concluzia că vinovăţia lui Ludmila Novic a 
fost dovedită deplin în comiterea faptelor imputate, fiind corect încadrate juridic 
acțiunile acestuia conform art.78 1 Cod contravenţional– violența în familie, adică 
acțiuni violente, comise de membru familiei în privința altui membru al familiei, care au 
provocat vătămări neînsemnate a integrității corporale.
14. Prin urmare, raportând împrejurările de fapt stabilite la circumstanțele de drept 
descrise, instanța de judecată nu poate pune în discuție procesul-verbal cu privire la 
contravenție, chiar în prezența oricărui motiv care s-ar fi invocat de către făptuitor, 
constatând, astfel, că Ludmila Novic a fost identificată corect ca persoana care a aplicat 
lovituri și a provocat vătămarea neînsemnată cumnatei Novic Victoriei. Prin urmare, el 
va fi declarat vinovat de comiterea contravenției prevăzute de art.78 1 Cod 
contravențional.  
15. Conform art.458 Cod contravenţional, examinând cauza contravenţională, 
instanţa de judecată este obligată să determine: caracterul veridic al contravenţiei 
imputate, existenţa cauzelor care înlătură caracterul contravenţional al faptei, vinovăţia 
persoanei în a cărei privinţă a fost pornit procesul contravenţional, existenţa 
circumstanţelor atenuante şi/sau agravante, necesitatea sancţionării şi, după caz, 
caracterul sancţiunii contravenţionale şi alte aspecte importante pentru soluţionarea 
justă a cauzei, iar potrivit prevederilor art.394 alin.(2) şi art.460 Cod contravenţional, 
instanţa de judecată hotărăşte asupra cauzei contravenţionale prin hotărîrea supra 
aspectelor faptic şi juridic ale cauzei.
16. Analizând procesul-verbal cu privire la contravenție seria/nr.MAI06541728 din 
31 iulie 2025 prin prisma art.442 şi art.443 Cod contravențional, instanță constată, că 
acesta este întocmit cu respectarea prevederilor normelor citate, în prezența 
făptuitorului și victimei, fiindu-i aduse la cunoștință drepturile și obligațiile acestora, 
iar faptele constatate prin actul nominalizat sunt conforme cu realitate.
17. Articolul 78 1 Cod contravențional, prevede răspunderea contravențională pentru 
maltratare sau alte acțiuni violente, comise de un membru al familiei în privința altui 
membru al familiei, care au provocat vătămare neînsemnată a integrității corporale, se 
sancționează cu muncă neremunerată în folosul comunității de la 40 la 60 de ore sau cu 
arestul contravențional de la 7 la 15 zile.
18. În speță apărarea a pledat pentru sancțiunea sub formă de muncă neremunerată 
în folosul comunității.
19. Din înscrisurile prezentate instanței nu se confirmă faptul că anterior Ludmila 
Novic a comis violența în familie sau fapte similare. 
20. Astfel, la aplicarea sancțiunii contravenționale, instanța de judecată va ține cont 
de caracterul și de gradul prejudiciului contravenției, de caracteristica persoanei, de 
circumstanțe agravante și de cele atenuante.
21.Circumstanțe atenuante prevăzute de art.42 Cod contravențional și cele 
agravante prevăzute de art.43 alin.(1) Cod contravențional lista cărora este eshaustivă, 
instanța în acțiunile Ludmilei Novic nu a constatat.
22. În concluzie, cu referire la cele enunțate supra și având în vedere că este 
dovedită pe deplin vinovăția Ludmilei Novic în săvârșirea contravenției prevăzută de 
art.781 Cod contravențional în circumstanțe specificate în procesul-verbal cu privire la 
contravenție, instanța de judecată consideră rațional ca acesteia să i se aplice o 
sancțiune în conformitate cu acțiunile sale și potrivit cu gravitatea contravenției 
săvârșite sub formă de muncă neremunerată în folosul comunității în limitele minime 
prevăzute de norma art.781 Cod contravențional, acceptată de contravenienta.
23. Într-o asemenea situație, ținând cont de scopul legii și al sancțiunii 
contravenționale, inclusiv și de criteriile generale de individualizare a pedepsei, 
instanța de judecată este convinsă că sancțiunea contravențională sub formă de muncă 
neremunerată în folosul comunității, va avea drept scop atât restabilirea echității 
sociale, cât și corectarea lui Ludmila Novic, fiind una echitabilă în raport cu 
circumstanțele cauzei, cu personalitatea contravenientului și pericolul social al 
contravenției săvârșite.
24. În conformitate cu art.art.37, 78 1, 460-462 al Codului contravențional, instanţa 
de judecată,
hotărăște:
Se recunoaște vinovată Ludmila Novic în comiterea contravenției prevăzute de 
art.781 Cod Contravențional Republicii Moldova și în baza acestei legi i se aplică o 
sancțiune contravențională sub formă de muncă neremunerată în folosul comunității pe 
un termen de 40 (patruzeci) ore.
Hotărârea poate fi atacată în ordine de recurs, în termen de 15 zile, la Curtea de 
Apel Nord, prin intermediul judecătoriei Bălți, sediul Glodeni.
Preşedintele şedinţei, judecător                                        Cristina Rîmari