Dosarul nr. 5r-1644/2025
Nr. PIGD 4-25132439-09-5r-15092025
H O T Ă R Î R E
În numele Legii
12 decembrie 2025                                                           mun. 
Bălţi
Judecătoria Bălți (sediul central) 
Instanța de judecată în componență:
Președintele ședinței, judecător                     Igor 
Mozgovoi 
Grefier                                                                            Constanța 
Rusu
Cu participarea:
Avocatului           Corina 
Movilă
Contestatarei                                    Lidia Peiciu 
În absența: 
Reprezentantului agentului constatator Cristian Goncearuc
examinând în ședință judiciară publică contestația depusă de Peiciu Lidia împotriva 
procesului-verbal cu privire la contravenție seria/nr. *****din 15.04.2025 și decizia din 
aceeași dată a reprezentantului agentului constatator din cadrul Inspectoratului de Poliție 
Bălți, Goncearuc Cristian, întocmite în privința lui Peiciu Lidia în baza art. 47 1 alin. (1) 
Cod contravențional.
Termenul de examinare a cauzei: 16.09.2025-12.12.2025.
Procedura de citare legal executată.
În baza materialelor din dosar şi a probelor administrate în şedinţă, instanţa de 
judecată
C O N S T A T Ă:
1.La 15.04.2025 de către reprezentantul agentului constatator din cadrul 
Inspectoratului de Poliție Bălți, Goncearuc Cristian, a fost întocmit procesul-verbal cu 
privire la contravenție seria/nr. *****în baza art. 471 alin. (1) Cod contravențional, pentru 
faptul că, Peiciu Lidia, în perioada lunilor iulie-octombrie 2024, aflându-se în mun. 
Bălți, str. *****, a acceptat instalarea aplicației PSB Bank cu scopul de a primi ulterior 
mijloace bănești sau facilități, cu scopul de a vota sau de a nu vota un anumit candidat în 
cadrul scrutinului electoral și Referendumului republican constituțional din toamna 
anului 2024.
2.Prin decizia agentului constatator din cadrul Inspectoratului de Poliție Bălți, 
Goncearuc Cristian adoptată la 15.04.2025, Peiciu Lidia a fost sancționată pentru 
săvârșirea faptei contravenționale prevăzute de art. 47 1 alin. (1) Cod contravențional, cu 
aplicarea amenzii în mărime de 750 unități convenționale, în sumă de 37500 lei. 
3.La 11.09.2025, Peiciu Lidia a contestat procesul-verbal și decizia 
reprezentantului agentului constatator din cadrul Inspectoratului de Poliție Bălți adoptate 
la 15.04.2025, solicitînd repunerea în termen.
4.În motivarea contestației petenta a menționat că, la 09.09.2025 s-a prezentat 
la oficiul executorului judecătoresc unde a aflat de faptul că, la 15.04.2025 ea, Peiciu 
Lidia a fost sancționată de către agentul constatator Goncearuc Cristian pentru faptul ca, 
în perioada iulie-octombrie 2024 a acceptat instalarea aplicației PSB Bank cu scopul de a 
primi ulterior mijloacele bănești sau facilități cu scopul de a vota sau de a nu vota un 
anumit candidat în cadrul scrutinului electoral și referendumului republican constituțional 
din toamna anului 2024, prin ce a comis contravenția prevăzută de art. 47  alin. (1) Cod 
contravențional, fiindu-i stabilită pedeapsa sub formă de amendă în mărime de 750 unități 
convenționale 37 500 lei.
Recunoaște faptul că, a avut o discuție cu un agent constatator care i-a adresat o 
serie de întrebări și anume: dacă are rude în F. Rusă, dacă a participat la adunările, 
protestele organizate de formațiunea „Șor”, dacă a primit bani de la această formațiune la 
care a răspuns că nu, iar în acest sens a notat /не согласна/-adică că nu a partcipat la 
aceste evenimente. Nu i-a fost comunicat faptul că, este recunoscută vinovată de 
comiterea art. 47 1 Cod Contravențional și că în acest sens i-a fost aplicată amenda în 
sumă de 37 500 lei. În acea zi a mers liniștită acasă fără să cunoască esența evenimentelor 
acelei întîlniri.
Precizează că, nu i-a fost înmînată o copie a acestui proces-verbal, fapt care era 
obligatoriu și deja după ce a luat cunoștință cu acest proces-verbal la executorul 
judecătoresc cu ajutorul avocatului a aflat despre dreptul care i-a fost încălcat astfel cum 
nu a avut posibilitatea să studieze acest proces-verbal pentru a înțelege esența acestuia, 
învinuirea imputată și respectiv despre dreptul său de a contesta acest proces-verbal în 
termenul prevăsut din care motiv solicit să fiu repusă în termen considerînd că data 
aducerii la cunoștință este de 09.03.2025 /fapt demonstrat prin citația anexată la 
contestație/.
Cu procesul-verbal indicat supra nu este de acord, acesta este lipsit de logică, 
corectitudine ne fiind susținut de careva probe pertinente și concludente constatarea 
acestuia fiind în contradicție cu circumstanțele de fapt care au avut loc.
Procesul-verbal contestat conține deficiențe esențiale de formă și fond acesta 
trebuie să conțină toate elementele obligatorii prevăzute de lege. În procesul-verbal nu 
sunt indicate în mod clar faptele concrete, modul în care acestea au fost constatate, 
probele care le susține, data și locul exact al presupusei acțiuni, ceea ce afectează dreptul 
la apărare și încalcă principiile procedurii legale.
Astfel, procesul verbal indică numai o perioadă de timp (iulie-octombrie), când a 
fost instalată aplicația PSB Bank, însă nu sunt prezentate careva probe că această 
aplicație a fost utilizată de către ea cu scopul de a primi ulterior mijloacele bănești sau 
facilități cu scopul de a vota sau de a nu vota un anumit candidat în cadrul scrutinului 
electoral și referendumului republican constituțional din toamna anului 2024.
Totuși, niciodată nu a primit bani și nici nu a avut scopul să primească banii 
pentru oricare acțiune electorală.
În momentul instalării aplicației PSB Bank nu a cunoscut că, contravine normelor 
de drept în acest sens societatea nu a fost anunțată/informată prin intermediul mass-media 
sau alte surse despre necesitatea prudenței pe care urmează să o avem. Mai mult ca atît 
nici la instalarea acestei aplicații nu a venit un careva mesaj de informare sau avertizare.
Însăși denumirea aplicației nu vorbește cu exactitate ce fel de aplicație este, de 
aceea nu era clar că instalarea acesteia este legată de acțiunile formațiunii „Șor”.
Pe de altă parte, art. 47 1 Cod contravențional nu a existat la momentul săvârșirii 
faptei, și anume agentul constatator indică că aplicația a putut fi instalată în perioada 
iulie-octombrie 2024, însă articolul corespunzător a intrat în vigoare numai la 
15.08.2024. Luînd în considerare faptul că aplicația a fost instalată, dar n-a fost utilizată 
(a fost realizată doar înregistrarea account-ului), în momentul săvârșirii faptei (luna iulie 
2024) norma legală cu privire la contravenția corespunzătoare încă nu a intrat în vigoare.
În momentul întocmirii procesului-verbal, nu i-au fost prezentate și nici 
comunicate probele care ar confirma existența și săvârșirea faptei pretinse. Mai mult ca 
atât, nu a fost informată dacă asemenea probe există, ceea ce încalcă în mod direct 
dispozițiile art. 26 Codul contravențional și art. 6 din CtEDO.
Fapta descrisă este vagă și lipsită de individualizare. Este inadmisibil ca o acuzație 
de natură contravențională să fie formulată în termeni generali și presupuneri, fără a 
indica exact cum și în ce mod a fost încălcată norma legală. Agentul constatator nicicum 
nu a demonstrat existența intenției de a primi banii sau alte facilități legate de procesul 
electoral.
O mare parte a materialului probator s-a bazat pe rezultatele unor măsuri speciale 
de investigație efectuate în cadrul unei cauze penale distincte, rezultatele cărora au fost 
transferate pentru a fi utilizate în cauza contravențională, ce n-are nici o legătură cu cauza 
contravențională examinată. Cu toate acestea, rezultatele respective nu au fost prezentate 
și nici supuse unei verificări efective și nu au fost însoțite de procese-verbale clare, 
stenograme sau alte elemente care să certifice autenticitatea și relevanța lor în prezenta 
cauză.
În opinia petentei acțiunile realizate de către ea nu pot fi calificate drept 
contravenție în sensul art. 471 alin. (1) Cod contravențional.
Pe de o parte, nu a fost realizată latura obiectivă a faptei: ea nu a pretins, nu a 
acceptat și, desigur, nu a primit bunuri, servicii sau privilegii în scopul (ne)exercitării 
unor drepturi electorale. Scopul de influențare a votului trebuie dovedit, nu doar 
presupus. Astfel, lipsesc probe directe care să ateste intenția și destinația sumelor primite. 
Nu sunt anexate contracte, declarații ale persoanelor implicate, documente bancare cu 
destinația sumelor sau alte înscrisuri care să confirme caracterul electoral al acestor 
tranzacții. Astfel, datele enunțate supra nici nu au fost verificate corespunzător, iar 
raportul colaboratorului de poliție nu poate fi reținut în calitate de probă ce demonstrează 
vinovăția persoanei, or acesta are valoare pur descriptivă și nu oferă detalii aferente 
comiterii contravenției de care a fost recunoscută vinovată.
Pe de altă parte, nu a fost realizată latura subiectivă a faptei, art. 47 1 Cod 
contravențional prevede că, fapta poate să fie realizată exclusiv cu intenția directă, însă în 
circumstanțele cazului, neștiind funcționalul aplicației, este evident că nu și-a dat seama 
că fapta are un caracter prejudiciabil, nu a prevăzut urmările ei prejudiciabile și, sigur, nu 
a dorit producerea acestora.
5.Contestatara Peiciu Lidia, în cadrul ședinței de judecată a declarat că, nu a 
cunoscut de amendă, a fost chemată la poliție, a fost, unde a fost întrebată dacă a fost la 
proteste, a zis că nu a fost, rude peste hotare nu a are, nu a primit careva bani, nu a dat 
nici un acord. Nu i s-a dat nici un document, a aflat de la executorul judecătoresc.
6.În ședința de judecată reprezentantul agentului constatator din cadrul 
Inspectoratului de Poliție Bălți, Goncearuc Cristian, fiind citat legal, nu s-a prezentant și 
nu a solicitat amînarea ședinței de judecată, astfel ținând cont de termenul restrâns stabilit 
de lege pentru examinarea cauzei contravenționale, considerând că procedura de  citare  
legală  a  fost respectată, în conformitate cu prevederile 455 alin. (2) Cod contravențional, 
instanța a dispus desfășurarea ședinței de judecată în lipsa reprezentantului agentului 
constatator.
7.Apărătorul în atenția autorului contestației a solictat admiterea contestației 
și anularea procesului contravențional dat fiind că lipsește faptul contravenției, mai mult, 
apărătorul a specificat că, clienta sa, fiind la o vîrstă înaintată, neavând cunoștințe juridice 
a semnat la toate rubricile.
8.În cadrul ședinței de judecată a fost cercetat în original procesul-verbal cu 
privire la contravenție seria/nr. *****din 15.04.2025 și decizia de sancționare din 
15.04.2025, întocmite în privința lui Peiciu Lidia în baza art. 47 1 alin. (1)                          
Cod contravențional.
9.Audiind participanții la proces, examinând materialele cauzei 
contravenţionale, instanţa de judecată concluzionează de a respinge cererea de 
repunere în termenul de înaintare a contestației și de a respinge contestaţia ca fiind 
depusă tardiv, din următoarele considerente.
10.În sensul art. 395 alin. (1) pct. 2) Cod contravenţional, instanţa judecă 
contestaţiile împotriva hotărârilor autorităţilor competente. 
Conform alin. (1) art. 442 Cod contravenţional, procesul-verbal cu privire la 
contravenţie este un act prin care se individualizează fapta ilicită şi se identifică 
făptuitorul. 
Procesul-verbal se încheie de agentul constatator pe baza constatărilor personale şi 
a probelor acumulate, în prezenţa făptuitorului sau în absenţa lui. 
11.Conform materialelor dosarului la 15.04.2025 de către reprezentantul 
agentului constatator din cadrul Inspectoratului de Poliție Bălți, Goncearuc Cristian, a 
fost întocmit procesul-verbal cu privire la contravenție seria/nr. *****în baza art. 47 1 
alin. (1) Cod contravențional, pentru faptul că, Peiciu Lidia, în perioada lunilor iulie-
octombrie 2024, aflându-se în mun. Bălți, str. *****, a acceptat instalarea aplicației PSB 
Bank cu scopul de a primi ulterior mijloace bănești sau facilități, cu scopul de a vota sau 
de a nu vota un anumit candidat în cadrul scrutinului electoral și Referendumului 
republican constituțional din toamna anului 2024.
Prin decizia agentului constatator din cadrul Inspectoratului de Poliție Bălți, 
Goncearuc Cristian adoptată la 15.04.2025, Peiciu Lidia a fost sancționată pentru 
săvârșirea faptei contravenționale prevăzute de art. 47 1 alin. (1) Cod contravențional, cu 
aplicarea amenzii în mărime de 750 unități convenționale, în sumă de 37500 lei.
12.Conform art. 443 alin. (13) Cod contravenţional, copia de pe procesul- 
verbal se înmînează persoanei în a cărei privinţă a fost pornit procesul contravenţional şi 
victimei la cerere. 
În cazul procesului-verbal încheiat în absenţa persoanei în a cărei privinţă a fost 
pornit procesul contravenţional, copia de pe procesul-verbal se înmînează în modul 
prevăzut la art. 382 alin. (6).
În sensul art. 448 alin. (1), (2) Cod Contravenţional, contravenientul, victima sau 
reprezentantul acestora, procurorul, dacă este parte în cauza contravenţională, în cazul în 
care nu sînt de acord cu decizia agentului constatator sau în cazul în care aceasta a fost 
emisă cu încălcarea normelor procesuale stabilite de prezentul cod, sînt în drept să 
conteste decizia emisă asupra cauzei contravenţionale. 
Termenul de contestare a deciziei agentului constatator este de 15 zile de la data 
emiterii acesteia sau, pentru părţile care nu au fost prezente la şedinţa de examinare a 
cauzei contravenţionale, de la data înmînării copiei de pe decizia respectivă în condiţiile 
art. 447/1 alin. (8). (2).
În cazul omiterii termenului prevăzut la alin. (1) din motive întemeiate, dar nu mai 
tîrziu de 15 zile de la data începerii executării sancţiunii sau a perceperii despăgubirii 
materiale, persoana faţă de care a fost emisă decizia poate fi repusă în termen, la cerere, 
de către instanţa de judecată competentă să examineze contestaţia. 
Totodată, termenul de 15 zile, stipulat în respectiva normă procesuală, este unul 
imperativ, care nu poate fi interpretat altfel, decât în sensul statuat de lege.
Fiind investită cu soluţionarea contestaţiei, instanţa de judecată verifică dacă 
aceasta a fost introdusă în termen, legalitatea si temeinicia procesului-verbal cu privire la 
constatare și sancţionarea contravenţiei. 
Transpunând aceste prevederi legale în speță, instanța menționează că termenul de 
15 zile se calculează de la momentul aducerii la cunoștința contestatarei a faptului 
emiterii procesului-verbal cu privire la contravenție din 15.04.2025 și decizia din aceeași 
dată. 
Instanţa de judecată menţionează că, procesul-verbal cu privire la contravenţie, 
întocmit în privinţa lui Peiciu Lidia a fost înmînat acestuia la 15.04.2025, fapt confirmat 
prin semnătura olografă aplicată de către ultima, pe procesul-verbal /vezi rubrica nr. 19/. 
Aceste circumstanțe rezultă și din conținutul contestației, or, dînsa a relatat toate 
circumstanțele emiterii deciziei contestate, inclusiv relatînd faptul că, a luat cunoștință cu 
procesul-verbal cu privire la contravenție la 15.04.2025.  
Astfel, ținînd cont de faptul că, procesul-verbal cu privire la contravenție și decizia 
au fost intocmite în privința lui Peiciu Lidia la 15.04.2025, în prezența sa, dînsa 
recunoscînd aceste circumstanțe, prin prisma normei legale indicate supra, ultima zi de 
depunere a contestației împotriva deciziei a fost omisă.
Or, termenul de depunere a contestației începe să curgă de la data emiterii deciziei 
sau, pentru părțile care nu au fost prezente la şedința de examinare a cauzei 
contravenționale, de la data înmânării copiei de pe decizia respectivă. 
Calcularea corectă a curgerii termenului procedural influenţează şi momentul 
expirării acestuia, în funcţie de epuizarea lui sau în limitele exercitării acţiunii procesuale, 
în contextul în care o asemenea acţiune este efectuată la o dată anterioară momentului 
expirării termenului. 
În această situație instanța reține jurisprudența constatată a Curţii Europene, în 
care s-a reiterat că, ține de obligația părților de a lua măsurile necesare privind protecția 
drepturilor sale de acces la justiție (cauza Van Harn versus Germany, nr. 7557/03 din 11 
septembrie 2007). 
În contextul dat, se deduce că, cel interesat în soluționarea litigiului, urma să se 
deranjeze de soarta dosarului, despre care avea cunoștință și să întreprindă măsurile 
necesare de a proteja drepturile sale de acces la instanță prin depunerea unei contestații în 
termenul limită stabilit. 
În hotărârile CtEDO, Popov vs Moldova (nr.2) din 06 decembrie 2005, Melnic vs 
Moldova din 14 noiembrie 2006, Ponomaryov vs Ucraina din 03 aprilie 2008) CtEDO a 
apreciat ca încălcare a dreptului la un proces echitabil, garantat de art. 6 din Convenție, 
situațiile în care instanțele judecătorești naționale admit nemotivat prelungirea termenului 
de depunere de către petiționari a unui act procedural şi redeschiderea procesului după un 
interval considerabil de timp.
Prin urmare, durata termenului de contestare este un termen procesual legal, durata 
lui fiind stabilită prin lege. 
Totodată, acesta este absolut şi are caracter obligatoriu, adică depășirea lui atrage 
decăderea din dreptul de a contesta decizia agentului constatator. 
Contestația depusă peste termen urmează a fi respinsă pe motivul tardivității 
acesteia. 
Reieşind din procesul-verbal contestat, se atestă faptul că, contravenienta a fost 
prezentă la întocmirea acestuia, fapt ce se confirmă prin semnătura acesteia. 
Astfel, instanţa de judecată reiterează că, Peiciu Lidia a cunoscut atât despre 
procesul-verbal întocmit, cât şi despre decizia de sancţionare din 15.04.2025. 
Mai mult, urmează de remarcat faptul că Peiciu Lidia a fost informată despre 
întocmirea procesului-verbal cu privire la contravenţie, fapt confirmat prin semnătura 
acesteia aplicată pe act. 
Ulterior, abia la 11.09.2025, Peiciu Lidia a contestat procesul verbal cu privire la 
contravenţie și decizia de sancționare.
Prin contestaţia depusă solicită repunerea în termen de depunere a contestaţiei, 
neinvocând careva argumente în acest sens.
Or, instanţa constată lipsa probelor care ar confirma temeinicia omiterii termenului 
prevăzut de lege pentru depunerea contestaţiei. 
În conformitate cu prevederile art. 448 alin. (2) Cod Contravenţional, în cazul 
omiterii termenului prevăzut la alin. (1) din motive întemeiate, dar nu mai tîrziu de 15 
zile de la data începerii executării sancţiunii sau a perceperii despăgubirii materiale, 
persoana faţă de care a fost emisă decizia poate fi repusă în termen, la cerere, de către 
instanţa de judecată competentă să examineze contestaţia. 
Careva motive întemeiate ce ar face imposibilă depunerea contestației în termenul 
legal prevăzut de art. 448 Cod contravențional, Peiciu Lidia nu a invocat. 
Mai mult, se atestă că, în conținutul contestației nu sunt oferite instanței explicații 
temeinice și convingătoare, precum și n-au fost prezentate probe, din care ar rezulta că 
întârzierea declarării contestației este motivată și, în așa mod, nu este demonstrată 
imposibilitatea de a declara contestația în termenul prevăzut la articolul 448 alin. (2) din 
Codul contravențional, or, odată ce se constată că întârzierea termenului de declarare a 
contestației de către contravenient nu este determinată de motive întemeiate, rezultă că nu 
există temei de repunere în termen a contestației pentru a fi examinată în instanța de 
judecată. 
Importanța soluționării chestiunii cu privire la termenul procedural în procesul de 
judecată derivă din jurisprudenţa Curţii Europene a Drepturilor Omului. 
În Hotărârile Popov vs Moldova din 06.02.2005 § 53; Melnic vs Moldova din 
14.11.2006 § 40,41; Ciachir vs Moldova din 15.01.2008 § 45, fiind constată o violare a 
articolului 6 §1 din Convenție, Înalta Curte de la Strasbourg conchide că „... prin 
neaducerea vreo unui motiv pentru prelungirea termenului de depunere de către părţi a 
unui act procedural, instanţele judecătoreşti au încălcat drepturile reclamanților la un 
proces echitabil”. 
În acest sens, instanţa judecătorească nu este organ de urmărire administrativă ori 
penală, nu se manifestă în favoarea acuzării sau apărării şi nu exprimă alte interese decât 
interesele legii, nu este în drept de a considera că vreo probă are o valoare probantă 
prestabilită. 
Tot aici, instanța de judecată reține că Curtea Europeană a menţionat că, deşi 
respectarea termenelor prevăzute în legislaţia internă este în interesul securităţii juridice 
şi al bunei-administrări a justiţiei, în cazuri excepţionale trebuie să se dea dovadă de 
flexibilitate, pentru a se asigura faptul că accesul la un tribunal nu este limitat prin 
încălcarea prevederilor Convenţiei (Marc Brauer v. Germania, 1 septembrie 2016, § 42). 
Prin urmare, instanța de judecată luând în considerație practica CEDO expusă mai 
sus constată că Peiciu Lidia a depus contestație în afara termenului legal de 15 zile. 
Astfel, instanța reiterează că sarcina unei proceduri contravenționale este de a oferi 
certitudine unei situații incerte. 
Or, pentru soluționarea acestei probleme, apare necesitatea stabilirii în legislație a 
unor termene procesuale concrete. 
Natura juridică a termenilor determină posibilitatea efectuării de diverse 
manipulări cu acestea, prin care și restabilirea pentru motive întemeiate a termenului, în 
cazurile prevăzute de legislația în vigoare. 
Prin prisma jurisprudenţei CEDO, nemotivarea de către instanţa de fond a 
temeiurilor de repunere a contestaţiei în termen sau repunerea neîntemeiată în termenul 
de contestare reprezintă o încălcare a dreptului la un proces echitabil. 
Astfel, circumstanţele stabilite generează concluzia respingerii ca fiind 
neîntemeiată a cererii de repunere în termen, cât şi a contestaţiei înaintate, ca fiind depusă 
cu omiterea termenului de înaintare a contestației.
13.Din acest considerent, nu se impune analiza celorlalte motive de fapt 
invocate de către contravenientă, precum şi asupra temeiniciei procesului-verbal cu 
privire la contravenţie.
14.În baza art. art. 448, 460, 462 Cod contravenţional, instanţa de judecată, 
H O T Ă R Ă Ș T E:
Se respinge cererea lui Peiciu Lidia cu privire la repunerea în termen a 
contestaţiei, ca fiind neîntemeiată. 
Se respinge contestaţia înaintată de Peiciu Lidia împotriva procesului-verbal cu 
privire la contravenție seria/nr. *****din 15.04.2025 și decizia din aceeași dată a 
reprezentantului agentului constatator din cadrul Inspectoratului de Poliție Bălți, 
Goncearuc Cristian, întocmite în privința lui Peiciu Lidia în baza art. 47 1 alin. (1) Cod 
contravențional, ca fiind depusă tardiv. 
Hotărârea poate fi atacată cu recurs la Curtea de Apel Nord în termen de 15 zile, 
prin intermediul Judecătoriei Bălți (sediul central). 
Preşedintele şedinţei,
judecătorul: /semnătura/        Igor Mozgovoi