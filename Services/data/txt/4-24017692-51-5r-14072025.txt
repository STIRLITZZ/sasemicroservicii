Dosarul nr. 5r - 516/2025;
 4-24017692-51-5r-14072025
H O T Ă R Â R E
În numele legii
11 decembrie 2025                                                                                          mun. Ungheni
Judecătoria  Ungheni
Instanța de judecată compusă din:
Preşedintele  şedinţei,         
Judecător                                                                            Ulinici Mihail
Grefier                                                                                 Crăciun Tatiana
Cu participarea:
Petiționarului Munteanu Ion
Reprezentantul autorităţii din care face parte agentul constatator al Inspectoratului de Poliție 
Ungheni, Pogîlă Petru
   a examinat în şedinţa de judecată publică contestația depusă de Munteanu Ion, născut la 
*****, împotriva procesului-verbal cu privire la contravenție și a deciziei seria/nr. MAI06 
195758 din data de 10 februarie 2024, întocmit de agentul constatator al Inspectoratului de 
Poliție Ungheni, Pogîlă Petru, pe faptul săvârșirii contravențiilor prevăzute de art. 235 alin. (1), 
art. 235 alin. (2), art. 229 alin. (2), art. 229 alin. (3), art. 287 3 alin. (2), art. 240 alin. (1) Cod 
contravențional,
C  O  N  S  T  A  T  Ă 
Poziția părților
1.Munteanu Ion, a înaintat în instanța de judecată contestație împotriva procesului-verbal cu 
privire la contravenție și a deciziei seria/nr. MAI06 195758 din data de 10 februarie 2024, 
întocmit de agentul constatator al Inspectoratului de Poliție Ungheni, Pogîlă Petru, pe faptul 
săvârșirii contravențiilor prevăzute de art. 235 alin. (1), art. 235 alin. (2), art. 229 alin. (2), 
art. 229 alin. (3), art. 2873 alin. (2), art. 240 alin. (1) Cod contravențional.
2. În motivarea contestaţiei a indicat că, la data de 10 februarie 2024, agentul constatator Pogîlă 
Petru a întocmit în privința lui procesul-verbal contravențional în baza căruia a fost 
recunoscut vinovat de săvârșirea cumulului de contravenții prevăzute de art. art. 235 alin. (1), 
art. 235 alin. (2), art. 229 alin. (2), art. 229 alin. (3), art. 287 3 alin. (2), art. 240 alin. (1) Cod 
contravențional al RM, în baza cărui a fost sancționat cu 90 ( nouăzeci) unități convenționale 
și 11 (unsprezece) puncte de penalizare. 
3.Afirmă că, în procesul-verbal contravențional agentul constatator indică că, la data de 29 
ianuarie 2024, petiționarul Munteanu Ion a condus unitatea de transport pe str. Națională din 
mun. Ungheni fără a fi cuplată centura de siguranță, purta discuții telefonice în timpul 
conducerii, autoturismul condus nu deținea revizia tehnică, nu deținea poliță auto de 
asigurare obligatorie de răspundere civilă, conducea unitate de transport care nu era 
înmatriculată în Republica Moldova, în lipsa vinietei și nu a respectat cerințele indicatoarelor 
rutiere. 
4.Menționează faptul că, în calitate de probe privind vinovăția lui în cele încriminate, agentul 
constatator a invocat niște filmulețe video plasate de persoane necunoscute pe rețelele de 
socializare.
5.Susține că, totalmente nu este de acord cu procesul-verbal contravențional fabricat în privința 
lui de agentului constatator și îl consideră ilegal din următoarele motive de drept și de fapt.
6. Mai indică că, procesul-verbal a fost întocmit cu mari abateri de la prevederile art.440 alin. 
(l), art. 443 al.(l) lit. d), g), f) din Cod contravențional și anume n-au fost stabilite și 
menționate veridic circumstanțele cauzei care au importanță pentru stabilirea faptelor și 
consecințelor juridice.
7.Consideră că, la fel n-au fost acumulate și anexate probe veridice și pertinente care ar 
demonstra vinovăția sau nevinovăția lui în cele încriminate.
8. Mai relevă că, la întocmirea procesului-verbal contravențional, agentul constatator a refuzat 
să-i comunice seria și nr. mijlocului tehnic special cu care au fost acumulate probele video 
invocate ca dovezi în săvârșirea faptelor contravenționale de care a fost acuzat.
9. În altă ordine de idei, dacă de intrat pe fondul cauzei, atunci menționează că, la data de 29 
ianuarie 2024, aflându-se în automobilul de marca *****, pe str. Națională din mun. 
Ungheni, având o defecțiune tehnică la automobil, a efectuat o oprire fortuită pe pista 
mărginașă a carosabilului, iar în timp ce încerca să stabilească motivele defecțiunilor, a fost 
abordat verbal de un fost angajat al MAI, cu numele Dubăsari. 
10.Consideră că în momentul staționării fortuite a unității de transport, decuplarea centurii de 
siguranță cât și folosirea telefonului mobil nu pot fi calificate ca fapte contravenționale.
11. La fel, consideră ca ilegală și decizia de sancționare, emisă de agentul constatator, la data de 
10.02.2024.
12. În susținerea celor invocate reține prevederile art. 445, art. 7, art. 44 alin. (2) Cod 
contravențional.
13.Susține că, la aplicarea sancțiunii complimentare agentul constatator n-a ținut cont de norma 
de drept materială menționat și de fapt i-a aplicat sancțiunea complimentară prin sumare 
sancțiunilor complimentare prevăzute de cumulul de contravenții invocate.
14.Solicită petiționarul, admiterea contestației pe motivele invocate, anularea deciziei agentului 
constatator al OSSTAR al IP Ungheni Pogîlă Petru privind aplicarea în privința cet. 
Munteanu Ion a sancțiunii administrative prevăzută de art. 235 alin. (l), 235 alin. (2), 229 
alin. (2), 229 alin. (3), 287 3 alin. (2), 240 alin. (l) Cod contravențional al RM și încetarea 
procesului contravențional pe motivele lipsei faptelor contravenționale încriminate.
15. În ședința de judecată, petiționarul Munteanu Ion, a susținut contestația depusă integral. 
16. În ședința de judecată reprezentantul autorităţii din care face parte agentul constatator 
al Inspectoratului de poliție Ungheni, Pogîlă Petru, nu a recunoscut contestația susținând 
integral procesul-verbal cu privire la contravenție.
17. Aprecierea instanței:
18. Ascultând părțile prezente, studiind materialele cauzei, instanţa de judecată concluzionează 
de a admite din alte motive, contestația depusă de Munteanu Ion, împotriva procesului-
verbal cu privire la contravenție și a deciziei seria/nr. MAI06 195758 din data de 10 februarie 
2024, întocmit de agentul constatator al Inspectoratului de Poliție Ungheni, Pogîlă Petru, pe 
faptul săvârșirii contravențiilor prevăzute de art. 235 alin. (1), art. 235 alin. (2), art. 229 alin. 
(2), art. 229 alin. (3), art. 287 3 alin. (2), art. 240 alin. (1) Cod contravențional, din 
următoarele considerente. 
19.Conform art. 425 Cod contravenţional, probele sînt elemente de fapt, dobîndite în modul 
stabilit de prezentul cod, care servesc la constatarea existenţei sau inexistenţei contravenţiei, 
la identificarea făptuitorului, la constatarea vinovăţiei. În calitate de probe se admit 
elementele de fapt constatate prin intermediul următoarelor mijloace: procesul-verbal cu 
privire la contravenţie, procesul-verbal de ridicare a obiectelor şi documentelor, procesul-
verbal de percheziţie, explicaţiile persoanei în a cărei privinţă a fost pornit proces 
contravenţional, depoziţiile victimei, ale martorilor, înscrisurile, înregistrările audio sau 
video, fotografiile, corpurile delicte, obiectele şi documentele ridicate, constatările tehnico-
ştiinţifice şi medico-legale, raportul de expertiză. Procesului contravenţional se aplică în mod 
corespunzător prevederile Codului de procedură penală cu privire la mijloacele de probă şi la 
procedeele probatorii, cu excepţiile prevăzute de prezentul cod.
20.Conform art. 458 Codul contravențional, examinînd cauza contravenţională, instanţa de 
judecată este obligată să determine: caracterul veridic al contravenţiei imputate, existenţa 
cauzelor care înlătură caracterul contravenţional al faptei, vinovăţia persoanei în a cărei 
privinţă a fost pornit procesul contravenţional, existenţa circumstanţelor atenuante şi/sau 
agravante, necesitatea sancţionării şi, după caz, caracterul sancţiunii contravenţionale, iar 
potrivit prevederilor art. 460 Codul contravențional, instanţa de judecată hotărăşte asupra 
cauzei contravenţionale, pronunţîndu-se prin hotărîre asupra aspectelor faptic şi juridic ale 
cauzei.
21.Potrivit prevederilor art. 448 alin. (1) Cod contravenţional Contravenientul, victima sau 
reprezentantul acestora, procurorul, dacă este parte în cauza contravenţională, în cazul în 
care nu sînt de acord cu decizia agentului constatator sau în cazul în care aceasta a fost 
emisă cu încălcarea normelor procesuale stabilite de prezentul cod, sînt în drept să conteste 
decizia emisă asupra cauzei contravenţionale. Termenul de contestare a deciziei agentului 
constatator este de 15 zile de la data emiterii acesteia sau, pentru părţile care nu au fost 
prezente la şedinţa de examinare a cauzei contravenţionale, de la data înmînării copiei de pe 
decizia respectivă în condiţiile art. 4471 alin. (8).  
22.Instanța de judecată menționează că, procesul-verbal cu privire la contravenție în privința lui 
Munteanu Ion, a fost întocmit la data de 10 februarie 2024, iar la data de 24 februarie 2024, 
Munteanu Ion, a expediat contestația împotriva procesului-verbal cu privire la contravenției 
și a deciziei de sancționare în adresa Inspectoratului de Poliție Ungheni, deci contestația fiind 
depusă în termenii legali.
23. În conformitate cu art. 235 alin. (1) și (2) Cod contravențional, (1) Încălcarea regulilor de 
folosire a centurii de siguranţă, a vestei de protecţie-avertizare fluorescent-reflectorizantă, a 
sistemului de reţinere pentru copii şi a căştii de protecţie a motociclistului se sancţionează cu 
amendă de la 9 la 12 unităţi convenţionale cu aplicarea a 3 puncte de penalizare. (2) 
Utilizarea contrar prevederilor Regulamentului circulaţiei rutiere a echipamentelor terminale 
de comunicaţii electronice mobile în timpul conducerii vehiculului se sancţionează cu 
amendă de la 9 la 12 unităţi convenţionale cu aplicarea a 3 puncte de penalizare.
24. Potrivit art. 229 alin. (2) și (3) Cod contravențional, (2) Conducerea unui vehicul care nu a 
fost înmatriculat în modul stabilit sau care nu a fost supus reviziei tehnice se sancţionează cu 
amendă de la 9 la 12 unităţi convenţionale. (3) Exploatarea unui vehicul fără a deţine poliţa 
de asigurare obligatorie de răspundere civilă auto pe suport de hârtie sau în format electronic 
ori în lipsa datelor accesate din sistemul informaţional unic aferent asigurării obligatorii de 
răspundere civilă auto se sancţionează cu amendă de la 30 la 60 de unităţi convenţionale cu 
aplicarea a 3 puncte de penalizare.
25. Conform art. 287 3 alin. (2) Cod contravențional, (2) Aflarea pe teritoriul Republicii 
Moldova a vehiculului neînmatriculat în Republica Moldova fără certificatul ce atestă 
achitarea vinietei pentru o perioadă mai mare de 7 zile, dar mai mică sau egală cu 180 de zile, 
se sancţionează cu amendă de la 60 la 90 de unităţi convenţionale.
26. Potrivit art. 240 alin. (1) Cod contravențional, (1) Nerespectarea de către conducătorul 
vehiculului a indicatoarelor rutiere de prioritate, a indicatoarelor de interzicere şi de sens 
obligatoriu, a marcajului de pe partea carosabilă a drumului privind acordarea dreptului 
prioritar de circulaţie şi a celui destinat vehiculelor de rută se sancţionează cu avertisment sau 
cu amendă de la 10 la 12 unităţi convenţionale cu aplicarea a 2 puncte de penalizare.
27.Conform prevederilor art. 442 alin. (1) Cod contravențional, este prevăzut expres că, 
procesul-verbal cu privire la contravenţie este un act prin care se individualizează fapta ilicită 
şi se identifică făptuitorul. Procesul-verbal se încheie de agentul constatator pe baza 
constatărilor personale şi a probelor acumulate, în prezenţa făptuitorului sau în absenţa lui.
28.Potrivit art. 8 Cod contravenţional, persoana este supusă răspunderii contravenționale 
numai pentru fapte săvârșite cu vinovăție. Este supusă răspunderii contravenționale numai 
persoana care a săvârșit cu intenție sau din imprudență o faptă prevăzută de legea 
contravențională.
29. În şedinţa de judecată, s-a stabilit cu certitudine faptul că, la data de 10 februarie 2024 în 
privinţa lui Munteanu Ion, de către reprezentantul autorităţii din care face parte agentul 
constatator al Inspectoratului de Poliție Nisporeni, Pogîlă Petru, a fost întocmit procesul-
verbal cu privire la contravenție seria/nr.MAI06 195758 pe faptul că, la data de 29.01.2024, 
ora 14:35, în mun. Ungheni, str. Națională 17, cet. Munteanu Ion a condus mijlocul de 
transport de model ”***** fără a cupla centura de siguranță; totodată purta discuție 
telefonică contrar Regulamentului Circulației Rutiere al RM; mijlocul de transport nu a fost 
supus reviziei tehnice și nu a fost asigurat de răspundere civilă obligatorie; mijlocul de 
transport se afla pe teritoriul Republicii Moldova, nefiind înmatriculat în RM, fără certificatul 
ce atestă achitarea vinietei pentru o perioadă mai mare de șapte zile; totodată nu s-a respectat 
cerințele indicatorului rutier 3.32.1 RCA al RM. 
30. Astfel, acțiunile lui Munteanu Ion, au fost calificate de reprezentantul autorităţii din care 
face parte agentul constatator al Inspectoratului de Poliție Ungheni, Pogîlă Petru, în baza art. 
235 alin. (1), art. 235 alin. (2), art. 229 alin. (2), art. 229 alin. (3), art. 287 3 alin. (2), art. 240 
alin. (1) Cod contravențional, fiindu-i aplicată o sancțiune contravențională, cu aplicarea 
prevederilor art. 44 alin. (2) Cod contravențional, sub formă de amendă în mărime totală de 
90 (nouăzeci) unități convenționale, echivalentul a 4500 (patru mii cinci sute) lei și 11 
(unsprezece) puncte de penalizare.
31.Instanța a stabilit cu certitudine că procesul-verbal cu privire la contravenție și decizia de 
sancționare a fost semnată personal de către contravenientul Munteanu Ion, fapt confirmat 
prin semnăturile aplicate. S-a mai stabilit că contravenietului i-au fost aduse la cunoștință 
drepturile și obligațiile prevăzute în Codul contravențional dreptul la apărare, astfel în 
procesul-verbal cu privire la contravenție a fost aplicată semnătura acesteia. 
32. Cu referire la legalitatea procesului-verbal cu privire la contravenție, analizând cuprinsul 
acestuia prin raportare la cerințele prevăzute de lege sub sancțiunea nulității absolute, 
instanța constată că dispozițiile legale în materie au fost respectate. 
33. Astfel, procesul-verbal cuprinde toate mențiunile prevăzute de art. 443 din Codul 
contravențional, sub sancțiunea nulității absolute, descrierea faptei fiind detaliată, cu 
arătarea tuturor împrejurărilor în care contravențiile au fost săvârșite, precum și datelor de 
identitate (IDNP) ale petentului, fiind indicat locul săvârșirii acesteia, figurând și semnătura 
petentului că a făcut cunoștință cu conținutul procesului verbal și decizia agentului 
constatator.
34.Instanţa de judecată menţionează de asemenea că, art. 440 alin. (1) Cod contravenţional 
stipulează că, constatarea faptei contravenţionale înseamnă activitatea, desfăşurată de agentul 
constatator, de colectare şi de administrare a probelor privind existenţa contravenţiei, de 
încheiere a procesului-verbal cu privire la contravenţie, de aplicare a sancţiunii 
contravenţionale sau de trimitere, după caz, a dosarului în instanţa de judecată sau în alt 
organ spre soluţionare.
35. În cadrul şedinţei de judecată în baza materialelor s-a stabilit cu certitudine că,  lipsesc careva 
temeiuri ce-ar confirma necesitatea anulării procesului-verbal cu privire la contravenție și a 
deciziei de sancționare  seria/nr. MAI06 195758 din data de 10 februarie 2024 de aplicare a 
sancțiunii contravenționale în privința lui Munteanu Ion, întocmit în baza art. 235 alin. (1), 
art. 235 alin. (2), art. 229 alin. (2), art. 229 alin. (3), art. 287 3 alin. (2), art. 240 alin. (1) Cod 
contravențional.
36. Urmare a cercetării în ședința de judecată a materialelor administrate pe caz, a fost stabilită 
cu certitudine culpa cet. Munteanu Ion, și anume prin, procesului-verbal cu privire la 
contravenție seria/nr. MAI06 195758 din data de 10 februarie 2024, prin procesul-verbal de 
audiere a martorului Hîncu Oleg din 29.01.2024, prin procesul-verbal de audiere a martorului 
Dubăsari Andrian din 29.01.2024, prin ordonanța de ridicare din 29 ianuarie 2024.
37. În susținerea faptului că agentul constatator corect a reținut în acțiunile petiționarului 
elementele esențiale ale componențelor contravențiilor imputate rezultă din: conținutul 
procesului verbal de ridicare a obiectelor și documentelor din 29.01.2024, prin care se atestă 
că, de la persoana Hîncu Oleg a fost ridicat, un SD cu secvențe video; din imaginea video 
2024-01-31 10-20-06 și din conținutul procesului verbal de examinare a înregistrărilor video 
din 31.01.2024, se desprinde faptul că, pe str. Națională mun. Ungheni, mijloc de transport 
de culoare neagră de model *****și un mijloc de transport de culoare roșie, care sunt 
parcate. La volanul mijlocului de transport de culoare neagră de model *****se observă o 
persoană de gen masculin care se află la volan, ultimul purtând discuție telefonică și pornește 
motorul. În geamul automobilului se reflectă o persoană îmbrăcată într-o scurtă de culoare 
deschisă cu un telefon în mână și bate în geamul automobilului. Ulterior conducătorul 
automobilului de model Volvo, începe manevra de mers cu spatele, după care se aude un 
sunet (o lovitură), se oprește, după care începe deplasarea înainte. Se aude un glas de la 
persoana de gen masculin care filmează care comunică următoarele ”Uăi ai boțit mașina”. La 
fel se mai aude un glas care comunică ”Dăi uăi pace”. Totodată se observă automobilul de 
culoare roșie de culoare roșie de model ***** Ulterior automobilul de model Volvo pleacă.
38. Cu privire la alegația petiționarului, privitor la faptul că, la aplicarea sancțiunii 
complimentare, (art. 44 alin. (2) Cod contravențional), agentul constatator nu a ținut cont de 
norma de drept materială și i-a aplicat sancțiunea complimentară prin sumarea sancțiunilor 
complimentare prevăzute de contravenții.
39.  La momentul comiterii contravențiilor și anume 29.01.2024, art. 44 Cod contravențional, 
prevedea, (1) În cazul în care una şi aceeaşi persoană săvîrşeşte două sau mai multe 
contravenţii, se aplică sancţiune pentru fiecare contravenţie în parte. (2) Dacă persoana este 
declarată vinovată de săvîrşirea a două sau mai multe contravenţii, se aplică sancţiune pentru 
fiecare contravenţie în parte, stabilindu-se definitiv sancţiunea pentru concurs de contravenţii 
prin absorbţia sancţiunii mai uşoare de sancţiunea mai gravă ori prin cumulul sancţiunilor 
aplicate în limitele stabilite de articolul care prevede sancţiunea mai gravă.
40. În consecință se relevă că, organul împuternicit al statului, la caz agentul constatator Petru 
Pogîlă, era unica persoană împuternicită de a aplica în privința făptuitorului Munteanu Ion 
măsurile de constrângere statale, prevăzute de legea contravenţională în modul şi termenele 
stabilite de lege în limitele sancţiunii contravenţiilor comise.
41. Astfel, discreția în cauză este generată de dreptul agentului constatator prin prisma art. 44 
alin. (2) Cod contravențional, să decidă, dacă în privința persoanei declarate vinovată de 
săvârșirea mai multor contravenţii, să aplice sancţiune pentru fiecare contravenţie în parte, 
stabilindu-se definitiv sancţiunea pentru concurs de contravenţii prin absorbţia sancţiunii mai 
uşoare de sancţiunea mai gravă ori prin cumulul sancţiunilor aplicate în limitele stabilite de 
articolul care prevede sancţiunea mai gravă.
42. Astfel în cadrul ședinței de judecată s-a stabilit că, fapta contravențională calificată potrivit 
art. 235 alin. (1), art. 235 alin. (2), art. 229 alin. (2), art. 229 alin. (3), art. 287 3 alin. (2), art. 
240 alin. (1) Cod contravențional, imputată contravenientului Munteanu Ion, este dovedită 
prin cumulul de probe, care sunt pertinente, utile și concludente, acestea fiind administrate în 
cadrul legal al procedurii contravenționale, fiind admisibile de a fi puse la baza unei soluții 
legale și întemeiate.
43.Totodată, instanța de judecată reflectă că, petiționarului Munteanu Ion, i s-a acordat în mod 
efectiv posibilitatea de a propune orice probe ce ar fi considerat necesare în combaterea celor 
reținute de agentul constatator și de a prezenta argumentele în apărare, în cadrul unei 
proceduri contradictorii.
44. În speță, agentul constatator a făcut o descriere concretă a contravenției, cu specificarea 
acțiunii autorului și tuturor circumstanțelor de natura a reda faptei un caracter 
contravențional. 
45. În astfel de circumstanțe, în lipsa oricăror altor probe contrare în acest sens, instanța de 
judecată consideră că, în ședința de judecată cu certitudine s-a constatat faptul că, în acţiunile 
lui Munteanu Ion sunt prezente elementele constitutive ale contravenţiei prevăzute de art. 
235 alin. (1), art. 235 alin. (2), art. 229 alin. (2), art. 229 alin. (3), art. 287 3 alin. (2), art. 240 
alin. (1) Cod contravenţional, pentru care fapt Munteanu Ion, echitabil, în limitele legii  a 
fost sancționat cu 90 ( nouăzeci) unități convenționale, ce constitue suma de 4500 (patru mii 
cinci sute) lei și 11 (unsprezece) puncte de penalizare.
46. În conformitate cu art. 374 alin. (3) Cod contravențional, procesul contravențional se 
desfășoară pe principii generale de drept contravențional, în temeiul Constituției, al 
prezentului cod, al Codului de procedură penală în cazurile expres prevăzute de prezentul 
cod, precum și al normelor dreptului international și ale tratatelor internaționale cu privire la 
drepturile și libertățile fundamentale ale omului la care Republica Moldova este parte.
47. Potrivit art. 10 Cod penal, (1) Legea penală care înlătură caracterul infracţional al faptei, 
care uşurează pedeapsa ori, în alt mod, ameliorează situaţia persoanei ce a comis infracţiunea 
are efect retroactiv, adică se extinde asupra persoanelor care au săvîrşit faptele respective 
pînă la intrarea în vigoare a acestei legi, inclusiv asupra persoanelor care execută pedeapsa 
ori care au executat pedeapsa, dar au antecedente penale. (2) Legea penală care înăspreşte 
pedeapsa sau înrăutăţeşte situaţia persoanei vinovate de săvîrşirea unei infracţiuni nu are 
efect retroactiv.
48. În acest context, art. 30 alin. (1), (2), (3), (5) Cod contravențional, la momentul comiterii 
contravențiilor (la data de 29 ianuarie 2024), prevedea - 1) Prescripția înlătură răspunderea 
contravențională. (2) Termenul general de prescripție a răspunderii contravenționale este de 
un an. (3) Termenul special de prescripție pentru contravențiile prevăzute la art. 74 alin. (4) și 
(10), art. 78 1, art. 155 1, art. 177 alin. (3) și (4) lit. c), d), g) și art. 179 este de 18 luni.  (5) 
Termenul de prescripție curge de la data săvîrşirii contravenției şi pînă la data rămînerii 
definitive a hotărîrii cu privire la cauza contravențională.
49. Prin Legea nr.136 din 06.06.2024 în vigoare din 07.06.2024 a fost modificat art. 30 alin. 
(2), (3), (5) Cod contravențional, astfel că alin. 2), (3), (5), (5 1) al art. 30 Cod 
contravențional, prevede, (2) termenul general de prescripţie a răspunderii contravenţionale 
este de 18 luni. (3) Termenul special de prescripţie pentru contravenţiile prevăzute la art.74 
alin.(4) şi (10), art.781, art.1551, art.177 alin.(3) şi (4) lit.c), d), g) şi art.179 este de 24 de 
luni. (5) Termenul de prescripţie curge de la data săvîrşirii contravenţiei. (5 1) Termenul de 
prescripţie se întrerupe în cazul în care, până la expirarea termenelor prevăzute de alin.(2) şi 
(3), cauza contravenţională se remite în instanţa de judecată pentru examinare.
50. În virtutea art.10 alin. (2) Cod penal, instanța de judecată va aplica la caz prevederile legii 
în vigoare la data comiterii faptei, până la modificările operate prin Legea nr. 136 din 
06.06.2024, (în vigoare din 07.06.2024) întrucât modificările respective agravează situația 
contravenientului, din care motiv nu sunt aplicabile. 
51. Astfel, în acord cu prevederile art. 30 alin. (2),  (3), (5) Cod contravențional, (2) Termenul 
general de prescripție a răspunderii contravenționale este de un an, (3) ) termenul special de 
prescripție pentru contravențiile prevăzute la art. 74 alin. (4) și (10), art. 78 1, art. 155 1, art. 
177 alin. (3) și (4) lit. c), d), g) și art. 179 este de 18 luni, (5) Termenul de prescripție curge 
de la data săvîrşirii contravenției şi pînă la data rămînerii definitive a hotărîrii cu privire la 
cauza contravențională.
52. Potrivit art. 441 alin. (1) lit. b) Cod contravențional, procesul contravenţional nu poate fi 
pornit, iar dacă a fost pornit, nu poate fi efectuat şi va fi încetat în cazurile în care se constată 
vreunul din temeiurile prevăzute la art. 3 alin. (3), art. 4 alin. (3), art.20-31. 
53. Potrivit art. 461 Cod contravențional, în cazul în care, pe parcursul judecării cauzei, se 
constată unul din temeiurile prevăzute la art. 441, instanţa de judecată încetează procesul 
contravenţional, or, 30 alin. (5) Cod contravențional, prevede imperativ că termenul de 
prescripție curge de la data săvârșirii contravenției.
54. Astfel, contravenţiile de care se învinuieşte Munteanu Ion,  au fost constatate de agentul 
constatator la 29 ianuarie 2024.
55.Instanţa de judecata consideră, că termenul prescripţiei se calculează din 29 ianuarie 2024, 
dată la care s-a depistat încălcările de către Munteanu Ion.
56. Din aceste motive instanţa de judecata consideră, decizia din data de 10 februarie 2024 de 
aplicare a sancțiunii contravenționale în privinţa lui Munteanu Ion, prin care a fost 
sancţionat cu amendă în mărime de 90 ( nouăzeci) unități convenționale, ce constitue suma 
de 4500 (patru mii cinci sute) lei și 11 (unsprezece) puncte de penalizare, pentru comiterea 
contravențiilor prevăzute de art. 235 alin. (1), art. 235 alin. (2), art. 229 alin. (2), art. 229 alin. 
(3), art. 287 3 alin. (2), art. 240 alin. (1) Cod contravențional, necesită a fi anulată, cu 
încetarea procesului contravențional în corespundere cu art. 441 alin. (1) lit. b) Cod 
contravențional din motivul expirării termenului prevăzut de art. 30 Cod contravențional- 
prescripţiei răspunderii contravenționale.
În temeiul celor justificate, călăuzindu-se de prevederile art. 10 Cod penal, art. 30, art. 
441, 448, 460-462 Cod contravenţional, instanţa de judecata,
                                         H O T Ă R Ă Ş T E
      Se admite din alte motive, contestaţia depusă de Munteanu Ion, născut la *****, 
împotriva procesului-verbal cu privire la contravenție și a deciziei seria/nr. MAI06 195758 din 
data de 10 februarie 2024, întocmit de agentul constatator al Inspectoratului de Poliție Ungheni, 
Pogîlă Petru, pe faptul săvârșirii contravențiilor prevăzute de art. 235 alin. (1), art. 235 alin. (2), 
art. 229 alin. (2), art. 229 alin. (3), art. 2873 alin. (2), art. 240 alin. (1) Cod contravențional.
   Se anulează decizia din data de 10 februarie 2024 de aplicare a sancțiunii contravenționale 
în privinţa lui Munteanu Ion, prin care a fost sancţionat cu amendă în mărime de 90 ( nouăzeci) 
unități convenționale, ce constitue suma de 4500 (patru mii cinci sute) lei și 11 (unsprezece) 
puncte de penalizare, pentru comiterea contravențiilor prevăzute de art. 235 alin. (1), art. 235 
alin. (2), art. 229 alin. (2), art. 229 alin. (3), art. 287 3 alin. (2), art. 240 alin. (1) Cod 
contravențional, cu încetarea procesului contravențional în corespundere cu art. 441 alin. (1) lit. 
b) Cod contravențional din motivul expirării termenului prevăzut de art. 30 Cod contravențional, 
prescripţiei răspunderii contravenționale.
      Hotărârea cu drept de recurs la Curtea de Apel Nord în termen de 15 (cincisprezece) zile, 
prin intermediul Judecătoriei Ungheni.
   Președintele ședinței
            Judecător                                                                              Mihail Ulinici                             
