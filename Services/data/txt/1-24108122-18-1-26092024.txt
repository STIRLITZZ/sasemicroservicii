Dosarul nr.1-240/2024                                                                        1-24108122-18-1-26092024
SENTINȚĂ
în numele Legii
 
15 decembrie 2025                                                                       or. Căușeni
Judecătoria Căușeni (sediul central) 
Instanța de judecată, având în componența sa:
Președintele ședinței, judecător                                                           NEGRU 
Nicolae
Grefieri                               STEFANIUC Maria, UNGUREANU Iulia și SAREV Mihaela
Cu participarea:
Acuzatorilor de stat                   FLOCEA Lilia și MORUZ 
Ghenadie
Apărătorului                                      COBÎȘENCO 
Ion
În lipsa inculpatei Bobeica Svetlana, care a solicitat examinarea cauzei în lipsa sa
 
a examinat în ședință de judecată publică, în procedură generală, cauza penală de 
învinuire a lui 
Bobeica Svetlana *****, născută la *****, 
IDNP *****, cetățean al Republicii Moldova, 
originară din r-nul Cotovsc, domiciliată în or. 
*****, str. *****, cu studii superioare, supusă 
militar, angajată în câmpul muncii, căsătorită, 
are doi copii minori la întreținere, fără 
antecedente penale, la evidența medicului 
narcolog și/sau psihiatru nu se află, 
în comiterea infracțiunii prevăzute de art.361 alin.(1) Cod penal.
 
Datele referitoare la termenul de examinare a cauzei în instanța de judecată: 
din 26.09.2024 până la 15.12.2025.
Procedura de citare a părților a fost legal executată.
Acuzatorul de stat, în cadrul dezbaterilor judiciare a pledat pentru recunoașterea 
Dosarul nr.1-240/2024                                                                        1-24108122-18-1-26092024
inculpatei Bobeica Svetlana vinovată de comiterea infracțiunii prevăzute de art.361 
alin.(1) Cod penal și, aplicând legea mai blândă de la momentul comiterii faptei, să fie 
liberată de răspundere penală în legătură cu expirarea termenului de prescripție de 
atragere la răspundere penală. De asemenea, procurorul a mai solicitat încasarea de la 
inculpată a cheltuielilor judiciare în mărime de 490 de lei.
Apărătorul Cobîșenco Ion, în cadrul dezbaterilor judiciare a solicitat achitarea 
inculpatei Bobeica Svetlana, pe motivul lipsei faptei infracțiunii.
Apărătorul a menționat în pledoaria sa că în acțiunile inculpatei Bobeica Svetlana 
lipsesc elementele componenței de infracțiune prevăzute de art.361 alin.(1) Cod penal. 
Avocatul a atras atenția asupra faptului că, la caz, nu există produsul infracțiunii, și 
anume, nu s-a demonstrat de către acuzare în ce mod procesul-verbal nr.114 din 
02.06.2023 ar fi fost confecționat sau falsificat de către inculpată. Se mai menționează că, 
inculpata a făcut unele mențiuni pe procesul-verbal nr.114 din 02.06.2023 privind 
examinarea medicală de constatare a faptului de consumare a alcoolului, stării de 
ebrietate și naturii ei bazate pe starea fizică a pacientului, însă, pentru confirmarea tuturor 
circumstanțelor, a dispus și colectarea probelor biologice. Menționează că suportul de 
hârtie pe care s-au făcut mențiunile este de strictă evidență și a fost aprobat prin Ordinul 
Ministerului Sănătății nr.826 din 31.10.2011. Respectiv, nu se poate reține că acesta a 
fost confecționat de inculpata Bobeica Svetlana.
În baza materialelor din dosar și a probelor cercetate în ședința de judecată, 
instanța
 
A CONSTATAT :
1. Potrivit actului de învinuire, la data de 02.06.2023, în jurul orelor 16:30, de către 
colaboratorii INSP IGP MAI, fiind stopat locuitorul or. Căușeni, Bucovan Alexandrin, 
suspectat de conducerea mijlocului de transport în stare de ebrietate alcoolică, ultimul 
fiind testat alcoolscopic cu aparatul „Drager”, în rezultatul cărui fapt s-a constatat că în 
aerul expirat de către Bucovan Alexandrin se conțin 0,33 mg/l de alcool. Ulterior, de 
către colaboratorii INSP, fiind prezentat Bucovan Alexandrin la SR Căușeni pentru 
petrecerea expertizei alcoolscopice, angajata Spitalului raional Căușeni, Bobeica 
Svetlana, neavând împuterniciri legale de testare alcoolscopică, știind că în aerul expirat 
de către Bucovan Alexandrin se conțin 0,33 mg/l de alcool, fiind colectate de la Bucovan 
Alexandrin probe biologice, și anume – sânge, urmărind scopul confecționării 
documentelor oficiale false, pentru a-l elibera pe Bucovan Alexandrin de răspundere 
penală pentru infracțiunea prevăzută de art.264 1 alin.(1) Cod penal, a întocmit procesul-
verbal nr.114 al examinării medicale de constatare a faptului de consumare a alcoolului, 
Dosarul nr.1-240/2024                                                                        1-24108122-18-1-26092024
stării de ebrietate și naturii ei, din data de 02.06.2023, prin care a indicat că Bucovan 
Alexandrin este „Treaz”, în realitate Bucovan Alexandrin având în aerul expirat 0,33 
mg/l de alcool și în sânge 0,40 g/l de alcool.
2. Astfel, Bobeica Svetlana ***** a fost învinuită de organul de urmărire penală că ar 
fi comis infracțiunea prevăzută de art.361 alin.(1) Cod penal, cu semnele calificative – 
confecționarea documentelor oficiale false, care acordă drepturi sau eliberează de 
obligații.
3. În prezenta speță, inculpata Bobeica Svetlana a solicitat examinarea cauzei în lipsa 
sa, pe motiv că este angajată în cadrul IMSP SR Căușeni „Ana și Alexandru” și din cauza 
regimului de muncă este în imposibilitate de se prezenta la ședințele de judecată.
4. Referitor la procedura de examinare a cauzei în lipsa inculpatului, instanța 
învederează că posibilitatea soluționării cauzei în lipsa inculpatului este recunoscută prin 
Rezoluția nr.75 (11) a Consiliului Europei privind criteriile ce trebuie respectate în cazul 
în care o persoană este judecată în lipsă. Astfel, în criteriul nr.9 se statuează că persoana 
condamnată în lipsă ar trebui să aibă dreptul de a judeca din nou doar dacă dovedește 
faptul că absența sa de la judecata inițială este datorită unor cauze independente de voința 
sa și că nu a avut posibilitatea de a înștiința instanța, fapt care nu este incident în speță.
5. În aceste circumstanțe, se reține că nici reglementările internaționale și nici cele 
interne nu impun admiterea unei cereri de rejudecare în cazul unei persoane condamnate 
în lipsă, impunându-se verificarea faptului dacă aceasta s-a sustras sau nu de la judecată, 
iar a interpreta altfel dispozițiile legale ar însemna de a recompensa sustragerea 
acuzatului de la soluționarea cauzei sale și a da posibilitatea condamnatului să se 
prevaleze de propria sa culpa, legitimând un abuz de drept procesual. 
6. În particular, nu există o încălcare a dreptului la un proces echitabil atunci când 
persoana acuzată a fost informată cu privire la data și la locul procesului sau atunci când 
a fost apărată de către un avocat pe care l-a mandatat în acest scop, iar aceste 
considerente au stat la baza concluziei Curții Europene privind lipsa unei încălcări a 
articolului 6 din Convenție (în cazul Medenica împotriva Elveției din 14.06.2001, §§56-
59).
7. Respectiv, instanța mai reiterează că o procedură care se desfășoară în absența 
inculpatului nu este în sine incompatibilă cu art.6 din Convenție, fiind produsă o 
denegare de justiție doar atunci când asupra cauzei unui individ condamnat in absentia, se 
va pronunța o instanță, fără ca acesta să fie audiat cu privire la temeinicia acuzației în fapt 
și în drept sau atunci când nu s-a stabilit că acesta a renunțat la dreptul său de a se 
prezenta și de a se apăra ori că a avut intenția de a se sustrage de la justiție (cauza 
Sejdovic împotriva Italiei (MC), §82). 
8. Or, dreptul în discuție îi este garantat acuzatului de îndată ce acestuia i s-a acordat 
Dosarul nr.1-240/2024                                                                        1-24108122-18-1-26092024
posibilitatea efectivă de a-și susține argumentele, iar faptul că acuzatul nu utilizează 
această posibilitate ține de domeniul său de responsabilitate, pentru că poate renunța la 
acest drept (cauza Sejdovic împotriva Italiei (MC), ulterior reafirmate în cazurile 
Haralampiev împotriva Bulgariei din 24.04.2012 și Idalov împotriva Rusiei din 
22.05.2012). 
9. În acest mod, dreptul de prezență nu implică cu toate acestea obligația autorităților 
de a aduce reclamanții la o audiere în cazul în care aceștia din urmă nu demonstrează 
motivare suficientă de a participa în cadrul acțiunii (cauza Nunes Dias împotriva 
Portugaliei, dec.), condiții care au fost întrunite la caz. 
10. Astfel, în temeiul art.321 alin.(2) pct.3) Cod de procedură penală, ținând cont de 
indicarea motivelor obiective care justifică absența inculpatei la ședință, în acest sens, 
inculpata prezentând un înscris contrasemnat de apărătorul său prin care își manifestă 
dorința bazată pe o alegere în cunoștință de cauză de a renunța în mod expres la 
exercitarea dreptului său de a apărea în fața instanței, iar renunțarea nu contravine unui 
interes public mai important, prin încheierea protocolară din 05.08.2025, instanța a dispus 
admiterea cererii inculpatei și examinarea cauzei în lipsa acesteia.
11.Așadar, instanța consideră că dreptul la un proces echitabil al acuzatei nu a fost 
afectat în acest mod, mai ales că, pe tot parcursul procesului penal, inculpata a fost 
asistată de un apărător ales, în privința căruia nu au fost reținute obiecții.
12. Astfel, pe parcursul cercetării judecătorești, au fost prezentate și cercetate 
următoarele probe testimoniale și mijloace materiale de probă, după cum urmează:
-       Declarațiile martorului Verejan Valentina, care a fost audiată sub jurământ în cadrul 
cercetării judecătorești și care a declarat că o cunoaște pe Bobeica Svetlana, dânsa este 
șefa secției unde activează. În prezent, sunt strict în relații profesionale. A comunicat 
că în acea zi a venit la serviciu, iar în acel timp a sosit poliția, cei care aduc persoane 
pentru testarea alcoolscopică. Fiind la proceduri, a prelevat sângele unei persoane pe 
care o vedea pentru prima dată. Ulterior, a aflat cum o cheamă. Doamna Bobeica a 
completat îndreptarea, apoi a luat două eprubete, le-a sigilat cu plasture și a trimis 
sângele la laborator. În acea seară a colectat și sângele doamnei Bobeica Svetlana. Nu 
i-a comunicat scopul acestei prelevări. A recoltat sângele de la Bobeica Svetlana 
înainte de a-l preleva de la persoana adusă de poliție. Nu își amintește exact ora la care 
a colectat sângele doamnei Bobeica, dar știe că i l-a dat personal în mână acesteia. Nu 
a făcut nicio înscriere pe eprubetele respective. În acel moment, în sală era doar ea și 
doamna Bobeica. Nu își amintește cu exactitate cine a fost primul, doamna Bobeica 
sau persoana adusă de poliție. A recoltat sângele în sala „cod roșu”, atât pentru 
doamna Bobeica, cât și pentru persoana reținută. Își amintește acum că sângele 
doamnei Bobeica l-a recoltat la amiază, iar pe cel al reținutului – seara, deoarece voia 
Dosarul nr.1-240/2024                                                                        1-24108122-18-1-26092024
să-și ceară voie să plece mai devreme. Când a venit poliția cu învinuitul, sângele 
doamnei Bobeica nu mai era pe masă – luase eprubetele cu ea. A mai explicat că în 
acea sală era de serviciu Bobeica Svetlana. Din personalul medical mai erau Ciobanu 
Gheorghe și Vasluian Svetlana, care completa documentele la masă. Martora era la 
proceduri. Svetlana Vasluian este asistentă medicală, iar domnul Ciobanu era medic de 
gardă. Doamna Bobeica este medic terapeut. A mai explicat că, atunci când intră în 
gardă, indicațiile i le oferă Ciobanu Gheorghe, dar în acea zi, până la ora 16:00, a fost 
doamna Bobeica. Când a venit, i-a spus că trebuie să preleve sânge de la persoana 
adusă de poliție, apoi poate pleca acasă. Activează în acest domeniu de 41 de ani și nu 
a mai primit indicații de la doamna Svetlana să preleve sânge de la cineva. Nu și-a dat 
seama atunci că indicațiile veneau de la doamna Svetlana Bobeica. A crezut că se ajută 
între ei. A prelevat sângele persoanei și l-a dat infirmierei sau l-a dus singură, nu-și 
amintește exact. Sângele prelevat de la Bobeica Svetlana era în eprubetă. Sângele de la 
domnul adus de poliție l-a pus martora în eprubetă. Nu-și amintește ce era scris pe 
ambele eprubete, dar pe cea a persoanei aduse de poliție era scris numele acestuia. A 
colectat două eprubete. Pe cele ale doamnei Bobeica nu a scris nimic. Când se 
colectează sângele, se face fără plată. Ei doar prelevă și duc probele la laborator. Nu a 
auzit ca doamna Bobeica să depună sânge frecvent. Fiind șefă de secție, dacă îi roagă, 
nu refuză să colecteze sângele fără a-l înregistra și îl duc la laborator. Pe doamna 
Bobeica nu a înregistrat-o. Ea a colectat două eprubete, pe care nu a făcut însemnări. 
Fiecare duce sângele la laborator și spune care este al lui, iar acolo se face înscrierea. 
Nu își mai amintește cât timp a trecut până a fost adus pacientul de poliție. În acel 
birou a intrat un singur polițist, care a văzut toată procedura. În momentul prelevării 
sângelui persoanei aduse de poliție, erau patru persoane: martora, Bobeica Svetlana, 
polițistul și persoana de la care a colectat sângele. Când a sigilat eprubetele, polițistul 
era lângă ei. Medicul de gardă este desemnat de la ora 16:00 până la ora 08:00. Doar în 
această perioadă activează medicul de gardă. La ei sunt doi medici de gardă, în acea 
seară, Bobeica Svetlana era medic de gardă pentru copii. Domnul Ciobanu era de 
gardă pentru adulți. În acel moment nu și-a dat seama cine era medicul de gardă când a 
colectat sângele. Trebuia să termine programul la ora 18:00. În atribuțiile de bază intră 
colectarea sângelui, cine este de serviciu, acela colectează. Dacă nu este asistentă 
medicală, prelevarea o face ea;
-       Declarațiile martorului Ciobanu Iurie, care a fost audiat sub jurământ în cadrul 
cercetării judecătorești și care a declarat că, dânsul a fost subalternul lui Bobeica 
Svetlana și până la data de 31.12.2024 a activat în calitate medic internist de gardă în 
cadrul Spitalului raional Căușeni. A comunicat că despre cazul dat nu cunoștea nimic 
până când s-au început cercetările. De la colegi a auzit despre caz, după care a fost 
Dosarul nr.1-240/2024                                                                        1-24108122-18-1-26092024
citat la poliție să depună declarații. Astfel, a comunicat că aproximativ doi ani în urmă, 
era într-o zi când era la serviciu în gardă de la 16:00 până la 08:00. În atribuțiile sale 
intrau colectarea sângelui persoanelor care sunt aduse în stare de ebrietate. În acea 
seară nu a prelevat sânge de la nimeni, nu a fost anunțat nici de surorile medicale, de 
nimeni. Cât timp a activat, dânsul dădea indicații sorei medicale ca să colecteze sânge. 
Când vine poliția pe medic îl anunță sora medicală pe faptul că au fost aduse persoane 
în stare de ebrietate sa fie colectate sânge. În acea seară nu a avut așa caz. Persoana 
care a fost adusă la spital în acea seară o cunoaște personal, dar nu a văzut-o în acea zi 
când s-a colectat sânge. Când se colectează sângele trebuie să fie medicul prezent, iar 
sora medicală colectează. Indicațiile sora medicală le primește doar de la medic. 
Bobeica Svetlana în acea seară era ca medic pediatru de gardă. A mai explicat că 
indicațiile medicului sunt verbale, cu persoana care este adusă medicul vorbește, se 
face testarea alcoscopică, apoi se spune sorei medicale să colecteze probe de sânge. Nu 
cunoaște despre ordinul care a fost descifrat, doamna Bobeica a fost ca medic pediatru. 
Din ordinul citit cunoaște că medicul de gardă dă indicații. Doamna Bobeica era de 
gardă ca medic pediatru;
-       Declarațiile martorului Sergheev Anton, care a fost audiat sub jurământ în cadrul 
cercetării judecătorești și care a declarat că activează în funcția de subofițer superior al 
INSP al IGP. Pe Bobeica Svetlana nu o cunoaște. La data de 02.06.2023, aproximativ 
ora 16:30, în or. Căușeni, str. Alexei Mateevici, pentru depășirea limitei de viteză a 
fost stopat mijlocul de transport Honda CR-V, la volan fiind Bucovan Alexandrin, la 
care se simțea miros de alcool. Acesta a fost testat cu aparatul Drager, stabilindu-se o 
concentrație de alcool de 0,33 mg/l. Acesta nu a fost de acord cu rezultatul testării și, 
conform Hotărârii Guvernului, s-au deplasat la Spitalul raional Căușeni pentru 
prelevarea probelor de sânge. Bucovan Alexandrin, împreună cu colegul său Dănăilă 
Nicolae, au plecat în secția internare Căușeni pentru colectarea probelor de sânge. 
Martorul a rămas la mijlocul de transport de serviciu, afară. După un timp scurt, 
aceștia au ieșit. Atâta a fost. A durat aproximativ 20 de minute cât a așteptat la spital. 
A mai explicat că conducătorul auto a fost înlăturat de la conducerea mijlocului de 
transport. S-au deplasat la spital cu mașina de serviciu, iar cu ei în mașină a fost și 
cetățeanul Bucovan Alexandrin. În timpul deplasării la spital, domnul Bucovan a 
apelat o persoană, Eugen, ca să ridice mașina de la fața locului; când a comunicat cu 
Eugen, s-a dat într-o parte. În acea zi era de serviciu în tura I. Pentru prelevarea 
probelor de sânge, Bucovan a fost însoțit de colegul său, Dănăilă Nicolae. A aplicat 
semnătura pe testul Drager, fiind informat despre rezultat, dar nu a fost de acord cu 
acesta. Tichetul a fost anexat la material. Actele erau plasate în mapă. Când a ajuns la 
spital, Dănăilă Nicolae a luat actele pentru a confirma că a fost testat prin vapori. Nu-și 
Dosarul nr.1-240/2024                                                                        1-24108122-18-1-26092024
amintește celelalte acte unde erau, în mașină sau la colegul său, în mapa cu acte. Nu 
cunoaște dacă Bucovan Alexandrin a fost sau nu condamnat. A participat în calitate de 
martor pe dosarul penal al lui Bucovan, unde a fost audiat pe cauza conform art.264¹ 
Cod penal, în privința lui Bucovan Alexandrin;
-       Declarațiile martorului Dănăilă Nicolae, care a fost audiat sub jurământ în cadrul 
cercetării judecătorești și care a declarat că, activează ca subofițer superior al INSP. Pe 
inculpata Bobeica Svetlana nu o cunoaște. A explicat că, la data de 02.06.2023, a 
activat împreună cu colegul Sergheev Anton, cu autospeciala MAI 9823. În timpul 
serviciului, la aceeași dată, aproximativ orele 16:30, pentru depășirea limitei de viteză 
a fost stopat mijlocul de transport Honda. În timpul verificării actelor conducătorului 
auto Bucovan Alexandrin, s-a simțit miros de alcool, astfel, acesta a fost testat cu 
aparatul Drager, unde s-a constatat concentrația de alcool 0,33 mg/l în aerul expirat. 
Ulterior, conducătorul auto a solicitat prelevarea probelor de sânge, astfel, împreună cu 
el, s-au deplasat la Spitalul raional Căușeni pentru a trece examenul medical. Martorul 
personal a mers în incinta spitalului, unde i-au fost colectate probele biologice de 
sânge de către medicul Bobeica Svetlana, împreună cu o asistentă medicală, al cărei 
nume nu îl cunoaște. A mai comunicat că, după prelevarea probelor de sânge, care au 
fost colectate în două eprubete, acestea au fost semnate și sigilate. Sigilarea a fost 
efectuată de medic, însă martorul a semnat și el pe acel sigiliu. Apoi a ieșit din spital 
împreună cu Bucovan Alexandrin, iar ulterior a finisat cercetarea cazului privind 
conducerea mijlocului de transport în stare de ebrietate, unde s-a constatat că avea 
concentrația de 0,33 mg/l alcool. De la conducerea mijlocului de transport șoferul a 
fost înlăturat. A mai declarat că șoferul nu a mai fost testat în aerul expirat la spital. 
Când s-au colectat probele de sânge, în încăpere se afla dânsul, Bucovan Alexandrin, 
Bobeico Svetlana și asistenta medicală. Nu își amintește exact cine a efectuat 
prelevarea sângelui. Din câte își aduce aminte, pe eprubetele sigilate nu erau alte 
înscrisuri. A mai menționat că, ulterior a documentat totul conform procedurii și a 
expediat materialul la poliție. Nu a primit imediat rezultatele referitor la testarea 
alcooscopică prin colectarea sângelui, dar ulterior, pe parcurs, a fost prezentat. 
Îndreptarea a fost întocmită de colegul său. Aceasta a fost completată pe teritoriul 
spitalului, înainte de a intra. Când a intrat în spital martorul avea la el doar îndreptarea, 
iar testul Drager și procesul se aflau în automobil. A comunicat medicului Bobeica 
Svetlana că Bucovan Alexandrin a fost testat alcooscopic și avea 0,33 mg/l alcool. 
Medicul nu a solicitat testul Drager, niciodată nu a primit asemenea solicitări. Martorul 
a semnat în registrul de evidență a îndreptărilor, dar pe actul de constatare/examinare 
nu a semnat. Materialul a fost transmis la poliție; nu cunoaște ce concentrație de alcool 
a fost depistată în sânge. Când a mers cu domnul Bucovan, s-au deplasat mai întâi la 
Dosarul nr.1-240/2024                                                                        1-24108122-18-1-26092024
unitatea de gardă. Ulterior, a mai fost la acest punct de primire. Nu își mai amintește 
dacă anterior Bobeica Svetlana a mai colectat probe pe alte cauze. Nu cunoaște în ce 
calitate sau funcție era în acea zi. A explicat că a mers la punctul de primire, care este 
o zonă deschisă. La postul de primire sunt mereu persoane. Doamna Bobeica nu era 
acolo când a intrat; nu cunoaște cine a chemat-o. Ulterior, s-a apropiat Bobeica 
Svetlana. De la testarea Drager până la colectarea probelor biologice a durat 
aproximativ 20-30 de minute. Nu a observat dacă Bobeica Svetlana cunoștea sau nu 
despre caz. În birou erau toți patru. Între Bucovan Alexandrin și Bobeica Svetlana nu 
au avut loc careva convorbiri;
-       Procesele-verbale de audiere a inculpatei Bobeica Svetlana la faza de urmărire 
penală din 26.10.2023 și din 22.01.2024, conform cărora, ultima nu și-a recunoscut 
vina și folosindu-se de dreptul său, a refuzat să facă careva declarații /f.d.161, 167, 
Vol.1/;
-       ordonanța de începere a urmăririi penale din data de 07.06.2023, pe cauza penală 
nr.2023180184, prin care a fost începută urmărirea penală în privința lui Bucovan 
Alexandrin în baza art.264 1 alin.(1) Cod penal, pe faptul conducerii mijlocului de 
transport în stare de ebrietate la data de 02.06.2023 /f.d.12, Vol.1/;
-       tichetul DRAGER din data de 02.06.2023 ora 16:35, în rezultatul testării 
alcoloscopice a lui Bucovan Alexandrin de către colaboratorii INSP IGP MAI, prin 
care se atestă că în aerul expirat a lui Bucovan Alexandrin se conțin 0,33 mg/l de 
alcool, ceea ce la momentul comiterii infracțiunii constituia stare de ebrietate alcoolică 
cu grad avansat /f.d.17, Vol.1/;
-       îndreptare dată la SR Căușeni în privința lui Bucovan Alexandrin din data de 
02.06.2023, de către colaboratorul INSP IGP MAI, Sergheev Anton, pentru prelevarea 
probelor biologice, și anume, sânge de la Bucovan Alexandrin /f.d.19, Vol.1/;
-       rezultatul analizei de laborator, efectuat în rezultatul prelevării probelor biologice a 
lui Bucovan Alexandrin din data de 02.06.2023 ora 18:30, prin care s-a constatat că în 
sânge la Bucovan Alexandrin se conțin 0,40 g/l de alcool /f.d.22, Vol.1/;
-       Raportul de expertiză judiciară nr.202306P0308 din data de 03.07.2023, efectuat de 
către Centrul de Medicină Legală, prin care se contestă că în proba biologică a 
sângelui ridicat de la Bucovan Alexandrin la data de 02.06.2023, nu s-a depistat 
concentrație de alcool /f.d.28, Vol.1/;
-       Raportul de expertiză judiciară nr.20230500201 din data de 14.07.2023, efectuat de 
către Centrul de Medicină Legală, prin care s-a constatat că sângele lui Bucovan 
Alexandrin se referă la grupa *****, iar sângele examinat cu inscripția Bucovan, 
ridicat la data de 02.06.2023, se referă la grupa 1 rhesus pozitiv /f.d.34, Vol.1/;
-       graficul de serviciu al medicilor din cadrul SR Căușeni, prin care se atestă faptul că 
Dosarul nr.1-240/2024                                                                        1-24108122-18-1-26092024
la data de 02.06.2023, Bobeica Svetlana era în serviciu la SR Căușeni, ca medic 
pediatru iar medic internist fiind Iurie Ciobanu /f.d.75, Vol.1/;
-       procesul-verbal al ședinței comisiei de anchetă al SR Căușeni din data de 
18.08.2023, prin care s-a constatat că medicul Bobeica Svetlana, conform prevederilor 
ordinului nr.201 din data de 23.06.2021, nu are dreptul de examinare medical la starea 
de ebrietate și naturii ei /f.d.80, Vol.1/;
-       procesul-verbal al examinării medicale de constatare a faptului de consumare a 
alcoolului, stării de ebrietate și naturii ei nr.114 din data de 02.06.2023, întocmit de 
medicul Bobeica Svetlana, prin care în rezultatul examinării lui Bucovan Alexandrin, a 
concluzionat că ultimul este treaz /f.d.125/;
-       extrasul din registrul de evidență a proceselor verbale al examinării medicale de 
constatare a faptului de consumare a alcoolului, stării de ebrietate și naturii ei, prin 
care se atestă că procesul-verbal menționat, a fost înregistrat în registrul cu numărul de 
ordine 114 /f.d.74, Vol.1/;
-       Raportul de expertiză judiciară nr.20240500184 din data de 09.07.2024, prin care se 
atestă că la Bobeica Svetlana grupa de sânge este***** /f.d.184/;
-       Ordinul nr.183 din 24.06.2020 cu Anexa nr.1, cu privire la completarea Listei 
medicilor abilitați cu dreptul de examinare medicală la starea de ebrietate și naturii ei, 
recoltarea și analiza probelor biologice pentru stabilirea alcoolemiei, în care se 
regăsește și numele lui Bobeica Svetlana /f.d.243-244, Vol.1/.
13. În drept, conform art.100 alin.(4) Cod de procedură penală, toate probele 
administrate în cauza penală vor fi verificate sub toate aspectele, complet și obiectiv. 
Verificarea probelor constă în analiza probelor administrate, coroborarea lor cu alte 
probe, administrarea de noi probe și verificarea sursei din care provin probele, în 
conformitate cu prevederile prezentului cod, prin procedee probatorii respective. 
14. Potrivit prevederilor art.101 Cod de procedură penală, fiecare probă urmează să fie 
apreciată din punct de vedere al pertinenței, concludenței, utilității și veridicității ei, iar 
toate probele în ansamblu – din punct de vedere al coroborării lor. Reprezentantul 
organului de urmărire penală sau judecătorul apreciază probele conform propriei 
convingeri, formate în urma examinării lor în ansamblu, sub toate aspectele și în mod 
obiectiv, călăuzindu-se de lege. Nici o probă nu are o valoare dinainte stabilită pentru 
organul de urmărire penală sau instanța de judecată. Instanța de judecată este obligată să 
pună la baza hotărârii sale numai acele probe la a căror cercetare au avut acces toate 
părțile în egală măsură și să motiveze în hotărâre admisibilitatea sau inadmisibilitatea 
tuturor probelor administrate.
15.Instanța subliniază că aprecierea completă și justă a probelor trebuie să se 
întemeieze pe o analiză minuțioasă a materialului probator și apoi pe o sinteză a 
Dosarul nr.1-240/2024                                                                        1-24108122-18-1-26092024
evaluărilor făcute. Analiza probelor presupune examinarea fiecărui element probatoriu în 
parte, pentru a se înlătura tot ce nu are legătură cu cauza, tot ce este vag și nesigur. În 
cadrul operației de sinteză, probele sunt examinate în ansamblul lor, confirmându-se 
unele pe altele și ducând la o concluzie univocă, ce trebuie să fie reflectată în soluția dată 
cauzei, care urmează a fi motivată astfel încât raționamentele ce au stat la baza aprecierii 
probelor să poată fi supuse controlului judiciar.
16. Conform art.51 alin.(1) Cod penal, temeiul real al răspunderii penale îl constituie 
fapta prejudiciabilă săvârșită, iar componența infracțiunii, stipulată în legea penală, 
reprezintă temeiul juridic al răspunderii penale.
17. În sensul precizării componenței de infracțiune, legiuitorul a statuat la art.52 Cod 
penal, că se consideră componență a infracțiunii totalitatea semnelor obiective și 
subiective, stabilite de legea penală, ce califică o faptă prejudiciabilă drept infracțiune 
concretă. Componența infracțiunii reprezintă baza juridică pentru calificarea infracțiunii 
potrivit unui articol concret din prezentul cod. 
18. La caz, instanța stabilește că prin fapta comisă, prevăzută de art.361 alin.(1) Cod 
penal, se atentează la relațiile sociale cu privire la circulația legală a documentelor 
oficiale, care acordă drepturi sau eliberează de obligații, precum și a imprimantelor, 
ștampilelor sau a sigiliilor aparținând unor întreprinderi, instituții sau organizații, apărate 
împotriva confecționării, deținerii, vânzării sau folosirii unor asemenea entități. 
19. Obiectul material al faptei infracționale analizate îl reprezintă documentele oficiale 
false, care acordă drepturi sau eliberează de obligații ori imprimatele, ștampilele sau 
sigiliile false aparținând unor întreprinderi, instituții sau organizații (în ipoteza 
presupunând deținerea, vânzarea sau folosirea documentelor oficiale false, care acordă 
drepturi sau eliberează de obligații, ori vânzarea imprimatelor, ștampilelor sau a sigiliilor 
false ale unor întreprinderi, instituții sau organizații, indiferent de tipul de proprietate și 
forma juridică de organizare). 
20. Latura obiectivă a infracțiunii prevăzute la art.361 alin.(1) Cod penal, se realizează 
prin acțiuni de confecționare, deținere, vânzare sau folosire a documentelor oficiale false, 
care acordă drepturi sau eliberează de obligații, confecționarea sau vânzarea 
imprimatelor, ștampilelor sau a sigiliilor false ale unor întreprinderi, instituții, organizații, 
indiferent de tipul de proprietate și forma juridică de organizare. 
21. Prin confecționare, în sensul art.361 Cod penal, se înțelege crearea sau denaturarea 
conținutului unor asemenea documente oficiale, care acordă drepturi sau eliberează de 
obligații. 
22.Infracțiunea analizată este formală și se consumă din momentul săvârșirii a tuturor 
sau cel puțin unei acțiuni indicate în dispoziția alin.(1) al art.361 Codul penal. 
23. Latura subiectivă a infracțiunii prevăzute la art.361 alin.(1) Cod penal, se manifestă 
Dosarul nr.1-240/2024                                                                        1-24108122-18-1-26092024
prin intenție directă, deoarece făptuitorul înțelege că confecționează, deține și folosește 
documente oficiale false, care acordă drepturi sau eliberează de obligații, imprimate, 
ștampile sau sigilii false ale unor întreprinderi, instituții, organizații, indiferent de tipul de 
proprietate și forma juridică de organizare, și dorește săvârșirea acestor acțiuni. 
24.Totodată, motivele infracțiunii se pot exprima în: interesul material; năzuința de a 
obține unele avantaje nepatrimoniale, năzuința de a înlesni săvârșirea unor infracțiuni etc.
25. Subiectul infracțiunii prevăzute la art.361 alin.(1) Cod penal este persoana fizică 
responsabilă, care a atins la momentul săvârșirii infracțiunii vârsta de 16 ani.
26. Potrivit rechizitoriului, inculpatei i-a fost incriminată fapta infracțională prevăzută 
de art.361 alin.(1) Cod penal, cu semnele calificative – confecționarea documentelor 
oficiale false, care acordă drepturi sau eliberează de obligații.
27. Astfel, în fapt, lui Bobeica Svetlana i-a fost imputat că, la data de 02.06.2023, de 
către colaboratorii INSP, fiind prezentat Bucovan Alexandrin la SR Căușeni pentru 
petrecerea expertizei alcoolscopice, angajata Spitalului raional Căușeni, Bobeica 
Svetlana, neavând împuterniciri legale de testare alcoolscopică, știind că în aerul expirat 
de către Bucovan Alexandrin se conțin 0,33 mg/l de alcool, fiind colectate de la Bucovan 
Alexandrin probe biologice, și anume – sânge, urmărind scopul confecționării 
documentelor oficiale false, pentru a-l elibera pe Bucovan Alexandrin de răspundere 
penală pentru infracțiunea prevăzută de art.264 1 alin.(1) Cod penal, a întocmit procesul-
verbal nr.114 al examinării medicale de constatare a faptului de consumare a alcoolului, 
stării de ebrietate și naturii ei, din data de 02.06.2023, prin care a indicat că Bucovan 
Alexandrin este „Treaz”, în realitate Bucovan Alexandrin având în aerul expirat 0,33 
mg/l de alcool și în sânge 0,40 g/l de alcool.
28. Respectiv, analizând probele cercetate în ședința de judecată prin prisma 
prevederilor art.101 Cod de procedură penală, instanța ajunge la concluzia că în cadrul 
examinării cauzei penale nu a fost dovedită vinovăția inculpatei Bobeica Svetlana în 
comiterea infracțiunii prevăzute de art.361 alin.(1) Cod penal, conform indiciilor – 
confecționarea documentelor oficiale false, care acordă drepturi sau de eliberare de 
obligații, prin urmare aceasta urmează a fi achitată de comiterea infracțiunii incriminate, 
pe motiv că fapta inculpatei nu întrunește elementele infracțiunii. 
29. În acest sens, instanța de judecată reiterează prevederile art.14 alin.(1) Cod penal, că 
infracțiunea este o faptă (acțiune sau inacțiune) prejudiciabilă, prevăzută de legea penală, 
săvârșită cu vinovăție și pasibilă de pedeapsă penală. 
30.Instanța mai subliniază că, la judecarea cauzei penale în privința inculpatei Bobeica 
Svetlana au fost create atât părții acuzării, cât și părții apărării condițiile necesare pentru 
cercetarea multilaterală și în deplină măsură a circumstanțelor cauzei. Este de remarcat că 
în privința inculpatei a fost începută urmărirea penală și derulată cu respectarea legislației 
Dosarul nr.1-240/2024                                                                        1-24108122-18-1-26092024
procesual-penale în vigoare. 
31. La fel, prin prisma art.6 al Convenției pentru apărarea drepturilor omului și 
libertăților fundamentale, inculpatei i-a fost adusă la cunoștință atât natura și cauza 
acuzației, cât și probele pe care se fundamentează acuzația, precum și calificarea juridică 
care a fost dată faptei săvârșite de aceasta într-o manieră detaliată prin rechizitoriul 
întocmit.
32. La caz, instanța de judecată reține că produsul infracțiunii analizate conform 
rechizitoriului îl reprezintă documentul oficial fals care acordă drepturi sau eliberează de 
obligații, și anume – procesul-verbal nr.114 al examinării medicale de constatare a 
faptului de consumare a alcoolului, stării de ebrietate și naturii ei din data de 02.06.2023.
33. La modul concret, potrivit acuzării, falsificarea acestui document de către Bobeica 
Svetlana s-a manifestat prin indicarea de către inculpată la rubrica „CONCLUZIA” de la 
finele procesului-verbal a mențiunii – „Treaz”, în pofida faptului că, în realitate, Bucovan 
Alexandrin avea în aerul expirat 0,33 mg/l de alcool și în sânge 0,40 g/l de alcool.
34. În acest sens, instanța de judecată consideră că, faptul indicării de către Bobeica 
Svetlana că persoana verificată este trează nu atribuie procesului-verbal nr.114 din data 
de 02.06.2023 calitatea de document fals. Or, după cum a invocat și apărătorul în 
dezbateri, la momentul întocmirii procesului-verbal nr.114 din 02.06.2023, inculpata nu 
cunoștea despre faptul că Bucovan Alexandrin a fost testat alcoolscopic de către 
colaboratorii INSP, or, ultimii nu au prezentat rezultatul testării cu aparatul „Drager” și 
nici nu au informat-o verbal despre această acțiune, fapt care, la fel, nu a fost elucidat nici 
de către martorii Sergheev Anton și Dănăilă Nicolae audiați în ședința de judecată.
35. La fel, instanța mai reține că în momentul întocmirii procesului-verbal nr.114 din 
02.06.2023, rezultatele probelor biologice nu erau cunoscute, respectiv inculpata a 
examinat clinic pacientul, în conformitate cu prevederile Regulamentului privind modul 
de testare alcoolscopică, de testare antidrog și examinare medicală pentru stabilirea stării 
de ebrietate și naturii ei, utilizând formularul tipizat al procesului-verbal verbal și 
înregistrându-l în Registrul de evidență a proceselor verbale al examinării medicale de 
constatare a faptului de consumare a alcoolului, stării de ebrietate și naturii ei. 
36. În același context, instanța consideră plauzibile argumentele apărării, precum că, 
Bobeica Svetlana a făcut unele mențiuni în procesul-verbal nr.114 din 02.06.2023 bazate 
pe starea fizică a pacientului, însă, pentru confirmarea tuturor circumstanțelor, a dispus și 
colectarea probelor biologice, fapt care este indicat la finele actului întocmit. 
37.Instanța mai notează că documentul pe care s-au făcut mențiunile este de strictă 
evidență și a fost aprobat prin Ordinul Ministerului Sănătății nr.826 din 31.10.2011 
(formular nr.155/e). Respectiv, nu se poate reține că acesta a fost confecționat de 
inculpata Bobeica Svetlana.
Dosarul nr.1-240/2024                                                                        1-24108122-18-1-26092024
38.Reieșind din concluziile enunțate supra, instanța de judecată consideră că, în speța 
dedusă judecății, nu există produsul infracțiunii prevăzute de art.361 alin.(1) Cod penal, 
or, procesul-verbal nr.114 al examinării medicale de constatare a faptului de consumare a 
alcoolului, stării de ebrietate și naturii ei, din data de 02.06.2023, nu are indiciile și 
calitatea noțiunii de „document oficial fals”.
39. Într-un alt context, conform învinuirii formulate, latura obiectivă a infracțiunii 
incriminate lui Bobeica Svetlana a fost săvârșită printr-o singură modalitate normativă 
alternativă – prin confecționare.
40.Confecționarea unui document oficial, în sensul Codului penal al Republicii 
Moldova, se referă la crearea materială a unui document care, prin aspectul său, imită un 
act autentic, dar care este, în realitate, este fals.
41. Cu alte cuvinte, confecționarea documentului oficial este o formă de fals material 
care constă în crearea fizică a unui document falsificat, care îndeplinește condițiile de 
formă și conținut ale unui act oficial.
42. Coroborând principiile de interpretarea a legii penale cu doctrina penală, instanța de 
judecată conchide că nu este acceptabil ca noțiunea de confecționare a documentelor false 
să fie aplicată ipotezei de introducere în documente a constatărilor sau mențiunilor false, 
or, în caz contrar, se va admite o interpretare extensivă defavorabilă, întrucât art.361 Cod 
penal ar fi aplicat la ipoteze pe care legiuitorul nu le are în vedere.    
43. Referitor la poziția acuzării, precum că, inculpata a menționat în document că 
persoana supusă controlului era trează, în pofida faptului că în realitate aceasta avea în 
aerul expirat 0,33 mg/l de alcool și în sânge 0,40 g/l de alcool, instanța o consideră 
eronată și contradictorie, or, inculpata la momentul întocmirii procesului-verbal nr.114 
din 02.06.2023, nu avea de unde să cunoască rezultatele testului Drager sau a probelor 
biologice recoltate în aceeași zi.
44. Referitor la argumentul acuzării, precum că, Bobeica Svetlana nu avea împuterniciri 
legale de testare alcoolscopică, instanța îl consideră eronat, întrucât, potrivit ordinului 
nr.183 din 24.06.2020 cu Anexa nr.1, cu privire la completarea Listei medicilor abilitați 
cu dreptul de examinare medicală la starea de ebrietate și naturii ei, recoltarea și analiza 
probelor biologice pentru stabilirea alcoolemiei, se regăsește și numele inculpatei 
Bobeica Svetlana /f.d.243-244, Vol.1/. Or, chiar dacă în acea zi inculpata avea funcția de 
medic pediatru de gardă, acest fapt nu excludea abilitatea și posibilitatea de a preleva 
probe de sânge pentru stabilirea gradului de alcoolemie de către aceasta. 
45. De asemenea, referitor la argumentul acuzării, că Bobeica Svetlana ar fi înlocuit 
probele de sânge ale lui Bucovan Alexandrin cu probele sale de sânge, pentru a dobândi 
un rezultat negativ la alcoolemie a acestuia, instanța îl consideră irelevant învinuirii în 
cauză, întrucât, această acțiune, chiar și dacă ar fi avut loc, nu se încadrează în semnele 
Dosarul nr.1-240/2024                                                                        1-24108122-18-1-26092024
componenței de infracțiune prevăzute de art.361 Cod penal, excedând în acest sens 
limitele învinuirii, precum și fiind aplicată o interpretare extensivă a legii penale.
46. Astfel, instanța notează că, la caz, se constată necesitatea adoptării unei soluții de 
achitare în privința lui Bobeica Svetlana, din motiv că fapta inculpatei nu întrunește 
elementele infracțiunii.
47. Or, instanța de judecată apreciază că probele administrate de organul de urmărire 
penală și susținute de acuzatorul de stat, nu dau temei la o stabilire sigură privind 
existența infracțiunii incriminate lui Bobeica Svetlana. 
48.Instanța mai relevă că, analizând cumulul de probe enunțate mai sus din punct de 
vedere al pertinenței, concludenței, utilității și veridicității lor, iar toate probele în 
ansamblu – din punct de vedere al coroborării lor, conform propriei convingeri, formate 
în urma examinării lor în ansamblul, sub toate aspectele și în mod obiectiv, călăuzindu-se 
de lege, instanța ajunge la concluzia că, la caz, se manifestă necesitatea pronunțării unei 
sentințe de achitare a Bobeica Svetlana în temeiul art.390 alin.(1) pct.3) Cod de 
procedură penală, deoarece fapta inculpatei nu întrunește elementele infracțiunii 
prevăzute de art.361 alin.(1) Cod penal.
49. Conform art.384 Cod de procedură penală, instanța hotărăște asupra învinuirii 
înaintate inculpatului prin adoptarea sentinței de condamnare, de achitare sau de încetare 
a procesului penal. Sentința se adoptă în numele legii. Sentința instanței de judecată 
trebuie să fie legală, întemeiată și motivată. Instanța își întemeiază sentința numai pe 
probele care au fost cercetate în ședința de judecată. 
50. Potrivit art.389 alin.(1), (2) Cod de procedură penală, sentința de condamnare se 
adoptă numai în condiția în care, în urma cercetării judecătorești, vinovăția inculpatului 
în săvârșirea infracțiunii a fost confirmată prin ansamblul de probe cercetate de instanța 
de judecată. Sentința de condamnare nu poate fi bazată pe presupuneri sau, în mod 
exclusiv ori în principal, pe declarațiile martorilor depuse în timpul urmăririi penale și 
citite în instanța de judecată în absența lor.
51. Referitor la procesul de apreciere a probelor, în jurisprudența Curții Europene s-a 
conturat standardul „dincolo de orice îndoială rezonabilă”, care presupune că, pentru a 
putea fi pronunțată o soluție de condamnare, acuzația trebuie dovedită dincolo de orice 
îndoială rezonabilă.
52.Existența unor probe dincolo de orice îndoială rezonabilă constituie o componentă 
esențială a dreptului la un proces echitabil și instituie în sarcina acuzării obligația de a 
proba toate elementele vinovăției într-o manieră aptă să înlăture dubiul (hotărârea CEDO 
Bragadireanu contra României, din 06.12.2006; hotărârea CEDO Orhan contra Turciei 
din 18.06.2002; hotărârea CEDO Irlanda contra Regatului Unit din 18.01.1978).
53. În această ordine de idei, instanța reține că nu a fost probat în modul stabilit de lege 
Dosarul nr.1-240/2024                                                                        1-24108122-18-1-26092024
existența faptei infracționale indicate în rechizitoriu, adică a confecționării documentelor 
oficiale false, care acordă drepturi sau eliberează de obligații, deoarece în cadrul 
cercetării judecătorești nu au fost prezentate probe ce ar confirma existența faptei 
infracțiunii.
54.Instanța mai notează că în cazul în care probele referitoare la vinovăție nu sunt 
certe, sigure, complete, ci exista îndoiala cu privire la vinovăția inculpatului, se aplica 
regula „in dubio pro reo”, potrivit căreia orice îndoiala operează în favoarea inculpatului. 
55. Regula „in dubio pro reo” constituie un complement al prezumției de nevinovăție, 
un principiu instituțional care reflecta modul în care principiul aflării adevărului, 
consacrat în Codul de procedură penală, se regăsește în materia probațiunii. Ea se explica 
prin aceea că, în măsura în care dovezile administrate pentru susținerea vinovăției celui 
acuzat conțin o informație îndoielnica tocmai cu privire la vinovăția făptuitorului în 
legătura cu fapta imputată. Înainte de a fi o problema de drept, regula „in dubio pro reo” 
este o problema de fapt.
56. Astfel, instanța de judecată, în conformitate cu prevederile art.100 și art.101 Cod de 
procedură penală, analizând și verificând probele administrate sub toate aspectele, 
coroborarea lor cu alte probe, consideră că vinovăția inculpatei în săvârșirea infracțiunii 
imputate nu s-a demonstrat în cadrul cercetării judecătorești, instanța constatând că este 
contrară dreptului la un proces echitabil, condamnarea persoanei în lipsa faptei 
infracționale, respectiv, în privința acesteia urmează a fi adoptată o sentință de achitare.
57. În susținerea acestei poziții, se rețin prevederile art.24 alin.(2) și art.26 alin.(3) Cod 
de procedură penală, care prevăd că, instanța de judecată nu este organ de urmărire 
penală, nu se manifestă în favoarea acuzării sau a apărării și nu exprimă alte interese 
decât interesele legii, iar judecătorul nu trebuie să fie predispus să accepte concluziile 
date de organul de urmărire penală în defavoarea inculpatului sau să înceapă o judecată 
de la ideea preconcepută că acesta a comis o infracțiune ce constituie obiectul învinuirii.
58.Instanța mai subliniază că sarcina prezentării probelor învinuirii îi revine 
procurorului. Mai mult ca atât, procedura penală are drept scop constatarea la timp și în 
mod complet a faptelor care constituie infracțiuni, astfel ca orice persoană care a săvârșit 
o infracțiune să fie pedepsită potrivit vinovăției sale și nici o persoană nevinovată să nu 
fie trasă la răspundere penală. 
59. În concluzie, având în vedere cele menționate supra, instanța de judecată conchide 
că, învinuirea adusă lui Bobeica Svetlana nu este bazată pe probe directe ce ar confirma 
vinovăția acesteia. Toate dubiile în probarea învinuirii care nu pot fi înlăturate se 
interpretează în favoarea inculpatei și, în atare situație, instanța, călăuzindu-se de 
principiul prezumției nevinovăției, cercetând toate probele prezentate de partea acuzării, 
ajunge la ferma convingere că urmează să pronunțe o sentință de achitare în privința lui 
Dosarul nr.1-240/2024                                                                        1-24108122-18-1-26092024
Bobeica Svetlana, învinuită de comiterea infracțiunii prevăzute de art.361 alin.(1) Cod 
penal, pe motiv că nu s-a constatat existența faptei infracțiunii.
60. Conform art.390 alin.(1) pct.1) Cod de procedură penală, sentința de achitare se 
adoptă dacă nu s-a constatat existența faptei infracțiunii.
61. În concluzie, în urma aprecierii probelor și călăuzindu-se de lege, instanța a stabilit 
că Bobeica Svetlana urmează să fie achitată, din motiv că lipsește fapta infracțiunii, iar 
sentința de condamnare nu poate fi bazată pe presupuneri, urmând ca dubiile în probarea 
învinuirii să fie interpretate în toate cazurile în favoarea inculpatei. 
62. Pe de altă parte, conform art.157 alin.(2) Cod de procedură penală, documentele se 
anexează, prin ordonanța organului de urmărire penală sau prin încheierea instanței, la 
materialele dosarului și se păstrează atâta timp cât se păstrează dosarul respectiv.
63. În speță, instanța de judecată consideră necesar, în conformitate cu prevederile 
art.157 alin.(2) Cod de procedură penală, ca mijlocul material de probă – procesul-verbal 
nr.114 al examinării medicale de constatare a faptului de consumare a alcoolului, stării de 
ebrietate și naturii ei, din data de 02.06.2023, recunoscut în calitate de mijloc material de 
probă și anexat la dosar prin ordonanța din 01.11.2023 (f.d.125-126, 128, Vol.1), să fie 
păstrat la dosar pe toată durata de păstrare a acestuia.
64. Prin prisma tuturor circumstanțelor descrise supra, aplicând prevederile art.art.157, 
338, 340, 385 - 390, 392-394, 396 și 397 Cod de procedură penală, instanța de judecată
HOTĂRĂȘTE:
Bobeica Svetlana *****, născută la *****, învinuită în comiterea infracțiunii 
prevăzute de art.361 alin.(1) Cod penal – se achită, pe motiv că nu s-a constatat existența 
faptei infracțiunii.
Mijlocul material de probă – procesul-verbal nr.114 al examinării medicale de 
constatare a faptului de consumare a alcoolului, stării de ebrietate și naturii ei, din data de 
02.06.2023, recunoscut în calitate de mijloc material de probă și anexat la dosar prin 
ordonanța din 01.11.2023 (f.d.125-126, 128, Vol.1), să fie păstrat la dosar pe toată durata 
de păstrare a acestuia.
Sentința poate fi atacată în ordine de apel la Curtea de Apel Centru, prin 
intermediul Judecătoriei Căușeni, în termen de 15 zile de la data pronunțării sentinței. 
Președintele ședinței
Judecător                             Negru 
Nicolae
Dosarul nr.1-240/2024                                                                        1-24108122-18-1-26092024