Dosarul nr. 5r-5192/2025                                                             4-24143457-12-5r-
20082025
H O T Ă R Â R E
 în numele Legii 
12 decembrie 2025                                                                  mun. 
Chişinău
Judecătoria Chișinău, sediul Buiucani
Instanța compusă din:
Preşedintele şedinţei, judecător                                      Tudor 
Stambol
Grefier                          Cătălina 
Rașcovschi
Cu participarea:
Agentul constatator                                                                                             Lilian 
Badan 
În lipsa:
Contravenientului                                                                                         FPC „Rogob” 
SRL 
examinând în ședință judiciară publică, în limba de stat, contestația depusă de FPC 
„Rogob” SRL (IDNO 1003600043207, sediul mun. Chișinău, s. Goianul Nou, str. 
Gloriei 1/1) împotriva procesului-verbal nr. ANS01 004622 din 29.08.2024 și a deciziei 
asupra cauzei contravenționale din 20.11.2024 prin care i-a fost aplicată sancțiunea 
amenzii în mărime de 360 unități convenționale, ceea ce constituie suma de 18000 lei, 
pentru comiterea contravenției prevăzute de art. art. 34 alin. (2 3), 273 pct. (2) Cod 
contravențional, -
c o n s t a t ă:
Prin procesul-verbal nr. ANS01 004622 din 29.08.2024 și a deciziei asupra cauzei 
contravenționale din 20.11.2024 emisă de agentul constatator Vasile Vorojbit din cadrul 
Direcției Teritoriale pentru Siguranța Alimentelor, FPC „Rogob” SRL a fost tras la 
răspundere contravențională şi sancționat conform art. art. 34 alin. (2 3), 273 pct. (2) Cod 
contravențional cu amendă în mărime de 360 unități convenționale, pe faptul că, în urma 
efectuării controlului inopinat în baza Delegației de control DL-ANSA-2024-06337 din 
28.08.2024, conform petiției nr. 1-740/24 din 30.07.2024 lui Ipatii Aleksandr sa stabilit 
că la data de 09.07.2024 în magazinul alimentar amplasat pe str. bd. Cuza Vodă 28/1 
mun. Chișinău se comercializa produse alimentare marmeladă „Mamba” cu termenul de 
păstrare expirat la data de 15.06.2024, 30.03.2024, s-a plasat spre comercializare 
brânzeturi fără indicarea prețurilor, etichetei-dovadă poze foto, astfel încălcând art. 7, 
alin. (6) lit. f), art. 12, alin. (6) din Legea nr. 306/2018, art. 10, alin. (2) din Legea nr. 
279/2017.
La data de 06.12.2024, FPC „Rogob” SRL în persoana administratorului Gogu 
Ludmila, a depus contestație împotriva procesului-verbal nr. ANS01 004622 din 
29.08.2024 și a deciziei asupra cauzei contravenționale din 20.11.2024 prin care i-a fost 
aplicată sancțiunea amenzii în mărime de 360 unități convenționale, ceea ce constituie 
suma de 18000 lei, pentru comiterea contravenției prevăzute de art. art. 34 alin. (2 3), 273 
pct. (2) Cod contravențional, solicitând anularea acestuia și încetarea procesului 
contravențional. 
În motivarea contestației a indicat că, consideră că, agentul constatator la 
examinarea cauzei nu a clarificat împrejurările cauzei obiectiv și a adoptat o decizie de 
sancționare în lipsa a careva probe pertinente, concludente și utile, cauza fiind examinată 
incomplet, superficial, nefiind stabilit cert faptul că în acțiunile companiei, sunt prezente 
elementele contravenției prevăzute de art. 273 pct. (2) Cod contravențional. Din procesul-
verbal cu privire la contravenție rezultă că constatarea faptei contravenționale comise a 
fost efectuată numai în baza afirmațiilor agentului constatator. Astfel, nu a fost stabilită 
fapta contravențională prin aplicarea cărorva mijloace tehnice speciale, prin fotografiere 
sau înregistrare video, iar probe verosimile ce ar confirma faptul încălcării de către FPC 
„ROGOB” SRL a prevederilor legale nu există. Pornind de la premisa procedurală prin 
care legiuitorul a stabilit că nici o probă nu are o valoare prestabilită, simplul fapt al 
întocmirii procesului-verbal cu privire la contravenție, este insuficient pentru tragerea 
persoanei la răspundere contravențională. Astfel, din procesul-verbal cu privire la 
contravenție nu este posibil a deduce vina companiei de cele încriminate și anume că 
compania ar fi comercializat produse cu termenul de valabilitate expirat. Prin urmare, 
contrar cerințelor legislației în vigoare la întocmirea procesului-verbal cu privire ia 
contravenție, agentul constatator nu a stabilit în baza unor probe pertinente și concludente 
faptul comiterii de către FPC „ROGOB” SRL a contravenției prevăzute de art. 273, pct. 
(2) Cod contravențional. În această ordine de idei, luând în considerație că procesului 
contravențional i se aplică în mod corespunzător prevederile Codului de procedură penală 
cu privire la mijloacele de probă și la procedeele probatorii, consider că agentul 
constatator, contrar prevederilor art. art. 381. 440, 443 din Codul contravențional, nu a 
asigurat o bună desfășurare a activității de colectare și de administrare a probelor privind 
existenta contravenției, încălcând atât principiile legalității, egalității, contradictorialității 
cât și aprecierii din punct de vedere al pertinenței, concludenții și veridicității fiecărei 
probe. Faptul prezentării de către agentul constatator în timpul procesului contravențional 
a câtorva poze atașate la petiție de către consumator, consideră că nu este suficiente 
pentru a demonstra vinovăția contravenientului, ne fiind clar în ce context și circumstanțe 
au fost făcute, timpul fotografierii, locul fotografierii, dispozitivul cu care au fost făcute 
pozele, neexistând certitudine că aceste poze au fost efectuate la o anumită dată și că nu 
au fost editate. În concluzie menționează că agentul constatator nu a acumulat și nu a 
prezentat careva probe în susținerea procesului-verbal întocmit, circumstanță ce vine în 
contradicție cu practica CtEDO (cauza Anghel c. României). Or, persoana poate fi 
sancționată numai pentru contravenția în a cărei privință este dovedită vinovăția sa, din 
care considerente în temeiul prevederilor art. 441 alin. (1) lit. a) al Codului 
contravențional, procesul contravențional pornit urmează a fi încetat din lipsa faptului 
contravenției. Autoritatea a stabilit în mod eronat sancțiune prin prisma art. 34 alin. (2 3) 
Cod contravențional, ceea ce presupune amendă în mărime triplă din suma amenzii în 
valoare maximă, ori la materialele cauzei contravenționale nu au fost atașate probe ce ar 
confirma comiterea de către contravenient de trei ori, în decursul unui an, a încălcărilor 
specificate în partea specială a cărții întâi. Agentul constatator drept motivare a stabilirii 
amenzii în mărime triple a menționat că faptul comiterii anterioare a contravenției pe 
parcursul anului se confirmă prin procesul verbal cu privire la contravenție 
ANS01005624 din 11.09.2024 și deciziile din data de 29.09.2024 și hotărârea 
Judecătoriei Orhei din 22.10.2024 (dosarul nr. 5r-1 14/2024), atrage atenția instanței că 
actele menționate au fost contestate în modul prevăzut de lege, prin prisma art. 448 alin. 
(5) Cod contravențional, totodată, hotărârea judecătorească menționată a fost contestată 
cu recurs. Compania se bucură de principiul prezumției nevinovăției până în momentul în 
care în privința companiei nu va fi emisă o hotărâre definitivă și irevocabilă pe cazurile 
enunțate, respectiv, agentul constatator nu era în drept de a aplica amendă în mărime 
triplă din suma amenzii în valoare maximă.
În ședința de judecată contravenientul FPC „Rogob” SRL nu s-a prezentat, fiind 
citat legal fapt confirmat prin prezența avizului poștal de recepție a citației anexat la 
materialele cauzei, nu a solicitat amânarea examinării cauzei și nu a comunicat motivele 
neprezentării, considerente din care instanța de judecată a dispus examinarea cauzei în 
absența acestuia.
În ședința de judecată reprezentantul agentului constatator Lilian Badan a solicitat 
respingerea contestației înaintate ca fiind neîntemeiată.  
Studiind materialele cauzei contravenționale, ascultând opiniile participanților, 
instanța de judecată concluzionează de a respinge contestația, din următoarele 
considerente.
Potrivit art. 448 alin. (1) Cod contravențional, contravenientul, victima sau 
reprezentantul acestora, procurorul, dacă este parte în cauza contravențională, în cazul 
în care nu sînt de acord cu decizia agentului constatator sau în cazul în care aceasta a 
fost emisă cu încălcarea normelor procesuale stabilite de prezentul cod, sînt în drept să 
conteste decizia emisă asupra cauzei contravenționale. Termenul de contestare a deciziei 
agentului constatator este de 15 zile de la data emiterii acesteia sau, pentru părțile care 
nu au fost prezente la ședința de examinare a cauzei contravenționale, de la data 
înmînării copiei de pe decizia respectivă în condițiile art. 4471 alin. (8).
Termenul de depunere a contestației a fost respectat, reieșind din faptul că decizia 
asupra cauzei contravenționale din 20.11.2024 a fost emisă în prezența reprezentantului 
contravenientului și contestația asupra acesteia a fost expediată prin intermediul Oficiului 
poștal la data de 04.12.2024 și recepționată de către agentul constatator la data de 
06.12.2025 (f. d. 99-103).
În ședința de judecată s-a constatat că, prin procesul-verbal nr. ANS01 004622 din 
29.08.2024 și a deciziei asupra cauzei contravenționale din 20.11.2024 emisă de agentul 
constatator Vasile Vorojbit din cadrul Direcției Teritoriale pentru Siguranța Alimentelor, 
FPC „Rogob” SRL a fost tras la răspundere contravențională şi sancționat conform art. 
art. 34 alin. (23), 273 pct. (2) Cod contravențional cu amendă în mărime de 360 unități 
convenționale, pe faptul că, în urma efectuării controlului inopinat în baza Delegației de 
control DL-ANSA-2024-06337 din 28.08.2024, conform petiției nr. 1-740/24 din 
30.07.2024 lui Ipatii Aleksandr sa stabilit că la data de 09.07.2024 în magazinul 
alimentar amplasat pe str. bd. Cuza Vodă 28/1 mun. Chișinău se comercializa produse 
alimentare marmeladă „Mamba” cu termenul de păstrare expirat la data de 15.06.2024, 
30.03.2024, s-a plasat spre comercializare brânzeturi fără indicarea prețurilor, etichetei-
dovadă poze foto, astfel încălcând art. 7, alin. (6) lit. f), art. 12, alin. (6) din Legea nr. 
306/2018, art. 10, alin. (2) din Legea nr. 279/2017.
Conform art. 7 Cod contravențional, persoana poate fi sancționată numai pentru 
contravenția în a cărei privință este dovedită vinovăția sa, cu respectarea normelor 
prezentului cod.
În conformitate cu art. 442 alin. (1) Cod contravențional, procesul-verbal cu 
privire la contravenție este un act prin care se individualizează fapta ilicită şi se 
identifică făptuitorul. Procesul-verbal se încheie de agentul constatator pe baza 
constatărilor personale şi a probelor acumulate, în prezența făptuitorului sau în absența 
lui. 
Conform art. 440 alin. (1) Cod contravențional, constatarea faptei 
contravenționale înseamnă activitatea, desfășurată de agentul constatator, de colectare 
şi de administrare a probelor privind existența contravenției, de încheiere a procesului-
verbal cu privire la contravenție, de aplicare a sancțiunii contravenționale sau de 
trimitere, a dosarului, după caz, funcționarului abilitat să examineze cauza 
contravențională, din cadrul autorității din care face parte agentul constatator, în 
instanța de judecată sau în alt organ spre soluționare.
Conform art. 425 alin. (1) Cod contravențional, probele sînt elemente de fapt, 
dobîndite în modul stabilit de prezentul cod, care servesc la constatarea existenței sau 
inexistenței contravenției, la identificarea făptuitorului, la constatarea vinovăției și la 
cunoașterea altor circumstanțe importante pentru justa soluționare a cauzei.
Potrivit art. 273 pct. (2) Cod contravențional, Încălcarea de către întreprinderile 
comerciale şi de alimentaţie publică, indiferent de tipul de proprietate şi forma juridică 
de organizare, precum şi de către persoanele fizice care practică comerţul, a regulilor de 
comerţ manifestată prin: comercializarea mărfurilor fără indicarea datei fabricării şi a 
termenului de valabilitate, comercializarea mărfurilor cu termenul de valabilitate 
expirat, modificarea termenului de valabilitate indicat pe produs, pe etichetă, pe ambalaj 
sau în documentaţia de însoţire se sancţionează cu amendă de la 60 la 90 de unităţi 
convenţionale aplicată persoanei fizice, cu amendă de la 60 la 120 de unităţi 
convenţionale sau cu amendă în mărimea valorii produsului respectiv, dar nu mai puţin 
de 120 de unităţi convenţionale, aplicată persoanei juridice.
În legislația Republicii Moldova, ca şi în cea a altor state europene, contravențiile 
au fost scoase de sub incidența legii penale și supuse unui regim administrativ. Din 
perspectiva capitolului IV din Cartea I al Codului contravențional, instanța de judecată 
evidențiază că sancțiunile administrative nu privesc un grup de persoane, ci se adresează 
tuturor cetățenilor în vederea realizării scopului preventiv și represiv al sancțiunii, iar 
potrivit art. 38 alin. (3) din legea citată, arestul contravențional poate fi aplicat şi în cazul 
neexecutării intenționate a unei alte sancțiuni contravenționale, ceea ce conferă faptei 
natura penală. Astfel, în materie contravențională au fost recunoscute garanțiile 
procedurale specifice în materie penală în ceea ce privește dreptul la un proces echitabil, 
printre care și prezumția de nevinovăție, prevăzută de alin. (2) al art. 6 din Convenția 
Europeană a Drepturilor Omului (Zilibergerg împotriva Moldovei (§ 35, din 01 februarie 
2005), Angel împotriva României (§ 52, din 04 octombrie 2007) sau Ozturk împotriva 
Germaniei (din 21 februarie 1994). Această împrejurare fundamentează la nivel de 
principiu că, sarcina probei în procedura contravenționala desfășurată în fața instanței de 
judecată revine în primul rând organului constatator şi, în condițiile în care acesta face 
dovada vinovăției, petentul urmează să-şi probeze nevinovăția.
Instanţa reiterează faptul că, prezumția de legalitate a procesului-verbal cu privire 
la contravenție, a fost supusă atenției Curții Europene a Drepturilor Omului (cauza 
Anghel contra României din 04 octombrie 2007), cauză în care Curtea, prin hotărârea din 
data de 4 octombrie 2007, își exprimă în mod foarte clar punctul de vedere cu privire la 
acest aspect. Curtea este de părere că, dacă scoaterea contravenției în afara legii penale nu 
ridică probleme în sine, nerespectarea garanțiilor fundamentale, printre care și prezumția 
de nevinovăție, care protejează cetățenii împotriva unor posibile abuzuri din partea 
autorităților, reprezintă un aspect ce trebuie examinat în temeiul articolului 6 din 
convenție. Reiterând importanța, în cadrul unei proceduri ce poate fi calificată drept 
„penală”, a unei astfel de garanții, destinată să restabilească echilibrul dintre presupușii 
autori ai faptelor ilegale și autoritățile chemate să îi urmărească şi pedepsească, Curtea 
consideră că asemenea cazuri urmează a fi judecate echitabil, după cum prevede art. 6 din 
CEDO.
Cu privire la temeinicia procesului-verbal de constatare a contravenției, instanța 
reține că, la întocmirea procesului-verbal cu privire la contravenție agentul constatator a 
acumulat suficiente probe pertinente și concludente ce demonstrează vina 
contravenientului. 
Astfel, sub aspectul temeiniciei procesului-verbal, instanța reține că situația de fapt 
reținută în procesul-verbal corespunde realității. 
În susținerea învinuirii, agentul constatator a anexat următoarele acte la materialul 
contravențional:
- decizia asupra cauzei contravenționale din 20.11.2024 emisă în privința FPC 
„Rogob” SRL și procesul-verbal cu privire la contravenție;
- copia procurii;
- notă de motivare nr. 33-06-C/6684 din 30.07.2024 a inițierii controlului inopinat;
- delegația de control nr. DL-ANSA-2024-06337 din 28.08.2024;
- anexă la delegația de control nr. DL-ANSA-2024-06337 din 28.08.2024;
- proces-verbal de control nr. 10342 din 29.08.2024 potrivit căruia, la momentul 
controlului s-a stabilit produse cu termenul de valabilitate expirat prin ce s-a admis 
încălcările art. art. 7, alin. (6) lit. f), 12, alin. (6) din Legea nr. 306/2018, art. 10, alin. (2) 
din Legea nr. 279/2017;
- lista de verificare potrivit căreia conform subiectului petiției s-a admis la data de 
09.07.2024, comercializarea produselor alimentare bomboane/marmeladă „MAMBA” cu 
termenul de valabilitate expirat;
- explicația lui Popovici Maria conform căreia la data de 09.07.2024 s-a prezentat 
un cumpărător pentru a procura biscuiți în momentul când ea era în procesul de verificare 
a termenilor, a explicat că nu îi comercializează acest tip de produs din motiv că este cu 
termenul de valabilitate expirat la data de 08.07.2024. Marfa nu a fost procurată de către 
cumpărător acesta în formă agresivă insista să procure;
- copia înștiințării de recepționare;
- extras din registrul de stat al persoanelor juridice;
- copia certificatului de înregistrare oficială pentru siguranța alimentelor;
- copia hotărârii Judecătoriei Orhei (sediul Central) din 22.10.2024 potrivit căreia 
contestația înaintată de FPC „Rogob” SRL a fost respinsă;
- copia deciziei asupra cauzei contravenționale din 25.09.2024;
- copia procesului-verbal cu privire la contravenție din 11.09.2024;
- fișa de evidență și control;
- indicație;
- fișa de reclamație din 30.07.2024;
- copia bonului fiscal;
- planșe fotografice;
- scrisoare de informare;
- citație expediată în adresa  FPC „Rogob” SRL;
În contextul circumstanțelor arătate, instanța reține că prezumția de legalitate și 
temeinicie de care se bucură procesul-verbal de constatare a contravenției, ca și act 
autentic nu a fost răsturnată de către făptuitor, deși i s-a creat cadrul necesar și suficient 
în acest sens.
Astfel, instanța de judecată, coroborând probele cercetate cu prevederile legale 
citate, concluzionează că FPC „Rogob” SRL este culpabil de comiterea contravenției 
prevăzute de art. 273 pct. (2) Cod contravențional.
Instanța reține că, Legea contravențională prevede redactarea procesului verbal cu 
privire la contravenție într-o anumită forma „ad validitatem”, cu respectarea tuturor 
prescripțiilor legale de fond și de formă, pentru încheierea sa valabilă, în scopul 
producerii efectelor juridice, pentru care a fost întocmit. În acest context, respectarea 
exigențelor legale prevăzute la art. 443 al Codului contravențional sunt impuse agentului 
constatator la întocmirea procesului verbal cu privire la contravenție.
Respectiv, analizând actul de sancționare sub aspectul legalității sale, instanța va 
cerceta dacă în cauză sunt întrunite cerințele de formă a procesului-verbal de contravenție 
contestat, așa cum sunt impuse în mod imperativ de dispozițiilor art. 443 al Codului 
contravențional, referitoare la mențiunile obligatorii ce trebuie prevăzute sub sancțiunea 
nulității.
Sub aspectul legalității procesului-verbal, instanța de judecată denotă că, motivele 
de nulitate absolută a actului atacat pot fi invocate atât de părți, cât și din oficiu de către 
instanță pentru asigurarea respectării principiului legalității și dreptății, consacrate expres 
în art. 5 și 7 Cod contravențional.
La caz, instanța de judecată reține că, potrivit procesului-verbal de control nr. 
10342 din 29.08.2024, la momentul controlului s-a stabilit produse cu termenul de 
valabilitate expirat și anume bomboane/marmeladă „MAMBA”, la fel la materialul 
contravențional a fost anexată copia bonului fiscal prin care se confirmă comercializarea 
spre consumator a bomboanelor/marmeladă „MAMBA” ale cărui termen de valabilitate 
este expirat. La fel conform listei de verificare conform subiectului petiției s-a admis la 
data de 09.07.2024, comercializarea produselor alimentare bomboane/marmeladă 
„MAMBA” cu termenul de valabilitate expirat. Astfel instanței de judecată i-au fost 
prezentate probe pertinente în vederea susținerii vinovăției FPC „Rogob” SRL în 
încălcarea prevederilor art. art. 7, alin. (6) lit. f), 12, alin. (6) din Legea nr. 306/2018, art. 
10, alin. (2) din Legea nr. 279/2017.
Cu referire la afirmația reprezentantului contravenientului precum că agentul 
constatator eronat a stabilit sancțiunea triplă din motiv că anterior contravenientul nu a 
fost sancționat or, hotărârea Judecătoriei Orhei (sediul Central) din 22.10.2024 este 
contestată cu recurs, instanța de judecată relevă faptul că, conform materialelor 
prezentate de către agentul constatator anterior au fost admise de către FPC „Rogob” 
SRL a încălcărilor art. art. 7, alin. (6) lit. f), 12, alin. (6) din Legea nr. 306/2018, art. 10, 
alin. (2) din Legea nr. 279/2017 prin plasarea spre comercializare a produselor alimentare 
cu termenul de valabilitate expirat.
Cu referire la alte încălcări menționate de către reprezentantul contravenientului, 
instanța de judecată menționează că potrivit jurisprudenței CEDO în cauza Maslova şi 
Nalbandov contra Rusiei, Curtea a reiterat importanța soluționării unei cauze în fond, 
astfel ca instanța națională să se expună asupra vinovăției sau nevinovăției persoanei 
acuzate de comiterea unui delict, în vederea stabilirii adevărului obiectiv, restabilirii 
ordinii de drept, ocrotirii şi asigurării drepturilor nu numai a acuzatului, dar şi a 
victimelor infracțiunii. În termeni clari CEDO a reiterat că nu pot fi puse la baza unei 
hotărâri de condamnare – exclusiv probele obținute cu încălcarea art. 2 CEDO, adică prin 
aplicarea torturii. În restul cazurilor, instanțele urmează să dea apreciere probelor 
obținute cu încălcări procedurale, fiind posibilă ușurarea pedepsei ca recompensă pentru 
drepturile încălcate (cum este art. 385 alin. (4) din Codul de Procedură Penală).
Astfel, CEDO în jurisprudenţa sa a reiterat că formalitățile procedurale nu trebuie 
să predomine asupra fondului cauzei/adevărului obiectiv.
Conform art. 251 Cod procedură penală, „(1) Încălcarea prevederilor legale care 
reglementează desfăşurarea procesului penal atrage nulitatea actului procedural numai 
în cazul în care s-a comis o încălcare a normelor procesuale penale ce nu poate fi 
înlăturată decât prin anularea acelui act, fie au fost afectate caracterul echitabil al 
procesului penal sau drepturile părţilor. (2) Actele îndeplinite ulterior actului care a fost 
declarat nul sunt la rândul lor lovite de nulitate atunci când există o legătură directă 
între acestea şi actul declarat nul. (3) În cazul în care constată nulitatea unui act, 
organul de urmărire penală, procurorul sau instanţa de judecată dispune, atunci când 
este necesar şi dacă este posibil, refacerea acelui act cu respectarea dispoziţiilor legale.”
Spre deosebire de reglementările din Codul contravențional, în Codul de procedură 
penală legislatorul a decis să diferențieze nulitatea absolută de cea relativă. Astfel, 
potrivit articolului 251 din Codul de procedură penală, se sancționează cu nulitate 
absolută actul procedural încheiat cu încălcarea prevederilor legale referitoare la 
competența rationae materie sau ratione personae, la sesizarea instanței, la compunerea 
acesteia şi la publicitatea ședinței de judecată, la participarea părților în cazurile 
obligatorii, la prezența interpretului ori a traducătorului, dacă sunt obligatorii potrivit 
legii. În toate celelalte cazuri de încălcare a normelor procesuale penale, nulitatea actului 
procedural poate fi invocată numai în cazul în care s-a comis o încălcare ce nu poate fi 
înlăturată decât prin anularea acelui act.
Astfel, scopul de bază a oricărui proces judiciar este aflarea adevărului şi justa 
soluționare a cauzei, iar încălcarea prevederilor procedurale în procesul de acumulare a 
probelor poate servi temei pentru ușurarea pedepsei.
Instanța de judecată reține că prin Hotărârea Nr. 32 din 29 noiembrie 2018 Curtea 
Constituțională a reținut în jurisprudența sa că sistemul de sancționare al statului trebuie 
să funcționeze de o asemenea manieră încât cei vulnerabili, să fie convinși că sistemul 
judiciar va reacționa împotriva ilegalităților comise față de ei și nu le va tolera sau nu îi 
va lăsa pe făptuitori nepedepsiți. Dacă nu s-ar putea stabili o pedeapsă din cauza 
reglementării deficitare a legii, scopul legii contravenționale nu ar fi atins, fapt care ar 
alimenta scepticismul public la adresa sistemului judiciar (HCC nr. 28 din 22 noiembrie 
2018, § 65). În concluzie, Curtea observă că articolul 445 și textul „și 445” din articolul 
461 din Codul contravențional împiedică autoritățile să-și respecte obligațiile procedurale 
pozitive și sunt contrare articolelor 24 și 28 din Constituție. Astfel, constatarea 
neconstituționalității prevederilor contestate nu împiedică Parlamentul să diferențieze 
cazurile de nulitate absolută și de nulitate relativă a procesului-verbal cu privire la 
contravenție. Totuși, până la introducerea acestor amendamente legislative, judecătorii 
trebuie să aplice prevederile din Codul de procedură penală și să constate, în fiecare caz 
particular, dacă lipsa unei mențiuni în procesul-verbal nu poate fi înlăturată decât prin 
anularea procesului-verbal de constatare a contravenției sau dacă aceasta poate fi 
acoperită (confirmată) de către instanța de judecată.
Astfel, conducându-se de propria convingere formată în urma cercetării tuturor 
probelor administrate în raport cu circumstanțele constatate ale cauzei și călăuzindu-se de 
lege, instanța ajunge la concluzia de a respinge contestația ca neîntemeiată, așa cum în 
acțiunile contravenientului FPC „Rogob” SRL există faptele prevăzute de art. 273 pct. (2) 
Cod contravențional, sancțiunile aplicate contravenientului de agentul constatator fiind în 
corespundere cu cerințele legale.
În conformitate cu art. 461, 462 Cod contravențional, instanța de judecată, -
     
h o t ă r ă ș t e :
Contestația depusă de FPC „Rogob” SRL (IDNO 1003600043207, sediul mun. 
Chișinău, s. Goianul Nou, str. Gloriei 1/1) împotriva procesului-verbal nr. ANS01 
004622 din 29.08.2024 și a deciziei asupra cauzei contravenționale din 20.11.2024 prin 
care i-a fost aplicată sancțiunea amenzii în mărime de 360 unități convenționale, ceea ce 
constituie suma de 18000 lei, pentru comiterea contravenției prevăzute de art. art. 34 alin. 
(23), 273 pct. (2) Cod contravențional - se respinge ca neîntemeiată.
Hotărârea cu drept de recurs, la Curtea de Apel Centru, în termen de 15 zile, prin 
intermediul Judecătoriei Chişinău (sediul Buiucani).
Preşedintele şedinţei,
judecător                                                       /semnătura/                            Tudor 
Stambol