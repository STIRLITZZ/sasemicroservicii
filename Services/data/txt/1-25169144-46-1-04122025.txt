Dosarul nr. 1-261/25
1-25169144-46-1-04122025
S    E    N    T    I    N    Ţ    Ă
În numele Legii
12 decembrie 2025                                                                                           mun. 
Soroca
Judecătoria Soroca, sediul Central
Instanța în componența:
Președintelui de ședință:Cristina Botnaru 
Grefierului: Alina Bordian
Cu participarea:
Procurorului: Nicolae Panfilii
Avocatului: Alexandr Olșanski
a examinat în ședința de judecată publică, pe baza probelor administrate în faza de 
urmărire penală, cauza penală de învinuire a lui
Istratii Ion *****, născut *****, născut şi domiciliat 
în *****, studii medii, concubinaj, ***** întreținere, 
nesupus militar, neangajat în câmpul muncii, *****  
cetățean al Republicii Moldova, anterior condamnat 
prin:
- sentința Judecătoriei Soroca, sediul Central din 
02.10.2020, în baza art. 2641 alin. (4) Cod penal, la 180 ore 
de muncă neremunerată în folosul comunității
în comiterea infracțiunii prevăzute de art.2011 alin.(1) lit. a) Cod penal,-
Cauza parvenită spre examinare în instanța de judecată la 04.12.2025 și examinată 
în termen rezonabil de pană la 12.12.2025.
Procedura de citare a fost legal executată.
Procurorul s-a pronunțat pentru aplicarea unei pedepse sub formă de 135 ore muncă 
neremunerată în folosul comunității. 
Apărarea a pledat pentru aplicarea unei pedepse minime sub formă de muncă 
neremunerată în folosul comunității în cuantum minim prevăzut de lege.
Asupra materialelor din dosar şi a probelor administrate în ședință, instanța,-
A       C   O   N   S   T   A   T   A   T   :
Istratii Ion *****, la data de 15.11.2025, în jurul orei 23:20 min., aflându-se la 
domiciliul său situat în gospodăria situată în mun. Soroca, str. ***** 8, acţionând cu 
intenţie directă, urmărind realizarea altor acţiuni violente şi cauzării intenţionate a 
violenţei fizice asupra membrului de familie, dându-şi seama de caracterul 
prejudiciabil al acţiunilor sale, prevăzând urmările şi dorind în mod conştient 
survenirea acestora, în urma unui conflict cu partea vătămată Rotari Ion, care este 
cumnatul său, şi care, conform art. 133 1 lit. b) din Codul penal, este membrul său de 
familie, a aplicat faţă de ultimul violenţa fizică şi anume: i-a aplicat o lovituri cu un 
borcan din sticlă, provocându-i astfel ultimului leziuni corporale sub formă de plăgi 
tăiate în regiunea infraorbitală pe dreapta, regiunea occipitală pe centru şi regiunea 
occipitală pe stânga a capului, regiunea pavilionului auricular stâng, regiunea 
retroauriculară pe stânga, care, conform raportului de constatare medico-legală nr. 
202521P0336 din 18.11.2025, se califică ca vătămare uşoară a integrităţii corporale 
sau a sănătăţii.
Astfel, prin acțiunile sale Istratii Ion ***** a săvârșit infracțiunea prevăzută la 
art.2011 alin. (1) lit. a) din Codul Penal al R. Moldova, cu indicii de calificare: 
”Acţiunea intenţionată comisă de un membru al familiei în privinţa altui membru al 
familiei, manifestată prin alte acţiuni violente, soldată cu vătămare uşoară a 
integrităţii corporale sau a sănătăţii”.
Pînă la începerea cercetării judecătorești inculpatul Istratii Ion *****, fiind asistat 
de avocatul său, a declarat personal prin înscris autentic, că recunoaște în totalitate 
faptele indicate în rechizitoriu, probele îi sunt cunoscute, conținutul acestora îi este 
clar și că obiecții asupra lor nu are, solicitând ca judecata să se facă pe baza probelor 
administrate în faza de urmărire penală, fără a solicita administrarea de noi probe.
Ținând cont de opinia participanților la proces și de faptul că din probele 
administrate rezulta că faptele inculpatului au fost stabilite, fiind suficiente date cu 
privire la persoana lui, pentru a permite stabilirea unei eventuale pedepse, dat fiind 
faptul că rechizitoriul a fost întocmit în conformitate cu prevederile art.296 CPP, 
întrucât actele de urmărire penală nu prezentau careva semne că ar fi lovite de 
nulitatea absolută, iar dosarul penal nu conținea careva indicii că în faza de urmărire 
penală a fost încălcat principiul legalității în administrarea probelor, că au fost 
încălcate drepturile și libertățile fundamentale garantate de Convenția Europeană, 
fapta imputată inculpatului fiind just încadrată în conformitate cu dispozițiile 
prevăzute în Codul Penal, iar participanții la proces nu au formulat careva cereri 
referitoare la contestarea acestor circumstanțe, instanța de judecată a admis prin 
încheiere cererea inculpatului privind judecarea cauzei pe baza probelor administrate 
în faza de urmărire penală și a procedat la audierea lui potrivit regulilor de audiere a 
martorului.
Audiat în ședința de judecată sub jurământ, inculpatul Istratii Ion ***** a 
declarat instanței că, recunoaște vina în totalitate și că îi pare rău de cele ce s-au 
întâmplat. La caz a comunicat că, sora sa Ionela este căsătorită și locuiește împreună 
cu soțul ei, Rotari Ion, care îi este cumnat. La data de 15.11.2025, au stat cu toții la 
masă el și Ion au consumat băuturi alcoolice (rachiu), după care au ieșit afară. În 
timpul discuțiilor între ei s-a iscat un conflict el a luat un borcan de sticlă de 3 litri și l-
a lovit pe Ion în regiunea capului, cauzându-i sângerare. 
A confirmat că la moment a tras concluziile necesare în urma comportamentului 
său anterior, se căiește sincer de cele comise  și a promis că pe viitor nu va mai 
încălca legea fiind de acord cu aplicarea unei pedepse sub formă de muncă 
neremunerată în folosul comunității.
Partea vătămată Rotari Ion, în cadrul ședinței de judecată nu s-a prezentat dar a 
solicitat prin cerere examinarea cauzei în lipsa sa, a menționat că nu are pretenții 
materiale sau morale față de el, lăsând pedeapsa la discreția instanței.
Astfel, în afară de recunoașterea deplină a vinei, culpa lui Istratii Ion ***** se mai 
dovedește de următoarele probe administrate la urmărirea penală şi prezentate de 
procuror:
Depozițiile părților vătămate:
- Rotari Ion, care fiind audiat a comunicat că, locuieşte cu soţia Rotari Ionela şi 
doi copii minori. La 15.11.2025, în jurul orei 18:30 min., soţia sa a fost telefonată de 
fratele ei Istratii Ion, care i-a chemat la frigărui, la concubina lui cet. Eftodii Lilia, 
care locuieşte pe str. ***** 8 din mun. Soroca. Atunci, pe la ora 19:00, cu soţia şi 
ambii copii, au venit pe adresa sus-indicată. Cu Eftodii Lilia se cunosc de mult timp şi 
sunt prieteni de familie şi sunt în relaţii bune. Cumnatul lui Istratii Ion se cunoaşte de 
mult timp cu Lilia şi în companie au stat de multe ori împreună cu familiile, adică cei 
indicaţi mai sus. Făcând frigărui, au stat la masă, au mâncat, au servit rachiu de casă, 
totul era bine, careva conflicte nu erau între ei. La ora 22:50, soţia a telefonat o 
persoană care trebuia să vină cu automobilul să-i ducă acasă. Între timp, soţia cu Lilia 
erau în casă şi îmbrăcau copiii, iar el cu Ion au ieşit afară la fumat. În timp ce fumau, 
Ion i-a propus să rămână să servească mai departe băuturi spirtoase, la care el i-a spus 
că copiii trebuie să doarmă şi pleacă acasă. La ce Ion continua să-i spună să rămână, 
însă el refuza şi s-au schimbat cu nişte cuvinte, care nu i- au plăcut lui Ion şi tot prin 
discuţii Ion, fără nici un motiv, pe neaşteptate pe când se afla în faţa lui, l-a lovit cu 
capul în faţă, el l-a împins, la care Ion de pe o măsuţă care se afla afară, a luat 
borcanul de 3 litri din sticlă, care era cu chiştoace de ţigări şi l-a lovit cu borcanul 
peste cap. El a reuşit să se întoarcă cu partea stângă spre el şi a primit lovitură cu 
borcanul peste cap din spate. Văzând că Ion l-a lovit şi îi curge sînge din cap, a bătut 
la fereastră, ca femeile să iasă din casă. De la lovitură borcanul s-a stricat de capul lui. 
În timp ce Lilia cu Ionela au ieşit afară, el cu Ion se certau în care timp Ion a luat alt 
borcan şi a vrut să-l arunce în el, însă soţia lui cu Lilia erau în faţa lui şi de la 
aruncătură, borcanul s-a stricat de o ţeavă metalică. Tot atunci, soţia a văzut că îi 
curge sânge din cap şi a început să sune la ambulanţă de pe telefonul lui şi peste un 
timp scurt, la faţa locului a venit ambulanţa şi poliţia. Pe Ion nu l-a lovit, l-a împins în 
piept cu palma şi atât.Cazul indicat mai sus s-a primit din cauza că Ion era beat şi nu i-
a plăcut ce i-a spus el lui (lui Ion i-a spus că nu este podcablucinic, doar i-a spus lui că 
el este podcablucinic) din care cauză, el a început tot conflictul şi l-a lovit cu borcanul 
peste cap (f.d.30-33);
Depozițiile martorilor:
- Rotari Ionela, care fiind audiată a comunicat că, la data de 15.11.2025 în jurul 
orei 18:30, fratele său Ion, a telefonat-o şi a invitat- o la frigărui. Urma să meargă la 
casa concubinei fratelui său Eftodii Lilia, care se află în mun. Soroca, str. ***** 8. 
Tot atunci şi-a îmbrăcat copii minori şi au mers în ospeţie la fratele său. Acolo soţul 
său împreună cu fratele său au pregătiri frigărui, iar ea cu Lilia au pregătit masa. După 
care au stat cu toţii la masă, unde bărbaţii au servit rachiu de casă, iar ea cu Lilia au 
servit câte un pic de vin. în jurul orei 22:40, a sunat pe un cunoscut de-al familie sale 
ca să vină cu maşina şi să-i ducă acasă. între timp ea a rămas cu Lilia în casă ca să 
îmbrace copiii, iar soţul şi fratele său au ieşti afară. în timp ce îmbrăca copiii, soţul 
său a bătut în geam. Ieşind afară a observat că soţul său se deplasa spre ieşirea din 
ogradă, iar fratele său a vrut să arunce cu un borcan în el, însă borcanul s-a stricat într-
o ţeavă din metal. Văzând că soţul său este murdar de sânge, a luat telefonul acestuia 
şi a sunat la ambulanţă. Peste ceva timp la faţa locului a venit ambulanţa şi poliţia. 
Soţul său avea tăieturi la cap şi-i curgea sânge. Ulterior discutând cu soţul său, acesta 
i-a comunicat că fiind afară, în timpul discuţiei fratele său, acesta i-a zis că este 
„podcablucinic”. S-au numit reciproc, astfel s-a iscat conflictul, iar fratele său l-a lovit 
pe soţul său cu un borcan în cap. Când au ieşit cu Lilia afară, în ogradă erau bucăţi de 
sticlă. Până la acel moment soţul său cu fratele Ion erau în relaţii bune, nu au avut 
conflicte. La fel şi ea cu fratele său sunt în relaţii bune, tot conflictul s-a pornit de la o 
prostie (f.d. 34-37);
- Eftodii Lilia, care fiind audiată a declarat că, locuieşte în or. Soroca, str. ***** 8. 
De aproximativ 5 luni de zile, concubinează cu Istratii Ion, copii în comun nu au. La 
15 noiembrie 2025 în jurul orei 18:00, concubinul Ion a telefonat-o pe sora lui Ionela 
Rotari, ca să vină la frigărui la ei acasă. Pe la orele 19:00, Ionela împreună cu soţul 
său Rotari Ion şi doi copii minori au venit la ei în ospeţie. Concubinul ei Ion cu 
cumnatul său Ion Rotari, au făcut frigărui afară, după care au stat la masă, au mâncat, 
băieţii au servit rachiu, iar ea cu Ionela au servit puţin vin. Pe la orele 22:50, Ionela a 
telefonat pe un cunoscut ca să vină după ei, să-i ducă acasă. între timp, concubinul Ion 
cu cumnatul Ion au ieşit afară la fumat, iar ea cu Ionela îmbrăcau copiii. în jurul orei 
23:00, Rotari Ion a bătut în fereastră şi atunci îndată cu Ionela au ieşit afarŞ, unde au 
observat că Rotari Ion avea urme de sânge pe cap, iar Istratii Ion era mai într-o parte. 
în ogradă pe jos erau mai multe bucăţi de stecle. Aflându-se afarl, Rotari Ion se 
deplasa spre ieşire, timp în care Istrati Ion a luat un borcan din sticlă şi a aruncat în 
direcţia lui Rotari Ion, iar borcanul s-a lovit de o ţeavă metalică din ogradă. Cu 
aceasta s-a terminat tot conflictul pe care ea cu Ionela 1- a văzut. Când a început 
conflictului, ea cu Ionela erau în casă şi nu au văzut ce a fost între ei. Tot atunci Ionela 
a solicitat ambulanţa şi peste ceva timp la faţa locului a venit ambulanţa după care şi 
poliţia. La acel moment Rotari Ion avea sânge pe cap. Ulterior, discutând cu 
concubinul său, acesta ia spus că s-a certat cu Rotari Ion, şi acesta l-a lovit cu pumnul 
în piept, după care el a aruncat în ultimul cu un borcan din sticlă care s-a stricat de 
Rotari Ion şi atât. Ce a fost între ei, ea cu Ionela nu au văzut. Ştie că Rotari Ion cu 
Istratii Ion sunt în relaţii bune, anterior nu au avut conflicte, despre alte conflicte nu 
cunoaşte (f.d. 38-41);
- Procesul-verbal de cercetare la faţa locului, cu tabelul foto anexă, acţiune 
procesuală efectuată la 16.11.2025, prin care a fost cercetat locul comiterii infracţiunii 
şi anume gospodăria cet. Eftodii Lilia, situată în mun. Soroca, str. ***** 8 (f.d. 7-8);
- Ordinul de restricţie nr. 213 din 16.11.2025, prin care cet. Istratii Ion a.n. 1998, 
i-au fost stabilite mai multe măsuri restricţie pe un termen de 3 zile, începând cu data 
de 15.11.2025 ora 01:30 pînă la data de 19.11.2025 ora 01:30 (f.d.14);
- Raportul de constatare nr. 202521P0336 din 18.11.2025, potrivit concluziilor 
căruia, la examinarea medico-legală a documentelor medicale prezentate pe numele 
cet. Rotari Ion a.n. 1994, s-au constatat: plăgi tăiate în regiunea infraorbitală pe 
dreapta, regiunea occipital pe centru şi regiunea occipital pe stînga a capului, regiunea 
pavilionului auricului stîng, regiunea retoauriculară pe stînga, care au fost produse în 
rezultatul acţiunii traumatice a unui obiect tăietor posibil în timpul şi circumstanţele 
indicate, condiţionează dereglarea sănătăţii de scurtă durată, care are o durată de peste 
6 zile, dar nu mai mult de 21 zile, incluziv şi în baza acestui criteriu, se califică ca 
vătămare uşoară a integrităţii corporale sau a sănătăţii (f.d. 23-24);
- Mijloace materiale de probă: copia tomografiei computerizate a craniului lui 
Rotari Ion şi copia formularului nr. 027/e, recunoscute şi anexate prin ordonanţa 
procurorului din 24.11.2025 (f.d. 18-19);
Deci, instanța conchide că totalitatea dovezilor concludente enumerate mai sus, 
acumulate în cadrul urmăririi penale şi examinate în instanța de judecată, 
demonstrează dincolo de orice dubiu rezonabil vinovăția lui Istratii Ion *****, 
acțiunile căreia corect au fost încadrate juridic în baza art.201 1 alin.(1) lit. a) Cod 
penal, cu indicii de  calificare: ”Acţiunea intenţionată comisă de un membru al 
familiei în privinţa altui membru al familiei, manifestată prin alte acţiuni violente, 
soldată cu vătămare uşoară a integrităţii corporale sau a sănătăţii”.
În consecință, ținând cont de faptul că probele administrate în fază de urmărire 
penală, însușite și acceptate de Istratii Ion ***** dovedesc incontestabil vinovăția lui 
în comiterea infracțiunii, instanța va emite o sentință de condamnare, iar la stabilirea 
pedepsei va ține cont de prevederile art.6, 7, 61, 75 Cod penal, și anume, caracterul și 
gradul prejudiciabil al infracțiunii comise de către inculpat, de persoana celui vinovat, 
de influența pedepsei aplicate asupra corectării și reeducării vinovatului, precum şi de 
condițiile de viață ale familiei acestuia. Instanța remarcă faptul că prin criteriile de 
individualizare a pedepsei se înțeleg cerințele de care instanța de judecată este 
obligată să se conducă în procesul stabilirii pedepsei şi la aplicarea ei persoanei 
vinovate de săvârșirea infracțiunii. 
Așa dar, în accepțiunea art. 61 alin. (2) din Codul penal, pedeapsa are drept scop 
restabilirea echității sociale, corectarea și resocializarea condamnatului, precum şi 
prevenirea săvârșirii de noi infracțiuni atât din partea condamnaților, cât și a altor 
persoane. Executarea pedepsei nu trebuie să cauzeze suferințe fizice şi nici să 
înjosească demnitatea persoanei condamnate. 
Potrivit art.7 Cod penal, la aplicarea legii penale se ţine cont de caracterul şi gradul 
prejudiciabil al infracțiunii săvârșite, de persoana celui vinovat şi de circumstanțele 
cauzei care atenuează ori agravează răspunderea penală.
În acord cu art. 75 alin. (1) din Codul penal, persoanei recunoscute vinovate de 
săvârșirea unei infracțiuni i se aplică o pedeapsă echitabilă în limitele fixate în Partea 
specială a Codului penal şi în strictă conformitate cu dispozițiile Părții generale. 
Individualizarea pedepsei constă din obligațiunea instanței de a stabili măsura 
pedepsei concrete infractorului necesară și suficientă pentru realizarea scopurilor legii 
penale şi pedepsei penale.
În speță, drept circumstanțe atenuante prevăzute de art. 76 alin. (1) lit. f) Codul 
penal, urmează a fi reținută recunoașterea vinovăției și căința sinceră. Circumstanțe 
agravante conform art.77 Cod penal nu au fos stabilite.
La caz, instanța de judecată relevă că inculpatul Istratii Ion *****, a comis o 
infracțiune mai puțin gravă, fapt care rezultă din interpretarea sistemică a prevederilor 
art. 16 alin. (3) din Codul penal și art.2011 alin.(1) lit. a) din Codul penal.
La locul de trai Istratii Ion *****, se caracterizează satisfăcător (f.d.53).
La evidența medicului narcolog și psihiatru nu se află (f.d.44, 46).
Lecturând materialele cauzei instanța mai reține că, conform cazierului judiciar 
(forma 246), (f.d.47), ultimul nu este la prima abatere de la legislația penală, anterior 
fiind condamnat prin: sentința Judecătoriei Soroca, Central din 02.10.2020, în baza 
art. 2641 alin. (4) Cod penal, la 180 ore de muncă neremunerată în folosul comunității.
Potrivit informației nr. 08/11-3042 din 25.11.2025 eliberată de Biroul de probațiune 
Soroca (f.d.52) se atestă că Istratii Ion ***** s-a aflat la evidență în baza Sentinței 
Soroca, Central din 02.10.2020, și a executat pedeapsa fiind exclus de la evidență la 
15.02.2021 în legătură cu ispășirea pedepsei.
Instanța a ținut cont și de faptul că, Istratii Ion ***** a solicitat examinarea cauzei 
în procedură simplificată şi în așa fel ultima a ușurat mult desfășurarea procesului.
După săvârșirea infracțiunii, precum şi în instanța de judecată, Istratii Ion ***** a 
avut un comportament cuviincios, fapt ce atestă că a înțeles bine urmările negative ale 
faptei sale, dând încredere instanței că asemenea cazuri nu se vor mai repeta. Cu toate 
acestea, în pofida circumstanțelor sus menționate, instanța consideră că în privința lui 
Istratii Ion ***** nu sunt temeiuri de liberare de răspundere penală în baza art.55 Cod 
penal, or, corectarea acesteia poate avea loc doar prin aplicarea în privința ei a 
pedepsei penale.
La fel, la stabilirea categoriei și cuantumului pedepsei, instanța mai ține cont și de 
gravitatea infracțiunii săvârșite (infracțiune mai puțin gravă), de persoana inculpatului 
(la locul de trai se caracterizează satisfăcător, nu este angajat în câmpul muncii, are 3 
copii minori la întreținere, de influența pedepsei aplicate asupra corectării şi reeducării 
vinovatului, de condițiile de viață ale familiei acesteia. 
Sancțiunea prevăzută de art. 201 1 alin.(1) lit. a) Cod penal, prevede pedeapsă sub 
formă de cu muncă neremunerată în folosul comunității de la 150 la 180 de ore sau cu 
închisoare de până la 4 ani.
Totodată la stabilirea pedepsei instanța de judecată reține că, potrivit art. 364 1 alin. 
(1) Cod de Procedură Penală ”până la începerea cercetării judecătorești, inculpatul 
persoană fizică poate declara, personal prin înscris autentic, că recunoaște săvârșirea 
faptelor indicate în rechizitoriu şi solicită ca judecata să se facă pe baza probelor 
administrate în faza de urmărire penală”. 
Conform art. 80 1 alin. (1) Cod Penal ”în cazul în care inculpatul a recunoscut 
săvârșirea faptelor indicate în rechizitoriu și a solicitat ca judecata să se facă pe baza 
probelor administrate în faza de urmărire penală, acesta beneficiază de reducerea cu o 
pătrime a limitelor de pedeapsă prevăzute în Partea specială a prezentului cod în cazul 
pedepsei cu amendă, cu muncă neremunerată în folosul comunității sau cu 
închisoare”.
Ținând cont de circumstanțele comiterii infracțiunii, conducându-se de principiile 
generale de stabilire a pedepsei și reieșind din caracterul infracțiunii precum și 
impactul social asupra cazurilor de violență în familie, instanța de judecată consideră 
că în privința inculpatului Istratii Ion *****, pentru comiterea de către acesta a 
infracțiunii prevăzute de art. 201 1 alin.(1) lit. a) Cod penal, este echitabilă aplicarea 
pedepsei sub formă de 135 ore muncă neremunerată în folosul comunității, inculpatul 
acceptând să execute o eventuală pedeapsă de acest gen. Această măsură de pedeapsă 
este echitabilă şi proporțională pericolului social al infracțiunii şi persoanei 
inculpatului şi eficientă, care îşi va atinge scopul de restabilire a echității sociale şi 
prevenție în săvârșirea de noi infracțiuni atât din partea lui cât şi altor persoane, așa 
considerând de fapt și acuzatorul de stat în cadrul dezbaterilor.
Cu privire la măsura preventivă: În corespundere cu prevederile art. 385 alin. (1) 
pct. 15) și art. 395 alin. (1) pct. 5) din Codul de procedură penală, instanța urmează să 
se expună în privința măsurii preventivă ce se va aplica inculpatului până când 
sentința va deveni definitivă. 
Astfel, instanța de judecată a reținut că, la data de 21 noiembrie 2025 inculpatul a 
semnat obligația de a nu părăsi țara pe un termen de 60 zile calendaristice, obligație 
care nu a fost încălcată, cauza penală a fost examinată în procedură simplificată din 
prima ședință, concluzionându-se că după pronunțarea sentinței nu este necesară 
aplicarea unei alte măsuri preventive, mai ales în situația în care a fost aplicată o 
pedeapsă neprivativă de libertate, iar inculpatul nu a demonstrat careva riscuri privind 
eschivarea sa de la executarea pedepsei, de aceia, aceasta se va menține pînă cînd 
sentința va deveni definitivă. 
Cu referire la cerința acuzatorului de stat privind încasarea din contul inculpatului 
a cheltuielilor de judecată, instanța a reținut prevederile art.227 alin. (1) și (2) Cod de 
procedură penală, potrivit căruia, cheltuielile judiciare sunt cheltuielile suportate 
potrivit legii pentru asigurarea bunei desfășurări a procesului penal. Cheltuielile 
judiciare cuprind sumele: 1) plătite sau care urmează a fi plătite martorilor, părții 
vătămate, reprezentanților lor, experților, specialiștilor, interpreților, traducătorilor și 
asistenților procedurali; 2) cheltuite pentru păstrarea, transportarea și cercetarea 
corpurilor delicte; 3) care urmează a fi plătite pentru acordarea asistenței juridice 
garantate de stat; 4) cheltuite pentru restituirea contravalorii obiectelor deteriorate sau  
nimicite în procesul de efectuare a expertizei judiciare sau de reconstituire a faptei; 5) 
cheltuite în legătură cu efectuarea acţiunilor procesuale în cauza penală. 
Conform art. 228 alin. (1) Cod de procedură penală, în modul prevăzut de legea 
procesuală penală, din sumele alocate de stat vor fi compensate următoarele cheltuieli 
judiciare suportate de către martori, partea vătămată, partea civilă, asistenţii 
procedurali, interpreţi, traducători, experţi, specialişti, reprezentanţii legali ai părţii 
vătămate, ai părţii civile: 1) cheltuielile făcute în legătură cu prezentarea la citare în 
organul de urmărire penală şi în instanţă; 2) cheltuielile de cazare; 3) salariul mediu 
pentru toată perioada de participare în procesul penal; 4) cheltuielile de reparare, 
restabilire a obiectelor care au fost deteriorate în urma utilizării lor în cadrul acţiunilor 
procesuale la cererea organului de urmărire penală sau a instanţei. (2) Organele, 
întreprinderile, instituţiile şi organizaţiile de stat sînt obligate să păstreze salariul 
mediu pentru toată perioada de timp în care partea vătămată, reprezentantul ei legal, 
asistentul procedural, interpretul, traducătorul, specialistul, expertul, martorul au 
participat în procesul penal la citarea organului de urmărire penală sau a instanţei. (3) 
Expertului şi specialistului li se recuperează, de asemenea, costul materialelor care le 
aparţin şi care au fost utilizate pentru executarea însărcinării respective. (4) Expertul, 
specialistul, interpretul, traducătorul au dreptul la recompensă pentru executarea 
obligaţiilor, afară de cazurile cînd le-au executat în cadrul unei însărcinări de serviciu. 
(5) Cheltuielile suportate de persoanele menţionate la alin.(1) vor fi recuperate la 
cererea acestora în baza unei hotărîri a organului de urmărire penală sau a instanţei în 
mărimea stabilită de legislaţia în vigoare.
Consecutiv, art.229 Cod procedură penală stabilește că: (1) Cheltuielile judiciare 
sînt suportate de condamnat sau sînt trecute în contul statului. (2) Instanţa de judecată 
poate obliga condamnatul să recupereze cheltuielile judiciare, cu excepţia sumelor 
plătite interpreţilor, traducătorilor, precum şi apărătorilor în cazul asigurării 
inculpatului cu avocat care acordă asistenţă juridică garantată de stat, atunci cînd 
aceasta o cer interesele justiţiei şi condamnatul nu dispune de mijloacele necesare. 
Achitarea cheltuielilor judiciare poate fi suportată şi de condamnatul care a fost 
eliberat de pedeapsă sau căruia i-a fost aplicată pedeapsă, precum şi de persoana în 
privinţa căreia urmărirea penală a fost încetată pe temeiuri de nereabilitare.
Astfel, în cadrul prezentei cauze penale a fost efectuat raportul de expertiză 
judiciară nr. 202521P0336 din 18.11.2025 în sumă de 448,00 lei (f.d.23-24) și ținând 
cont de faptul că efectuarea cheltuielilor judiciare într-o cauză penală este provocată 
de săvârșirea unei infracțiuni, care impune desfășurarea urmării şi a judecării cauzei 
pentru aplicarea legii penale celui ce a comis-o, ca urmare, cheltuielile judiciare sunt 
imputabile inculpatului condamnat pentru săvârșirea infracțiunii, temeiul juridic fiind 
vinovăția sa infracțională, deoarece fără săvârșirea infracțiunii astfel de cheltuieli nu 
s-ar fi efectuat, instanța de judecată va încasa din contul lui Istratii Ion ***** în 
beneficul statului, suma de 448,00 lei, cu titlu de cheltuieli judiciare suportate pentru 
efectuarea expertizei.
Acțiune civilă sau corpuri delicte în prezenta cauză penală nu sunt.
 În conformitate cu prevederile art. 80 1 Cod Penal, art. 340, 382, 384-385, 364 1, 
389, 392-395, art. Cod de procedură penală, instanța de judecată,
A       H   O   T   Ă   R   Â   T :
Se recunoaște vinovat Istratii Ion ***** în comiterea infracțiunii prevăzute de 
art.2011 alin.(1) lit. a) Cod penal și în baza acestei legi, în coroborare cu prevederile 
art. 801 alin. (1) Cod penal, i se aplică pedeapsa sub formă de 135 (una sută treizeci și 
cinci) ore muncă neremunerată în folosul comunității.
Controlul asupra comportării lui Istratii Ion ***** în timpul executării pedepsei cu 
muncă neremunerată în folosul comunității a-l pune în seama Biroului de Probațiune 
Soroca.
Se explică că, potrivit art. 67 alin.(3), (5) din Codul penal, în caz de eschivare cu 
rea-voință de la munca neremunerată în folosul comunității, ea se înlocuiește cu 
închisoare, calculându-se o zi de închisoare pentru 4 ore de muncă neremunerată în 
folosul comunității. În acest caz, termenul închisorii poate fi mai mic de 3 luni. Munca 
neremunerată în folosul comunității va fi prestată timp de cel mult 18 luni, timp care 
se calculează de la data rămânerii definitive a hotărârii judecătorești.
Se încasează de la Istratii Ion ***** în beneficiul Statului suma de 448,00 (patru 
sute patruzeci și opt lei 00 bani), cu titlu de cheltuieli judiciare suportate pentru 
efectuarea expertizei.
Măsura preventivă obligarea de a nu părăsi țara, aplicată prin ordonanța 
procurorului din 24.11.2025, se menține, până când sentința va deveni definitivă.
Sentința poate fi atacată cu recurs la Curtea de Apel Nord în termen de 15 zile, prin 
intermediul Judecătoriei Soroca, sediul Central.
 Președintele ședinței,
                Judecătorul                                                            Cristina Botnaru