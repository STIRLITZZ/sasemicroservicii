Dosarul nr.5r -5956/2025
4-25136115-12-5r-23092025
H O T Ă R Î R E
În numele Legii
11 decembrie 2025                                                                                 mun. *****
Judecătoria ***** (sediul *****
Instanța compusă din:
Preşedinte de  ședință, judecător                                                               Victor Rațoi, 
Grefierului                                                                                                 Renata  Nițuleac 
examinând, în ședință de judecată publică,  contravenientului 
Bacarji Evgheni născută la *****, IDNP ***** domiciliată în  
mun.*****,șoș.**********,ap.***** -
C O N S T A T Ă:
Agentul constatator din cadrul Inspectoratului de  Poliție ***** Bodrug Vadim  a 
întocmit procesul verbal cu privire la contravenție seria  MAI 06 860549  din  16.05.2025, prin 
care  Bacarji Evgheni fost sancționat cu amendă în mărime de 500 ( cinci sute) unități 
convenționale pentru comiterea contravenției prevăzute de art. 47/1 alin. (1) din Codul 
contravențional. 
În fapt, acesta a fost sancționat pentru aceea că,  la 20.10.2024, în jurul orei 08:30, 
urmare a implicării de către organizația criminală  ,,ȘOR” a unui mecanism  de corupere  
electorală  prin intermediul  conturilor bancare deschise  de***** a primit pentru sine  transferuri 
rusești în vederea votării  candidaturii  unui concurent  electoral, precum și opțiunea NU la 
Referendumul  Constituțional electoral 2024”  
La 12.09.2025, contravenientul  Bacarji Evgheni a depus contestație împotriva 
procesului verbal cu privire  la contravenție  MAI 06 860549  din  16.05.2025 prin care solicită:
-repunerea termenului de 15 zile pentru contestarea procesului-verbal cu privire la 
contravenție cu seria și nr. MAI06 860549 din 16.05.2025 și Deciziei de sancționare din 
16.05.2025, întocmite și adoptate de către agentul constatator Vadim Bodrug din cadrul 
Inspectoratului de poliție ***** al Direcției de poliție a mun. ***** în privința lui Bacarji 
Evgheni;
-anularea procesului-verbal cu privire la contravenție cu seria MAI06 860549 din 
16.05.2025 și Deciziei de sancționare din 16.05.2025;
-încetarea procesului contravențional intentat în privința lui Bacarji Evgheni, în baza 
art.471 alin.(l) Cod Contravențional din motivul că nu există faptul contravenției și/sau din 
motivul nulității procesului-verbal cu privire la contravenție cu seria MAI06 860549 din 
16.05.2025;
-obligarea  pîrîtului de a prezenta în ședința de judecată a informația cu privire la 
traversarea frontierei de stat a lui Bacarji Evgheni ca cetățean al Republicii Moldova și ca 
cetățean al Republicii Bulgaria pentru perioada anilor 2024-2025.
În motivarea contestației  a explicat următoarele. 
Procesul-verbal cu privire la contravenție sus-indicat l-a primit prin intermediul 
executorului  judecătoresc Liudmila Ghețiu la 05.09.2025.
Prin încheierea executorului judecătoresc Liudmila Ghețiu privind intentarea procedurii 
de executare nr.023s-998/2025 din 20.08.2025 a fost dispusă intentarea procedurii de executare 
23s-998/2025 în baza documentului executoriu nr. MAI06 860549 din 16.05.2025 emis de 
Inspectoratul de Poliție ***** al Direcției de Poliție a mun. ***** al IGP al MAI RM privind 
încasarea sumei de 25000 lei de Ia Bacarji Evgheni.
Încheierea menționată a executorului judecătoresc Liudmila Ghețiu eu, Bacarji Evgheni, 
a recepționat prin intermediul oficiului poștal la data de 02.09.2025.
Consideră procesul-verbal cu privire la contravenție și decizia de sancționare indicate ca 
fiind nule și întocmite ilegal din următoare considerente:
Nu a fost și nu sunt membru al niciunui partid politic. Nu a instalat în telefonul său 
mobil aplicația mobilă „PSB”. Nu s-a adresat la „PSB” și alte instituții bancare și financiare 
(inclusiv prin mijlocitor) pentru a primi mijloace bănești și respectiv nu a primit de la „PSB” și 
alte instituții bancare și financiare careva mijloace bănești pentru sine sau pentru o altă persoană, 
în scopul exercitării sau al neexercitării unor drepturi electorale în cadrul alegerilor și 
referendumului constituțional republican din toamna anului 2024, inclusiv pentru a susține 
partidul politic „ȘOR”.
Nu a fost și nu este alegător al partidului politic „ȘOR”, cît și al unor alte formațiuni 
politice aferente partidului politic „ȘOR”.
În cauza contravențională nu sunt acte, răspunsuri de la „PSB” și alte instituții bancare 
și financiare care confirmă faptul expus în procesul-verbal cu privire la contravenție.
Organele de drept și alte instituții ale Republicii Moldova nu sunt reprezentanții oficiali 
ai „PSB” și altor instituții bancare și financiare și respectiv nu posedă informații respective 
necesare în cazul dat pentru calificarea faptei în baza art.47/1 alin.(l) Cod Contravențional. Și de 
aceea nu este stabilit cu certitudine, dacă mesajele SMS au fost trimise de la „PSB” sau alte 
instituții bancare și financiare la numărul meu de telefon mobil și respectiv motivele trimiterii 
lor, dacă acestea nu sunt rezultate ale oricărui atac de hacker sau ale oricărui fel de fraudă online, 
săvârșite cu utilizarea numărului meu de telefon mobil, dacă faptul săvârșit este îndreptat sau nu 
pentru a cauza daune băncii „PSB” și altor instituții bancare și financiare.
În materialele cauzei contravenționale nu sunt date, dacă a participat sau nu la alegerile 
și referendumul constituțional republican din toamna anului 2024, și dacă a votat sau nu pentru a 
susține partidul politic „ȘOR”, cît și alte formațiuni politice aferente partidului politic „ȘOR”, și 
respectiv nu sunt probe concludente și pertinente care ar demonstra cu certitudine scopul 
participării sau neparticipării mele la alegerile și referendumul constituțional republican din 
toamna anului 2024.
Nu a participat la alegerile și referendumul constituțional republican din toamna anului 
2024.
Acuzația este lipsită de concretizare (de exemplu, nu este descrisă fapta 
contravențională și ca urmare nu este indicat concret prin ce se manifestă coruperea electorala 
pasivă, și de asemenea în acuzația lipsesc careva date despre datele și sumele tranzacțiilor, unde 
și cum au fost transferate mijloacele bănești, cu participare a cărora persoanelor, metodele 
pretinderii, acceptării sau primirii, personal sau prin mijlocitor, de către un alegător a bunurilor, 
serviciilor, privilegiilor sau avantajelor sub orice formă și etc.).
În materialele procesului contravențional lipsesc careva probe concludente și pertinente 
care ar demonstra cu certitudine că locul săvîrșirii faptei contravenționale într-adevăr este mun. 
*****, sect. *****, și dimpotrivă de ce nu un alt loc într-un al raion al *****
În procesul-verbal cu privire la contravenție este indicat timpul săvîrșirii contravenției - 
20 octombrie 2024, la ora 08:30. Nu a putut să comit contravenția presupusă la această dată în 
mun. *****, sect. *****, deoarece în perioada de timp 14.09.2024 - 15.12.2024 eu m-am aflat 
peste hotarele Republicii Moldova în Germania la cîștig cu buletinul de identitate al cetățeanului 
Republicii Bulgaria - cu care am traversat frontiera de stat a Republicii Moldova (copia 
buletinului se anexează). Agentul constatator n-a verificat faptul dat.
Contravenientul Bacarji Evgheni, deși a fost citat și înștiințat despre locul, data și ora 
examinării cauzei, în ședință de judecată nu s-a prezentat, motiv din care, în temeiul 
prevederilor art. 455 alin. (3) Cod contravențional, instanța a dispus examinarea cauzei în 
absența ultimului. Instanța mai constată că, prin  contestația adresată la 12.09.2025 
contravenientul a solicitat examinare contestației în lipsa sa.   
Agentul constatator, deși a fost înștiințat despre locul, data și ora examinării cauzei, în 
ședință de judecată nu s-a prezentat, motiv din care instanța a dispus examinarea cauzei în 
absența ultimului.  
Examinând datele administrate în instanța de judecată coroborat cu prevederile legale 
aplicabile cazului, instanța constată următoarele. 
Potrivit art. 448 alin.(1) Cod contravențional: ” (1) Contravenientul, victima sau 
reprezentantul acestora, procurorul, dacă este parte în cauza contravenţională, în cazul în care 
nu sînt de acord cu decizia agentului constatator sau în cazul în care aceasta a fost emisă cu 
încălcarea normelor procesuale stabilite de prezentul cod, sînt în drept să conteste decizia emisă 
asupra cauzei contravenţionale. Termenul de contestare a deciziei agentului constatator este de 
15 zile de la data emiterii acesteia sau, pentru părţile care nu au fost prezente la şedinţa de 
examinare a cauzei contravenţionale, de la data înmînării copiei de pe decizia respectivă în 
condiţiile art.4471 alin.(8).”
Contravenientul se constituie în calitate de subiect cu drept de contestare a legalității 
procesului verbal cu privire la contravenție și a deciziei de sancționare adoptate în acest proces 
contravențional. 
Privitor la respectarea termenului de înaintare al contestației, instanța constată 
următoarele. Potrivit procesului verbal cu privire la contravenție seria  MAI 06 860549, acesta a 
fost întocmit la ”16.05.2025”. Contestația a parvenit în adresa agentului constatator la 
12.09.2025
Contravenientul Bacarji Evgheni a solicitat repunerea în termenul de 15 zile pentru 
contestarea procesului-verbal cu privire la contravenție cu seria și nr. MAI06 860549 din 
16.05.2025 și a deciziei de sancționare din 16.05.2025, întocmite și adoptate de către agentul 
constatator. Datele administrate în proces probează că, procesul verbal respectiv a fost întocmit 
în lipsa lui Bacarji Evgheni. Prin scrisoarea din 09.06.2025 în adresa lui Bacarji Evgheni a fost 
expediată copia procesul verbal cu privire la contravenție. Nu este probat faptul că Bacarji 
Evgheni  a recepționat copia procesului verbal respectiv și cînd ar fi avut acest fapt. 
În asemenea circumstanțe, instanța constată că, este întemeiată cererea lui Bacarji 
Evgheni privind repunerea în termenul de 15 zile pentru contestarea procesului-verbal cu privire 
la contravenție cu seria și nr. MAI06 860549 din 16.05.2025 și a deciziei de sancționare din 
16.05.2025.  
Pentru a se analiza chestiunea legalității procesului verbal cu privire la contravenție, 
instanța constată că urmează a se analiza cu precădere prevederile art. 443 și 445 Cod 
contravențional. 
Potrivit prevederilor art. 443 Cod contravențional: 
” (1) Procesul-verbal cu privire la contravenţie va cuprinde:
a) data (ziua, luna, anul), ora şi locul încheierii;
b) calitatea, numele şi prenumele agentului constatator, denumirea autorităţii pe care o 
reprezintă;
c) numele, prenumele, domiciliul şi/sau reşedinţa temporară potrivit Registrului de stat al 
populaţiei, ocupaţia persoanei în a cărei privinţă a fost pornit procesul contravenţional, datele 
din actul de identitate al acesteia sau, după caz, din alt act care stabileşte identitatea persoanei, 
iar în cazul persoanei juridice, denumirea, sediul, codul ei fiscal, datele persoanei fizice care o 
reprezintă;
d) fapta contravenţională, locul şi timpul săvîrşirii ei, circumstanţele cauzei care au 
importanţă pentru stabilirea faptelor şi consecinţelor lor juridice, evaluarea eventualelor 
pagube cauzate de contravenţie;
e) încadrarea juridică a faptei, norma materială contravenţională şi indiciile calificative 
ale elementelor constitutive ale contravenţiei;
f) aducerea la cunoştinţa persoanei în a cărei privinţă a fost pornit procesul 
contravenţional şi a victimei a drepturilor şi obligaţiilor lor prevăzute la art.384 şi 387;
g) obiecţiile şi probele pe care persoana în a cărei privinţă a fost pornit procesul 
contravenţional le aduce în apărarea sa, precum şi obiecţiile şi probele victimei;
h) informaţii despre instituţia bancară şi despre modul de plată a amenzii. ....
 (3) În cazul în care persoana în a cărei privinţă a fost pornit procesul contravenţional sau 
victima nu cunoaşte limba procesului-verbal, se asigură asistenţa unui interpret/traducător, 
datele lui consemnîndu-se în procesul-verbal.
(4) În procesul-verbal se individualizează corpurile delicte (se descriu forma, mărimea, 
culoarea, greutatea, alte caracteristici care permit individualizarea lor), indicîndu-se datele 
proprietarului şi, după caz, măsurile luate pentru valorificarea sau conservarea lor.
(5) Procesul-verbal se semnează pe fiecare pagină de agentul constatator, de persoană în 
a cărei privinţă a fost pornit procesul contravenţional şi de victimă cînd există. .....
(6) Faptul absenţei persoanei citate în mod legal pentru încheierea procesului-verbal cu 
privire la contravenţie ori al refuzului acesteia de a semna procesul-verbal se consemnează în 
procesul-verbal şi se certifică prin semnătura a cel puţin un martor, indicându-se şi datele de 
identificare ale acestuia (numele, prenumele, adresa de domiciliu şi numărul de telefon). În 
cazul imposibilităţii de identificare a unui martor, agentul constatator consemnează în procesul-
verbal motivele obiective ale lipsei martorului şi documentează, prin orice mijloace tehnice 
disponibile (audio/video), refuzul persoanei de a semna procesul-verbal.
(61) Nu poate avea calitatea de martor în condiţiile alin.(6) un alt agent constatator.
(7) În procesul-verbal nu se admit rectificări, adăugiri, alte modificări. În cazul necesităţii 
unor astfel de acţiuni, se încheie un nou proces-verbal, în care se face consemnarea respectivă. 
....
 (9) Partea rezolutivă a procesului-verbal cuprinde decizia agentului constatator de 
sancţionare, de încetare a procesului contravenţional sau de remitere a cauzei funcţionarului 
abilitat sa examineze cauza contravenţională, din cadrul autorităţii din care face parte agentul 
constatator sau autorităţii competente să soluţioneze cauza contravenţională, ori în instanţa de 
judecată, cu recomandarea, în toate cazurile, dacă consideră necesar, privind sancţionarea sau 
privind încetarea procesului, indicîndu-se şi termenul de contestare în instanţa de judecată. ......
 (111) În cazul convenirii asupra acordului de colaborare, între agentul constatator şi 
contravenient, în partea rezolutivă a procesului-verbal, se va consemna faptul aducerii la 
cunoştinţa contravenientului a mărimii amenzii prevăzute pentru contravenţia respectivă.
(12) În cazul deciziei de remitere a cauzei contravenţionale spre examinare funcţionarului 
abilitat din cadrul autorităţii din care face parte agentul constatator sau în instanţa de judecată, 
agentul constatator transmite după competenţă procesul-verbal şi materialele cauzei 
contravenţionale. ....” 
Potrivit art. 445 Cod contravențional:
” 1) Neconsemnarea în procesul-verbal cu privire la contravenţie a menţiunilor privind 
numele, prenumele şi funcţia agentului constatator, numele, prenumele, data (ziua, luna, anul) 
întocmirii procesului-verbal, seria şi numărul actului de identitate şi numărul de identificare 
personal (IDNP) sau datele de identificare din buletinul de identitate provizoriu ale făptuitorului 
care renunţă la numărul de identificare personal şi la evidenţa automatizată în Registrul de stat 
al populaţiei, iar în cazul persoanei juridice – lipsa denumirii şi a sediului acesteia, a 
circumstanţelor comiterii şi încadrării juridice a faptei contravenţionale săvîrşite şi a datei 
comiterii acesteia, a semnăturii agentului constatator sau a martorului asistent, în cazul 
refuzului contravenientului de a semna dacă procesul-verbal a fost întocmit în prezenţa unui 
martor, atrage nulitatea absolută a procesului-verbal.
(2) Celelalte încălcări ale art.443 sau ale altor norme imperative din prezentul cod pot să 
ducă la nulitatea procesului-verbal cu privire la contravenţie doar în cazul în care acestea 
afectează în mod esenţial fondul cauzei.”
Referitor la legalitatea procesului-verbal cu privire la contravenţie instanța remarcă 
următoarele. Analiza procesului verbal cu privire la contravenție coroborat cu prevederile legale 
aplicabile cazului probează că nu au fost admise, la întocmirea acestuia, încălcări care să 
determine nulitatea absolută sau relativă a acestui act. 
Privitor al aspectul probării faptei contravenționale respective instanța constată 
următoarele. 
În speţă, potrivit procesului verbal cu privire la contravenție seria și nr. MAI06 860549 
din 16.05.2025, Bacarji Evgheni, la 20.10.2024, în jurul orei 08:30, urmare a implicării de către 
organizația criminală  ,,ȘOR” a unui mecanism  de corupere  electorală  prin intermediul  
conturilor bancare deschise  de***** a primit pentru sine  transferuri rusești în vederea votării  
candidaturii  unui concurent  electoral, precum și opțiunea NU la Referendumul  Constituțional 
electoral 2024.
Art. 47/1 alin.(1) Cod contravențional se sancționează fapta, citez: 
(1) Pretinderea, acceptarea sau primirea, personal sau prin mijlocitor, de către un 
alegător a bunurilor, serviciilor, privilegiilor sau avantajelor sub orice formă, care nu i se 
cuvin, pentru sine sau pentru o altă persoană, sau acceptarea promisiunii ori a ofertei acestora, 
în scopul exercitării sau al neexercitării unor drepturi electorale în cadrul alegerilor, inclusiv al 
alegerilor regionale, dacă fapta nu constituie infracţiune, se sancţionează cu amendă de la 500 
la 750 de unităţi convenţionale.
Potrivit prevederilor art. 375 Cod contravențional, citez:
” (1) Persoana acuzată de săvîrşirea unei contravenţii se consideră nevinovată atîta 
timp cît vinovăţia sa nu este dovedită în modul prevăzut de prezentul cod.
(2) Nimeni nu este obligat să dovedească nevinovăţia sa.
(3) Concluziile despre vinovăţia persoanei în săvîrşirea contravenţiei nu pot fi 
întemeiate pe presupuneri. Toate dubiile în probarea învinuirii care nu pot fi înlăturate în 
condiţiile prezentului cod se interpretează în favoarea persoanei în a cărei privinţă a fost pornit 
proces contravenţional.”
Subsidiar, instanța stabilește că probele sânt elemente de fapt, dobândite în modul 
stabilit de prezentul cod, care servesc la constatarea existenței sau inexistenței contravenției, la 
identificarea făptuitorului, la constatarea vinovăției şi la cunoașterea altor circumstanțe 
importante pentru justa soluționare a cauzei. 
În calitate de probe în confirmarea faptei pentru care a fost sancționat Bacarji Evgheni 
în cauza contravențională au fost prezentate doar:
-  procesul verbal cu privire la contravenție întocmit în lipsa făptuitorului;
-  fotocopii nelegalizate ale unor acte procesuale penale din cauza penală nr. 
2023970322 prin care se confirmă efectuarea măsurilor speciale de investigație în 
cauza penală dată și se autorizează folosirea acelor date în cauza contravențională 
RAP 01433516. 
Potrivit prevederilor art. 425 Cod contravențional: 
” (1) Probele sînt elemente de fapt, dobîndite în modul stabilit de prezentul cod, care 
servesc la constatarea existenţei sau inexistenţei contravenţiei, la identificarea făptuitorului, la 
constatarea vinovăţiei şi la cunoaşterea altor circumstanţe importante pentru justa soluţionare a 
cauzei.
(2) În calitate de probe se admit elementele de fapt constatate prin intermediul 
următoarelor mijloace: procesul-verbal cu privire la contravenţie, procesul-verbal de ridicare a 
obiectelor şi documentelor, procesul-verbal de percheziţie, procesul-verbal privind cercetarea la 
faţa locului, procesele-verbale privind alte acţiuni procesuale efectuate în conformitate cu 
prezentul cod, explicaţiile persoanei în a cărei privinţă a fost pornit proces contravenţional, 
declaraţiile victimei, ale martorilor, înscrisurile, înregistrările audio sau video, fotografiile, 
corpurile delicte, obiectele şi documentele ridicate, constatările tehnico-ştiinţifice şi medico-
legale, raportul de expertiză. Probele pot fi dobândite, prelucrate, păstrate şi prezentate ca 
documentaţie pe suport de hârtie sau în formă electronică ori cu convertirea documentaţiei 
respective într-un format electronic uşor accesibil, inclusiv cu utilizarea semnăturii electronice 
simple. ... ” 
Datele respective anexate la procesul verbal cu privire la contravenție, în lipsa 
legalizării acestor înscrisuri, nu constituie acte care să probeze anumite circumstanțe. Chiar și în 
situația în care acestea ar fi admise ca fiind întocmite în modul corespunzător, acestea nu 
probează decît faptul că au fost dispuse, autorizate, apreciate rezultatele anumitor măsuri speciale 
de investigație în cauza penală respectivă și că s-a autorizat folosirea acestor date într-o cauză 
contravențională cu datele ” RAP 01433516”. Nu este clar care este relevanța acestora pentru 
cauza contravențională în care a fost sancționat Bacarji Evgheni. 
În mod imperativ, la examinarea contestației în ordinea art. 448 Cod contravențional, 
instanța de judecată este obligată să determine caracterul veridic al contravenției imputate 
precum și vinovăția persoanei în a cărei privință a fost pornit procesul contravențional, 
obligativitate care reiese din prevederile art. 458 Cod contravențional.
Chiar dacă procesul-verbal cu privire la contravenție se bucură de prezumția legalității, 
reieșind din raționamentul că emană de la o autoritate a statului, fapta reținută de către agentul 
constatator și imputată lui Bacarji Evgheni nu este probată prin date certe.
La caz, prin prisma principiul prezumției nevinovăției, cercetând nemijlocit datele, 
probele administrate, instanța reține că, pe parcursul examinării prezentei cauze contravenționale 
agentul constatator nu a prezentat probe admisibile, pertinente, concludente și utile care ar 
demonstra vinovăția cet. Bacarji Evgheni în comiterea contravenției prevăzute de art. 47/1 alin. 
(1) din Codul contravențional.
În asemenea circumstanțe, instanța de judecată pornind de la premisa procedurală prin 
care legiuitorul a stabilit că nici o probă nu are nici o valoare prestabilită consideră că simplul 
fapt al  întocmirii  procesului-verbal  cu  privire  la contravenție, este insuficient pentru tragerea 
persoanei la răspunderea contravențională urmînd ca procesul contravențional să fie încetat din 
lipsa faptului contravenției în acțiunile lui Bacarji Evgheni.
Potrivit art. 461 Codul contravenţional, ” (1) În cazul în care, pe parcursul judecării 
cauzei, se constată unul din temeiurile prevăzute la art.441 sau 445 alin.(1), instanţa de judecată 
încetează procesul contravenţional.
(2) Procesul contravenţional poate fi încetat şi în alte cazuri decât cele prevăzute la 
alin.(1) doar dacă se constată că lipsa unei menţiuni în procesul-verbal cu privire la 
contravenţie afectează în mod esenţial fondul cauzei şi aceasta nu poate fi înlăturată de către 
instanţa de judecată.”.
Prin urmare, instanța constată că procesul contravențional de acuzare a lui Bacarji 
Evgheni în comiterea contravenției prevăzute de art.47/1 alin.(1) Cod Contravențional urmează 
să fie încetat din lipsa faptului contravenției. 
În temeiul celor expuse și potrivit prevederilor art. 395 alin. (1) pct. 2), 445, 448, 458 şi 
art. 462 – 463 din Codul contravenţional, instanţa de judecată –
H O T Ă R Ă Ş T E:
Admite cererea contravenientului Bacarji Evgheni și îl repune pe acesta în termenul de 
înaintare al contestației sale împotriva procesului verbal cu privire la contravenție seria/nr MAI 
06 860549 și a deciziei de sancționare din 16.05.2025.
Admite parțial contestația contravenientului Bacarji Evgheni, împotriva procesului 
verbal cu privire la contravenție seria/nr MAI 06 860549 și a deciziei de sancționare din 
”16.05.2025”.
Anulează decizia din 16.05.2025 privind sancționarea lui Bacarji Evgheni pentru 
comiterea contravenției prevăzute de art. 47/1 alin.(1) Cod contravențional. 
Încetează procesul contravențional de acuzare a lui Bacarji Evgheni în comiterea 
contravenției prevăzute de art. 47/1 alin.(1) Cod contravențional din lipsa faptului contravenției 
în acțiunile acestuia.
Hotărârea poate fi atacată cu recurs, în termen de 15 zile, în Curtea de Apel *****, 
prin intermediul Judecătoriei *****, (sediul Buiucani).
Preşedintele şedinţei, 
Judecător                                                                                               Victor Rațoi