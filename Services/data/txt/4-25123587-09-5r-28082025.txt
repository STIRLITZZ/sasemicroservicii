Dosarul contravențional nr. 5r-1557/2025
4-25123587-09-5r-28082025
H O T Ă R Î R E
  În numele Legii RM
 
 11 decembrie 2025                                                                                      mun. 
Bălţi                         
 
Judecătoria Bălţi (sediul Central) în componenţă:
Preşedintele şedinţei, judecător:                                             Rodica Chistruga
Grefier:                                                          Cătălina Rîșnic, Mădălina Chirca
Cu participarea:
Avocatului                                                                                  Anatol Pahopol
Agentului constatator                                                           Vitalie Copacinschi
examinînd în şedinţă de judecată publică cauza contravențională la contestația 
depusă de Vaisman Mikhail asupra procesului-verbal și deciziei agentului 
constatator din cadrul Direcției de Patrulare Nord al INSP, Copacinschi Vitalie 
din 08.08.2025, întocmite în privința lui Vaisman Mikhail în baza art. 236 alin. 
(2) Cod contravențional al RM,-
 c o n s t a t ă:
1.La data de 08.08.2025 de către agentul constatator din cadrul Direcției de 
Patrulare Nord a INSP, Copacinschi Vitalie a fost întocmit procesul-verbal, 
seria MAI07 nr. 152393 cu privire la contravenția prevăzută de art. 236 alin. 
(2) Cod contravențional, pentru faptul că Vaisman Mikhail, la data de 
08.08.2025, în jurul orei 21 20, deplasîndu-se pe str. Nicolae Iorga nr. 40, mun. 
Bălți, conducînd mijlocul de transport de model ,,Porsche Cayenne” cu 
nr./înm. *****, a ignorat prevederile pct. 47. (1), deplasîndu-se cu 81 km/h.
2.Prin decizia agentului constatator din cadrul Direcției de Patrulare Nord a 
INSP, Copacinschi Vitalie adoptată la data de 08.08.2025, Vaisman Mikhail 
fost sancţionat pentru săvîrşirea faptei contravenţionale prevăzute de art. 236 
alin. (2) Cod contravenţional al RM la o amendă în mărime de 18 u.c. 
echivalent a 900 (nouă sute) lei cu aplicarea a 4 (patru) puncte de penalizare.
3.La data de 28.08.2025 Vaisman Mikhail a contestat procesul-verbal și decizia 
agentului constatator din cadrul Direcției de Patrulare Nord a INSP, 
Copacinschi Vitalie, adoptată la data de 08.08.2025.
4.În motivarea contestaţiei Vaisman Mikhail a indicat că nu este de acord cu 
procesul verbal cu privire la contravenţie seria МАI 7 nr. 152393 
(9671974390095652) din 08.08.2025, nu este de acord, întrucât acesta este 
întocmit ilegal şi neîntemeiat.
5. Menționează contestatarul că conform art.443 din Codul Contravenţional al 
RM, (1) Procesul-verbal cu privire la contravenţie va cuprinde: d) fapta 
contravenţională, locul şi timpul săvîrşirii ei, circumstanţele cauzei care au 
importanţă pentru stabilirea faptelor şi consecinţelor lor juridice, evaluarea 
eventualelor pagube cauzate de contravenţie; (8) în cazul în care contravenţia 
prevăzută la capitolul XIII al cărţii întîi a fost constatată cu ajutorul 
mijloacelor tehnice certificate sau al mijloacelor tehnice omologate şi 
verificate metrologic, agentul constatator, după stabilirea identităţii 
conducătorului de vehicul, poate încheia procesul-verbal şi în absenţa 
persoanei în a cărei privinţă a fost pornit procesul contravenţional. în procesul-
verbal încheiat în cazurile prevăzute de prezentul alineat se indică tipul, 
modelul şi numărul de identificare al mijlocului special cu ajutorul căruia a 
fost constatată contravenţia.
6.Mai menționează contestatarul că conform art. 443 1 din Codul Contravenţional 
al RM, (1) în cazul autosesizării privind săvârşirea contravenţiilor prevăzute la 
art. 236, 238 şi art. 240 alin. (2), constatate cu mijloace tehnice 
certificate/omologate şi/sau cu mijloace de măsurare adecvate şi verificate 
metrologic sau etalonate în conformitate cu prevederile actelor normative ce 
funcţionează în regim automatizat, dacă agentul constatator este în 
imposibilitate de a determina identitatea conducătorului vehiculului, acesta 
expediază o solicitare la domiciliul (sediul) proprietarului sau al posesorului 
vehiculului privind depunerea declaraţiei cu privire la identitatea 
conducătorului vehiculului, cu informarea despre răspunderea contravenţională 
sau penală pe care o poartă în caz de necomuni care a informaţiei solicitate sau 
de comunicare a informaţiei false. Solicitarea este expediată prin poştă, cu 
scrisoare recomandată cu aviz de primire, sau prin alte mijloace care să asigure 
transmiterea solicitării şi confirmarea primirii acesteia. (2) După recepţionarea 
solicitării agentului constatator, proprietarul sau posesorul vehiculului 
(persoană fizică sau juridică), în termen de 60 de zile lucrătoare, este obligat să 
depună la autoritatea competentă din cadrul căreia face parte agentul 
constatator o declaraţie cu privire la identitatea conducătorului vehiculului în 
momentul săvârşirii contravenţiei constatate în condiţiile alin. (1), care va 
conţine: a) numele, prenumele, domiciliul, datele de contact şi semnătura 
proprietarului vehiculului; b) numele, prenumele, domiciliul şi datele de 
contact ale persoanei căreia i-a fost transmis vehiculul cu care a fost săvârşită 
contravenţia; c)după caz, alte informaţii relevante. (4) în cazul în care, în 
termenul prevăzut la alin. (2), proprietarul sau posesorul vehiculului comunică 
identitatea conducătorului vehiculului cu care a fost săvârşită contravenţia, 
agentul constatator încheie în privinţa conducătorului proces-verbal cu privire 
la contravenţie în condiţiile art. 443 alin. (8). (5) în cazul în care, după 
expirarea termenului prevăzut la alin. (2), proprietarul sau posesorul 
vehiculului nu a comunicat identitatea conducătorului vehiculului cu care a 
fost săvârşită contravenţia, agentul constatator încheie în privinţa 
proprietarului sau posesorului vehiculului un proces-verbal cu privire la 
contravenţie, cu aplicarea sancţiunii sub formă de amendă în condiţiile art. 443 
alin. (8).
7.Susține contestatarul că certificatul de înmatriculare anexat la prezentă 
contestaţie, confirmă faptul că proprietarul automobilului „PORSHE 
CAYENNE” cu n/î MED 432, este întreprinderea „Alex S&E” SRL.
8.Invocă contestatarul că în procesul verbal nu este indicat dacă pe porţiunea de 
drum pe care s-a deplasat a fost sau nu instalat indicatorul 3.27, care permite 
deplasarea cu o viteza majorată, nu este indicat care este viteza admisibilă 
stabilită pe sectorul de drum.
9.Totodată, consideră contestatarul că la întocmirea procesului verbal cu privire 
la contravenţie seria MAI07 nr. J52393 (9671974390095652) din 08.08.2025, 
de către agentul constatator au fost încălcate şi prevederile art. 443 alin.(8) din 
Codul contravenţional, nefiind indicat în pct.10 tipul, modelul, numărul de 
identificare al mijlocului tehnic certificat sau al mijlocului tehnic omologat fi 
verificat metrologic, cu ajutorul căruia a fost constatată presupusă 
contravenţia.
10.Mai indică contestatarul că în procesul de constatare a faptelor indicate în 
procesul verbal indicat supra, nu au fost prezentate dovezi că, mijlocul de 
măsurare este legal, deoarece nu a fost prezentat buletinul de verificare 
metrologică, valabil pentru dispozitivul de măsurare a vitezei, în baza căruia s-
a înregistrat presupusă încălcarea regimului de viteză.
11.Astfel, consider că, la întocmirea procesului-verbal cu privire la contravenţie 
nu s-a făcut dovada veridicităţii faptei comise de către agentul constatator, 
astfel încât în favoarea sa acţionează principiul in dubio pro reo.
12.Contravenientul Vaisman Mikhail, fiind legal citat în ședința de judecată nu s-
a prezentat.
13.În ședința de judecată apărătorul contravenientului, avocatul Anatol Pahapol a 
susținut contestația depusă și a pledat pentru admiterea, menționînd că în 
procesul-verbal întocmit de agentul constatator nu este semnătura 
contravenientului, ceea ce reiese că viteza a fost stabilită prin mijloace tehnice 
și ulterior i s-a expediat sau a  a fost stopat în aceiași zi, nu cunoaște cu 
exactitate. La fel, a indicat că în procesul-verbal nu este indicat cu ce mijloc 
tehnic a fost înregistrată contravenția, solicitînd declararea nulității procesului-
verbal.
14.În ședința de judecată agentul constatator din cadrul Direcției de Patrulare 
Nord al INSP, Copacinschi Vitalie a pledat pentru respingerea contestației ca 
fiind neîntemeiată cu menținerea în vigoare a procesului-verbal și deciziei din 
08.08.2025, menționînd că în privința conducătorului auto Vaisman Mikhail a 
fost întocmit un proces-verbal în baza art. 236 alin. (2) Cod contravențional 
pentru faptul că a încălcat limita de viteză în localitate, în orașul Bălți, iar 
viteza a fost fixată cu aparatul de măsurare Trucam. A mai menționat că 
procesul-verbal cu privire la contravenție a fost întocmit în prezența 
contravenientului, însă ultimul a refuzat să-l semneze, solicitînd să-i fie emis 
prin intermediul poștei electronice. Totodată a mai indicat că Vaisman Mikhail 
cunoaște despre respectiva încălcare și cu ce aparat a fost fixată.
15.În cadrul şedinţei de judecată a fost cercetat procesul-verbal Seria MAI07 Nr. 
152393 din 08.08.2025.
16.Examinînd contestaţia înaintată în raport cu materialele cauzei, audiin 
participanții la proces instanţa de judecată a ajuns la următoarele concluzii:
17.În sensul art. 395 alin. (1) p.2) și (1 1) Cod contravenţional al RM, instanţa 
judecă contestaţiile împotriva deciziilor autorităţilor competente să soluţioneze 
cauzele contravenţionale, procurorului. Contestaţia împotriva deciziei în cauza 
contravenţională se examinează de către instanţa de judecată în a cărei rază 
teritorială activează autoritatea competentă sau procurorul care a emis decizia, 
ori de către instanţa de la locul unde îşi are sediul autoritatea competentă, 
pentru cazurile prevăzute la art.394 alin.(11).
18.Conform materialelor dosarului s-a constatat că la data de 08.08.2025 de către 
agentul constatator din cadrul Direcției de Patrulare Nord a INSP, Copacinschi 
Vitalie a fost întocmit procesul-verbal, seria MAI07 nr. 152393 cu privire la 
contravenția prevăzută de art. 236 alin. (2) Cod contravențional, pentru faptul 
că Vaisman Mikhail, la data de 08.08.2025, în jurul orei 2120, deplasîndu-se 
pe str. Nicolae Iorga nr. 40, mun. Bălți, conducînd mijlocul de transport de 
model ,, Porsche Cayenne” cu nr./înm. *****, a ignorat prevederile pct. 47. 
(1), deplasîndu-se cu 81 km/h.
19.Prin decizia agentului constatator din cadrul Direcției de Patrulare Nord a 
INSP, Copacinschi Vitalie adoptată la data de 08.08.2025, Vaisman Mikhail 
fost sancţionat pentru săvîrşirea faptei contravenţionale prevăzute de art. 236 
alin. (2) Cod contravenţional al RM la o amendă în mărime de 18 u.c. 
echivalent a 900 (nouă sute) lei cu aplicarea a 4 (patru) puncte de penalizare
20.Contravenientul Vaisman Mikhail, ne fiind de acord cu procesul-verbal și 
decizia sus indicată, le-a contestat.
21.Cît priveşte termenul depunerii contestaţiei.
22.Potrivit alin. (1) art. 448 al Codului contravenţional al RM, contravenientul, 
victima sau reprezentantul acestora, procurorul, dacă este parte în cauza 
contravenţională, în cazul în care nu sînt de acord cu decizia agentului 
constatator sau în cazul în care aceasta a fost emisă cu încălcarea normelor 
procesuale stabilite de prezentul cod, sînt în drept să conteste decizia emisă 
asupra cauzei contravenţionale. Termenul de contestare a deciziei agentului 
constatator este de 15 zile de la data emiterii acesteia sau, pentru părţile care nu 
au fost prezente la şedinţa de examinare a cauzei contravenţionale, de la data 
înmînării copiei de pe decizia respectivă în condiţiile art.4471 alin.(8).
23.Prin scrisoarea șefului interimar al Direcției de Patrulare ,,Nord” al INSP, Iurie 
Melnic cu nr.34/17/3-2281 din 12.08.2025, i-a fost remisă lui Vaisman Mikhail 
copia procesului-verbal cu privire la contravenție nr. MAI06 152393 din 
08.08.2025 întocmit în baza art. 236 alin. (2) din Codul contravențional.
24.Conform plicului postal anexat la materialele cauzei s-a stabilit că copia 
procesului verbal din 08.08.2025, i-a fost înmînată lui Vaisman Mikhail la data 
de 14.08.2025.
25.Astfel, instanţa de judecată consideră că contestaţia este depusă în termenul 
prevăzut de alin. (1) art. 448 Cod contravenţional al RM.
26.În fond,
27.În acord cu prevederile art. 10 din Codul contravențional al RM, constituie 
contravenție fapta –acțiunea sau inacțiunea –ilicită, cu un grad de pericol social 
mai redus decăt infracțiunea, săvîrșită cu vinovăție, care atentează la valorile 
sociale ocrotite de lege, este prevăzută de prezentul cod și este pasibilă de 
sancțiune contravențională.
28.Potrivit art. 14 alin. (1), (2), (3) din Codul contravențional al RM, contravenția 
se săvîrșește cu intenție sau din imprudență. Contravenția se consideră săvîrșită 
cu intenție dacă persoana care a săvîrșit-o își dădea seama de caracterul 
prejudiciabil al acțiunii sau inacțiunii sale, a prevăzut urmările ei prejudiciabile, 
a dorit sau a admis în mod conștient survenirea acestor urmări. Contravenția se 
consideră săvîrșită din imprudență dacă persoana care a săvîrșit-o își dădea 
seama de caracterul prejudiciabil al acțiunii sau inacțiunii sale, a prevăzut 
urmările ei prejudiciabile, dar considera în mod ușuratic că ele vor putea fi 
evitate, ori nu își dădea seama de caracterul prejudiciabil al acțiunii sau 
inacțiunii sale, nu a prevăzut posibilitatea survenirii urmărilor ei prejudiciabile, 
deși trebuia și putea să le prevadă.
29.Potrivit art. 374 alin. (3) Cod contravențional al RM, procesul contravenţional 
se desfăşoară pe principii generale de drept contravenţional, în temeiul 
Constituţiei, al prezentului cod, al Codului de procedură penală în cazurile 
expres prevăzute de prezentul cod, precum şi al normelor dreptului internaţional 
şi ale tratatelor internaţionale cu privire la drepturile şi libertăţile fundamentale 
ale omului la care Republica Moldova este parte.
30.Conform art. 425 alin. (2), (3), (4), (5) din Codul contravențional al RM, în 
calitate de probe se admite elementele de fapt constatate prin următoarelor 
mijloace: procesul-verbal cu privire la contravenție, procesul-verbal de 
ridicare a obiectelor și documentelor, procesul-verbal de percheziție, 
explicațiile persoanei în a cărei privință a fost pornit proces contravențional, 
depozițiile victimei, ale martorilor, înscrisurile, înregistrările audio sau video, 
fotografiile, corpurile delicte, obiectele și documentele ridicate, constatările 
tehnico-științifice și medico-legale, raportul de expertiză, aprecierea probelor se 
face de persoana competentă să soluționeze cauza contravențională, potrivit 
convingerii sale pe care și-a format-o cercetînd toate probele administrate în 
raport cu circumstanțele constatate ale cauzei și călăuzindu-se de lege nici o 
probă nu are valoare prestabilită, sînt admisibile probele pertinente, concludente 
și utile, administrate în conformitate cu prezentul cod.
31.În acest sens, instanța reamintește că unul din principiile fundamentale al 
procedurii contravenționale constituie prezumția nevinovăției, ceea ce 
determină sarcina probei în asfel de procedură aparține agentului constatator, 
care urmează să demonstreze vinovăția contravenientului în fața instanței de 
judecată cu prezentarea probelor pertinente în raport cu procesul verbal cu 
privire la contravenție, ceea ce agentul constatator a întreprins în acest caz.
32.Constatarea faptei contravenționale înseamnă activitatea, desfășurată de agentul 
constatator, de colectare și de administrare a probelor privind existența 
contravenției, de încheiere a procesului-verbal cu privire la contravenție, de 
aplicare a sancțiunii contravenționale sau de trimitere, după caz a dosarului în 
instanța de judecată sau în alt organ spre soluționare, reișind din prevederile art. 
440 alin. (1) din Codul contravențional.
33.Potrivit art. 236 alin. (2) Cod contravențional al RM, depăşirea vitezei de 
circulaţie stabilită pe sectorul respectiv de drum de la 20 la 40 km/oră se 
sancţionează cu amendă de la 18 la 24 unităţi convenţionale cu aplicarea a 4 
puncte de penalizare.
34.Norma pretinsă a fi încălcată de către contravenient adică art. 236 alin. (2) din 
Codul contravențional este adresată tuturor cetățenilor și nu privește o categorie 
aparte de persoane, scopul aplicării sancțiunii fiind deopotrivă punitiv și 
preventiv, asfel  încît sunt valabile garanțiile prevăzute de art. 6 din Convenția 
Europeană a Drepturilor Omului privind dreptul la un proces echitabil în 
materie penală (Lauko v. Solovacia, 2 septembrie 1998; Nicoleta Gheorghe v. 
România, 3 aprilie 2012, par. 25-26).
35.Conform prevederilor pct. 47 alin. (1) lit. a) din Regulamentului circulaţiei 
rutiere al RM, limitele maxime de viteză a vehiculelor pe drumurile publice 
sînt: în localităţi − 50 km/h, prin zonele rezidenţiale şi teritoriile adiacente 
drumului – 20 km/h, iar în zonele pietonale – 5 km/h.  În cazul în care siguranţa 
traficului se garantează, această limită pe anumite sectoare de drum sau benzi 
de circulaţie (pentru unele tipuri de vehicule) poate fi majorată pînă la 80 km/h, 
prin instalarea indicatoarelor 3.27 de semnificaţie corespunzătoare.
36.Conform pct. 39 lit. a) din Regulamentul serviciului patrulare rutieră aprobat 
prin ordinul MAI nr. 45 din 19.02.2010, temei pentru oprirea vehiculelor de 
către agentul de circulaţie pentru control poate servi una din următoarele 
circumstanţe: prin observare directă sau cu mijloacele tehnice speciale 
certificate ce constată încălcarea regulilor de circulaţie.
37.În cazul din speță temei de oprire a vehiculului condus de Vaisman Mikhail a 
servit încălcarea de către conducătorul auto a limitei de viteză stabilită pentru 
sectorul respectiv de drum, încălcare care a fost constatată prin intermediul 
mijloacelor tehnice speciale.
38.Instanța de judecată remarcă că, procesului-verbal cu privire la contravenție, 
fiind întocmit de un organ al statului aflat în exercițiul funcțiunii, trebuie sa i se 
recunoască valoarea probatorie sub aspectul constatării stării de fapt, ca efect al 
triplei prezumții de autenticitate, veridicitate și legalitate. 
39.Totodată, potrivit prevederilor Legii nr. 320 cu privire la activitatea poliției și 
statutul polițistului și normelor Codului contravențional, constatările agentului 
constatator făcute în procesul-verbal cu privire la contravenție se prezumă a fi 
autentice, reflectînd evenimentele ce au avut loc în realitate, bucurîndu-se de 
forță probantă pînă la proba contrară.
40.Instanța consideră că agentul constatator a examinat cauza sub toate aspectele şi 
just a ajuns la concluzia în ceea ce privește vinovăţia contravenientului 
Vaisman Mikhail, deoarece în şedinţa de judecată s-a constatat cu certitudine 
că, Vaisman Mikhail, la data de 08.08.2025, în jurul orei 21 20, deplasîndu-se pe 
str. Nicolae Iorga nr. 40, mun. Bălți, conducînd mijlocul de transport de model 
,,Porsche Cayenne” cu nr./înm. MED 432, a ignorat prevederile pct. 47. (1), 
deplasîndu-se cu 81 km/h.
41.Mai mult ca atît, fapta săvîrșită de către contravenientul Vaisman Mikhail este 
integral dovedită prin probele cercetate în cadrul ședinței de judecată, și anume: 
fototabelul efectuat cu mijlocul de măsurare ,,TruCam unde se indică că 
contravenția a fost comisă în Bălți limita vitezei fiind de 50 km/h, iar 
automobilul cu nr./înm. ***** se deplasa cu viteza de 81 km/h.
42.Totodată, legalitatea utilizării acestui dispozitiv tehnic este stabilită prin pct. 47 
al Hotărârii Guvernului Republicii Moldova nr. 965 din 17 noiembrie 2014, 
potrivit căruia mijloacele tehnice certificate sau mijloacele tehnice omologate şi 
verificate metrologic dotate cu opțiuni de înregistrare foto şi/sau video se 
utilizează pentru fixarea probelor privind încălcările din domeniul circulației 
rutiere. 
43.La fel, instanța precizează că, planșa fotografică aflată la dosarul 
contravențional conține data şi ora la care s-a făcut măsurarea, din care se poate 
vedea valoarea vitezei măsurate.
44.În această ordine de idei instanța reține că, agentul constatator a făcut dovadă 
stării de fapt prin înscrisurile depuse la dosar și apreciate de instanță, iar 
instanța reține că încheierea procesului-verbal cu privire la contravenție este 
temeinică. Sub acest aspect instanța conchide că, față de probele administrate în 
cauză prezumția de legalitate a actului administrativ, din care decurge 
prezumția de autenticitate şi prezumția de veridicitate, nu au fost răsturnate în 
cazul de față, în condițiile în care săvârșirea faptei contravenționale a fost 
constatată pe baza constatărilor personale a agentului constatator și a probelor 
acumulate, iar lui Vaisman Mikhail i-a fost dată posibilitatea de a face dovada 
contrarie celor consemnate în procesul-verbal cu privire la contravenție, 
propunând probe în dovedirea susținerilor sale și fiind administrate probele 
încuviințate acesteia, însă prin aceste probe el nu a reușit să răstoarne prezumția 
de legalitate, valabilitate și autenticitate de care se bucură actul contestat.
45.În consolidarea acestei poziții instanța de judecată remarcă că, procesului-
verbal cu privire la contravenție, fiind întocmit de un organ al statului aflat în 
exercițiul funcțiunii, trebuie sa i se recunoască valoarea probatorie sub aspectul 
constatării stării de fapt, ca efect al triplei prezumții de autenticitate, veridicitate 
și legalitate. În acest sens este de menționat că, în jurisprudența CEDO s-a 
reținut în mod constant că prezumțiile nu sunt, în principiu, contrare 
Convenției. În așa mod Curtea a constatat anterior că, prezumțiile de fapt și de 
drept se regăsesc în orice sistem de drept. În principiu, Convenția nu derogă de 
la acestea, însă în materie penală obligă statele contractante să nu depășească un 
anumit prag. În special, articolul 6 § 2 impune statelor să aibă în vedere aceste 
prezumții, aceasta în limite rezonabile, ținând cont de gravitatea faptelor și 
păstrând dreptul la apărare (Salabiaku împotriva Franței, hotărârea din 7 
octombrie 1988, seria A, nr. 141-A, pag. 15, pct. 28; Telfner împotriva Austriei, 
nr. 33501/96, pct. 16, 20 martie 2001).
46.Astfel, instanța consideră că vinovăția contravenientului Vaisman Mikhail în 
comiterea contravenției incriminate a fost integral dovedită prin probele 
pertinente și concludente prezentate și cercetate în cadrul ședinței de judecată de 
către agentul constatator, iar contravenientul Vaisman Mikhail nu a prezentat 
instanței careva probe pertinente și concludente, în corespundere cu principiul 
contradictorialităţii, în combaterea celor constatate de către agentul constatator, 
deaceia faptele constatate de către agentul constatator sunt apreciate de instanţa 
de judecată ca fiind veridice, reflectînd evenimentele ce au avut loc în realitate.
47.Respectiv, instanța de judecată notează că, în cursul cercetării judecătorești s-a 
adeverit prin probe verosimile și pertinente că, Vaisman Mikhail a încălcat 
prevederile pct. 47 alin. (1) lit. a) al Regulamentului circulației rutiere din care 
considerente a fost sancționat de către agentul constatator.
48.Instanța reține că, procesul verbal cu privire la contravenție este un act juridic 
administrativ ce se bucură, datorită calității de reprezentant al statului a celui ce 
îl încheie, de o prezumție de validitate și temeinicie, prezumție care este însă 
relativă și care poate fi răsturnată prin administrarea probei contrarii.
49.La caz, în contestația depusă împotriva procesului verbal cu privire la 
contravenție și decizia de sancționare, Vaisman Mikhail nu a prezentat nici o 
probă în susținerea poziției sale, limitîndu-se la invocarea formală a unor 
neajunsuri. De aceea, în opinia instanței de judecată, nu sunt temeiuri de a pune 
la îndoială corectitudinea acțiunilor agentului constatator și legalitatea 
procesului verbal și a hotărîrii contestate. Or, după prevederile art. 8 alin. (2) 
din Codul contravențional, persoana care a săvîrșit cu intenție sau din 
imprudență o faptă prevăzută de legea contravențională este supusă răspunderii 
contravenționale.
50.Conform art. 7 Cod contravențional, persoana poate fi sancționată numai pentru 
contravenția în a cărei privință este dovedită vinovăția sa, cu respectarea 
prevederilor prezentului cod. Conform art. 381 alin. (4) Cod contravențional 
autoritatea competentă să soluționeze cauza contravențională are obligația de a 
lua toate măsurile prevăzute de lege penteru cercetarea sub toate aspectele, 
completă și obiectivă, a circumstanțelor cauzei, de a evidenția atît 
circumstanțele care dovedesc vinovăția persoanei, cît și cele care dezvinovățesc 
persoana în a cărei privință a fost pornit procesul contravențional, precum și 
circumstanțele atenuate sau agravante.
51.În speță, instanța constată că în cadrul cauzei contravenționale a fost respectat 
principiul dreptății, contrar alegațiilor contravenientului, iar agentul constatator 
a întreprins toate măsurile necesare, în vederea stabilirii vinovăției 
contravenientului și  a elucidării cauzei date, or probele anexate de către agent 
la dosar dovedesc pe deplin vinovăția contravenientului Vaisman Mikhail în 
comiterea contravenției prevăzute de art. 236 alin.(2) Cod contravențional.
52.Conform juriprudenței Curții Europene a Drepturilor Omului, în cauza Nicoleta 
Gheorghe vs România, s-a arătat faptul, că dacă instanțele naționale, prin 
hotărîri motivate, analizează motivele de nulitate invocate în speță și consideră 
că acestea nu atrag nulitatea procesului verbal, în sensul dorit de petent, acest 
aspect este suficient pentru a nu pune la îndoială echitatea procedurii în cauză, 
sau, mai concret, respectarea dreptului acestuia de a beneficia de prezumția de 
nevinovăție.
53.Totodată, studiind procesul-verbal cu privire la contravenţie Seria MAI07 Nr. 
152393 din 08.08.2025 prin prisma art. 442 şi 443 Cod contravenţional instanţa 
îl găseşte ca fiind întocmit cu respectarea prevederilor indicate, neexistând 
cazuri de nulitate absolută ce ar putea fi invocate din oficiu.
54.În consecință, instanța constată că forța probantă a actului atacat nu a fost 
înlăturată, el bucurându-se în continuare de prezumția de legalitate și temeinicie 
instituită de lege în favoarea sa.
55.Cu privire la sancțiunea aplicată de către agentul constatator instanța apreciază 
că, aceasta a fost aplicată în limitele impuse de art. 34 alin. (2) al Codului 
contravențional și în limitele stabilite de art. 236 alin. (2) Cod contravențional.
56.Nerecunoașterea vinovăției de către contravenientul Vaisman Mikhail, instanța 
de judecată o apreciază ca o metodă de apărare și un drept al acestuia de a nu se 
auto incrimina.
57.Argumentele părții apărării precum că Vaisman Mikhail  nu se face vinovat de 
comiterea contravenției prevăzute de art. 236 alin. (2) Cod contravențional, 
instanța le respinge, or, în cadrul cercetării judecătorești s-a constatat în mod 
incontestabil vinovăția contravenientului în comiterea faptei contravenționale, 
prin suficiente probe directe, utile şi veridice, din punct de vedere al pertinenţei, 
concludenţei, utilităţii şi veridicităţii lor, care în ansamblu coroborează între ele.
58.Cît privește afirmațiile apărătorului contravenientului precum că  agentul 
constatator nu a fost indicat în procesul-verbal cu privire la contravenție tipul, 
modelul, numărul de identificare a mijlocului tehnic certificat sau al mijlocului 
tehnic omologat și verificat metrologic cu ajutorul căreia a fost constatată 
contravenția, urmează a fi menționat că, contravenția prevăzută la art. 236 alin. 
(2) care a fost comisă de către Vaisman Mikhail a fost constatată cu mijlocul 
tehnic Trucam LTI 20/20, fiind anexat buletinul de verificare metrologică nr. A 
0129447 în privința mijlocului de măsurare: aparat pentru măsurarea vitezei de 
mișcare a autovehiculelor LTI 20/20 TRUCAM nr. TC005681, verificat 
conform NML 10-18:2023, data eliberării 26 martie 2025, valabil pînă la data 
de 26 martie 2026.
59.La fel, urmează a fi respinse și afirmațiile părții apărării precum că de către 
agentul constatator au fost încălcate prevederile art. 443 1 Cod contravențional, 
or, respectiva contravenție a fost constatată de agentul constatator cu mijlocul 
tehnic de model Trucam.
60.De asemenea urmează a fi respinse și alegațiile părții apărării precum că în 
procesul-verbal nu este semnătura contravenientului, or, în cadrul ședinței de 
judecată agentul constatator a declarat că contravenientul a refuzat să semneze 
procesul-verbal, care a fost expediat în adresa acestuia prin intermediul oficiului 
poștal.
61.Referitor la afirmațiile lui Vaisman Mikhail precum că de către agentul la 
întocmirea procesului-verbal cu privire la contravenție ar fi fost încălcate 
prevederile art. 443 din Codul contravențional, urmează a fi menționat că, 
procesul verbal recurat instanța reține că acesta conține descrierea faptei 
contravenționale, încadrarea sa juridică și  norma materială încălcată, neexistînd 
careva temeiuri de declarare a nulității absolute a procesului-verbal cu privire la 
contravenție conform prevederilor art. 445 alin. (1) Cod contravențional al RM.
62.În aceiași ordine de idei instanța reține că securitatea traficului rutier prezintă 
un interes major, prin urmare asigurarea securității este o obligație pozitivă a 
statului. Unitatea de transport, ca participant la trafic, reprezintă o sursă de 
pericol sporit, conducătorul auto avînd obligația de a respecta anumite 
reglementări impuse de autorități în evitarea riscurilor rezultate din utilizarea 
autovehiculelor.
63.Suplimentar, instanța reiterează că în pct.15 și 17 din cauza Marius Haiducu și 
alții împotriva României din 13 martie 2012 (pct.12) CEDO subliniază despre 
necesitatea instanțelor naționale în cursul procedurilor contradictorii de a 
asigura petiționarilor dreptul de a fi audiați și de a susține toate argumentele 
pentru a-și demonstra nevinovăția. Iar, simplul fapt că instanțele au decis, 
motivat, să nu acorde încredere anumitor elemente de probă pe care nu le-au 
considerat credibile și să se bazeze mai mult pe altele, care figurau, de 
asemenea, la dosar, nu poate afecta procedura în cauză prin inechitate sau 
arbitrar.
64.Drept concluzie, instanța de judecată stabilește că, la încheierea procesului 
verbal cu privire la contravenție și aplicarea sancțiunii contravenționale prin 
care s-a dispus recunoașterea lui Vaisman Mikhail vinovat în săvîrșirea 
contravenției prevăzute de art. 236 alin. (2) Cod contravențional, agentul 
constatator Copacinschi Vitalie a respectat prevederile art. 443 din Codul 
contravențional și a determinat caracterul veridic al contravenției inciminate, 
fiind acordată atenție cuvenită prevederilor art. art. 5-9 din Codul 
contravențional și anume principiul legalității și egalității în fața legii, principiul 
dreptății și caracterul personal al răspunderii contravenționale, precum și 
principiul individualizării răspunderii contravenționale și sancțiunii 
contravenționale, asfel ca obiecțiile făcute de către Vaisman Mikhail în 
contestația sa să aibă un caracter de a evita răspunderea contravențională și care 
să nu poată influiența actele nominalizate supra, or, odată ce procesul verbal cu 
privire la contravenție și hotărîrea de sancționare fiind legale în fond, aceste 
acte nu pot fi anulate pe motive formale.
65.În circumstanţele enunţate, instanţa de judecată conchide că, în cadrul judecării 
cauzei s-a confirmat netemeinicia contestaţiei lui Vaisman Mikhail, prin urmare 
aceasta necesită a fi respinsă, iar procesul-verbal şi decizia agentului constatator 
din cadrul Direcției de Patrulare Nord a INSP, Copacinschi Vialie din 
08.08.2025 întocmite în privința lui Vaisman Mikhail în baza art. 236 alin. (2) 
Cod contravențional urmează a fi menţinute fără modificări.
66.Pentru aceste motive şi în conformitate art.457-458, art.460, art.462 Cod 
contravenţional, instanţa de judecată,
H  O  T  Ă  R  Ă  Ş  T  E : 
Contestaţia depusă de Vaisman Mikhail, se respinge.
Procesul-verbal şi decizia agentului constatator din cadrul Direcției de 
Patrulare Nord al INSP, Copacinschi Vitalie din 08.08.2025 întocmite în privința 
lui Vaisman Mikhail în baza art. 236 alin. (2) Cod contravențional, se menţin fără 
modificări.
Hotărirea poate fi atacată cu recurs la Curtea de Apel Nord în termen de 15 
zile, prin intermediul Judecătoriei Bălţi (sediul Central).
Preşedintele şedinţei,
judecătorul:                                                                    Rodica Chistruga