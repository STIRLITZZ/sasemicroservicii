Dosar nr. 5r-3971/2024
4-24118892-12-5r-21102024
HOTĂRÂRE
În numele Legii
11 decembrie 2025                        mun. 
Chișinău
Judecătoria Chișinău (sediul Buiucani),
Instanța compusă din:
Președintele ședinței, judecătorul                                                                Ion 
Chirtoaca
Grefier                                                                Diana 
Cristea
Cu participarea:
Petiționarului                                                                                                                  Vadim Ursu 
Apărătorul petiționarului                                                                                     Gabriela 
Kornacker
În absența:
Agentului constatator                                                                                            Iana Bîtca
Apărătorului victimei                                                                                       Doina Ioana 
Străisteanu
victima                                                                                                                     Alexandra Ursu
examinând în ședința de judecată publică, în limba română, contestația depusă de cet. Ursu 
Vadim, a.n. *****, IDNP:*****, domiciliat în *****, împotriva deciziei agentului constatator 
Bîtca Iana din cadrul IP Buiucani al DP mun. Chișinău din 26.09.2024 emisă pe materialului 
înregistrat în Registrul de evidență a altor informații cu privire la infracțiuni și incidente cu nr. 
15718 din 25.09.2024, instanța de judecată, -
c o n s t a t ă:
1.La data de 18.10.2024, prin intermediul cancelariei Judecătoriei Chișinău (sediul 
Buiucani) a parvenit spre examinare în instanță contestația depusă de cet. Ursu Vadim împotriva 
deciziei agentului constatator Bîtca Iana din cadrul IP Buiucani al DP mun. Chișinău din 
26.09.2024 emisă pe materialul înregistrat în Registrul de evidență a altor informații cu privire la 
infracțiuni și incidente cu nr. 15718 din 25.09.2024.
2.Prin contestația dedusă judecății, s-a solicitat admiterea acesteia și sancționarea cet. 
Ursu Alexandra în baza art. 63 și 64 din Codul contravențional , în motivarea contestației a 
indicat că la data de 22 septembrie 2024 în temeiul cererii sale înregistrate in R-2 al I.P. Buiucani 
cu numărul 15718 depuse împotriva Ursu Alexandra ***** IDNO *****domiciliată pe strada 
***** mun. Chișinău (*****) cu privire la acțiuni ilegale de îngrădirea accesului la copil minor 
Ursu Maximilian a.n 28.11.2018 si scoaterea unilaterala acestuia din spațiul academic a fost 
depusa plângerea. La data de 23.09.2024 a fost emisa decizia cu privire la încetarea cazului. 
Indică că nu este de acord cu aceasta decizie și solicită atragerea la răspundere contravenționala 
pe Ursu Alexandra în temeiul art. 63 și 64 din Codul contravențional. Indică că din perioada de 
29 iulie 2024 Alexandra Ursu absolut fără nici un temei legal ascunde copilul acestora comun, nu 
permite contactul fizic și nici telefonic. La fel ultima îi declară deschis ca nu va vedea copilul 
vreodată și îi scrie sms cu același conținut fapt ce a fost prezentat agentului constatator împreună 
cu plângerea. A depus plângere pe fapte îngrădirii sale ilegale din comunicare cu copil pe data de 
14.08.2024 si 26.08.2024 pe 5.09.2024 la fel au fost chemări la 112, consideră că agentul 
constatator nu a întreprins acțiuni destule de investigație în vederea sancționării persoanei ce 
încalcă legislația in vigoare. Chiar contactată telefonic de către agentul constatator ultima declară 
deschis că nu permite acces la copil sau să vorbească telefonic în legătură că nu exista un grafic 
emis de Direcția pentru Protecția Drepturilor Copiilor sediul Buiucani mun. Chișinău. Existența 
unui grafic nu poate fi condiționată de întrevederea sau comunicare cu un părinte și nepermiterea 
oricărui contact copilului cu părintele acestuia. Nu exista nici o normală legală care poate să 
permită îngrădirea accesului la copil din cauza inexistenței unor grafice emise de Direcția Pentru 
Protecția Drepturilor Copiilor.
3.Ulterior la data de 13.12.2024 cet. Ursu Vadim a depus completare la contestația depusă 
anterior indicând că Alexandra Ursu acționând cu intenție directă fără nici un motiv a izolat și a 
ținut ascuns copilul minor de 6 ani de acesta în perioada aproximativ 29 iulie 2024 până la 24 
octombrie 2024, nu a permis nici o comunicare fără nici un argument legal în acest sens. Mama 
copilului, Alexandra Ursu deschis declară că nu îi va permite comunicarea cu copilul până nu se 
va finisa procesul de judecată cu privire la stabilirea domiciliului copilului și a desfacerii 
căsătoriei care este procedură de examinare la Judecătoria Chișinău sediul Centru până în 
prezent. Alt argument invocat în perioada izolării de către mama copilului comunicarea nu a fost 
permisă până când tatăl adică acesta nu va perfecta un grafic de întrevederi cu copilul la Direcția 
Protecția Drepturilor Copilului fapt absolut ilegal deoarece ambii părinți au obligația de a 
formula asemenea grafice iar ultima a refuzat orice cooperare în acest sens acționând mereu în 
detrimentul interesului superior al copilului. Deși conform legislației naționale si internaționale, 
părinții nu au nevoie de grafic pentru a-și vedea proprii copii sau pentru a comunica telefonic 
mai mult ca atât ambii părinți au drepturi egale la creșterea, educarea și comunicare cu copii săi 
indiferent de faptul daca locuiesc sau nu împreună. Din 29 iulie 2024, până octombrie 2024 
Doamna Ursu acționând ilegal nu îi răspundea ori neglija orice încercare de a comunica cu fiul 
său, ținând copilul ascuns. Ori îi scria mesaje denigratoare în adresa sa manifestând 
comportament dezechilibrat. Menționează că din momentul separării din aprilie 2023, prin 
înțelegere comună, copilul locuia câte o săptămână ori 2, 3 la acesta, ulterior la mama acestuia. 
Mama copilului nu dorea să colaboreze în ceea ce privește educația copilului și bunăstarea 
acestuia niciodată, din acest motiv, a fost nevoit să facă prima sesizări către Direcția protecției 
copilului să ne ajute în acest sens. La data de 29.02.2024 tatăl minorului a adresat o sesizare către 
Direcția Protecției copilului prin care a solicitat ajutor și implicarea instituției pentru că mama nu 
permite ca copilul să meargă la odihnă, mama nu colaborează și nu dorește să integreze copilul la 
studii preșcolare pentru a se pregăti de scoală. La fel a fost sesizată Direcția Protecției Copilului 
în septembrie 2024 cu privire la faptul ca copilul a fost exclus din spațiul academic și nu a fost 
încadrat în grădiniță pe care a frecventat anterior 3 ani. Copilul își lovește mama face crize 
emoționale, dar mama refuză să se prezinte la un specialist. Copilul se plânge că se teme de 
mama sa etc. În aceste circumstanțe, el a solicitat implicarea Direcției pentru a verifica și a 
solicita ajutor în aceste situații, fiind îngrijorat de starea psihologică a copilului. La o anumită 
etapa de către DPDC Buiucani a fost inițiată o procedură administrativă. Direcția Protecția 
copilului a încercat să îi ajute, și la 29.02.2024 a emis o decizie prin care a pus în sarcina 
psihologului Marcoci Anastasia de a perfecta o solicitare de a implica Centru-Psiho- Socio 
Pedagogic în restabilirea relației părinți copil. Mama a fost obligată să faciliteze accesul copilului 
la ședințele cu psihologul CPSP. La fel s-a pus în sarcina ambilor părinți să se prezinte la 
ședințele stabilite cu specialistul CPSP în vederea soluționării neînțelegerilor privind educarea si 
creșterea copilului comun (Anexă decizia nr. 02/12 din 29.02.2024). Pe data de 14.08.2024, după 
numeroasele încercări de a vedea și a comunica cu copilul primind refuz din partea Alexandrei 
Ursu a fost nevoit sa sesizeze IP Buiucani și a solicitat să fie constate ca fiind arbitrate acțiunile 
Ursu Alexandrei și a solicitat sancționarea pentru îngrădirea accesului în comunicare și 
întrevedere cu copilul minor (Anexă plângerea și raportul poliției din 14.08.24 IP Buiucani). La 
data de 23. 08.2024, IP l-a informat că acțiunile mamei nu poartă caracter de ordin 
contravențional și i-a comunicat să se adreseze în judecată în vederea apărării drepturilor ( Anexă 
răspunsul IP și raportul din 23.08.2024). La data de 25.08.2024, a depus încă o plângere la IP 
Buiucani, prin care a solicitat sancționarea cet. Ursu Alexandra pentru faptul că îi îngrădește 
accesul în comunicare și educarea copilului. IP audiind mama copilului, a indicat în raportul său 
că mama a comunicat poliției că îi va permite comunicarea cu copilul când el va obține un grafic 
de întrevederi. Cu alte cuvinte, mama, recunoaște că îi îngrădește accesul în comunicare cu 
copilul iar poliția nu a întreprins nici o măsură pentru a stopa această încălcare si a restabili 
relația sa cu copil. Dimpotrivă inspectorul principal Corciubaș Oleg a solicitat încetarea 
materialului contravențional. ( Anexă, copia plângerii din 25.08.2024 depuse de Ursu Vadim si 
raportul polițistului prin care se confirmă că mama a declarat că nu îi va permite comunicare cu 
copilul fără un grafic de întrevederi). Pe data de 03.09.2024 Vadim Ursu a depus încă o plângere 
la poliție prin care a solicitat sancționarea cet. Ursu Alexandra pentru crearea impedimentelor în 
comunicarea cu copilul minor. A declarat poliției că mama la solicitările sale de a-și vedea 
copilul, îi trimite mesaje prin care îl înjură și îi scrie direct că nu își va vedea copilul. Nu vrea să 
îi comunice de ce copilul nu merge la grădiniță ori dacă i-a schimbat grădinița atunci să îl anunțe 
la care grădiniță. A fost nevoit sa caute copilul prin intermediul autorităților făcând interpelările 
la autorități de profil, Copilul fiind anterior încadrat în cadrul instituțiilor preșcolare CHIPS și 
QSI, Mama minorului nu îi dă nici o informație despre viața si sănătatea copilului. ( copia 
sesizării la poliție din 03.09.24 și răspunsurile de la Autoritățile locale). IP Buiucani, i-a expediat 
încă un răspuns similar, precum că faptele doamnei Alexandra nu constituie contravenție, iar eu 
urmez să îmi facă un grafic de întrevederi. Propunerea de încetare a dosarului contravențional s-a 
bazat pe explicațiile mamei care a comunicat că nu îmi permite comunicare cu copilul pentru că 
eu nu am grafic de întrevederi cu copilul (Anexă răspunsul poliției septembrie 2024 prin care 
sesizarea mea a fost respinsă.) Pe data de 05. 09.2024 Ursu Vadim a sesizat IP Buiucani, încă 
odată pentru faptul că mama minorului Alexandra Ursu îi îngrădește accesul în comunicare cu 
copilul, nici în cazul dat, poliția nu a efectuat nici o investigație efectivă și nu a depus nici o 
diligență pentru ai restabili tatălui dreptul prevăzut de legislația națională și internațională art. 8 
CEDO de a se reuni cu propriul copil și de a avea comunicare cu acesta. Poliția a vorbit cu Ursu 
Alexandra doar la telefon, unde ultima a declarat că de pe 7 iulie până pe 29 iulie 2024 copilul s-
a aflat în grija tatălui și a menționat că nu îi va permite comunicarea până nu va fi hotărârea 
judecății cu privire la domiciliul copilului minor ori a un grafic de întrevederi. (Anexă plângere 
si răspunsul plus mesajele care au fost prezentate ca probă către IP Buiucani.) La data de 24 
septembrie 2024 Oleg Bîrliba îl informează printr-un răspuns similar cu celelalte, precum că 
faptele din plângere nu constituie elemente constitutive ale contravenției prevăzute de legislația 
RM, și recomandă să se adreseze la Direcției pentru Protecția drepturilor copilului pentru 
stabilirea unui grafic de întrevederi. (Anexa plângerea + răspunsul și raportul din 24.09.2024.) 
La data de 10 octombrie la cererile ambelor părți a fost pronunțată decizia organului 
administrativ prin care s-a dispus stabilirea graficului de întrevederi pentru ambii părinți cu 
copilul însă mama copilului a neglijat această decizie și nu a permis accesul la copilul și a 
continuat izolarea copilului din orice comunicare cu tatăl acestuia, decizia DPDC fiind 
executorie din momentul pronunțării iar ambii părinți au fost prezenți la ședința din 10.10.2024 
fiind semnatari ai procesului verbal al ședinței decizia fiind executorie conform Codului 
administrativ din momentul pronunțării (anexa decizia DPDC). Doar după 3 luni de izolare pe 
data de 28.10.2024 poliția îl informează formal că a emis ordonanță cu privire la inițierii 
procedurii contravenționale în baza art. 64 alin 1 împiedicarea exercitării dreptului de a 
comunica cu copilul și de a-l educa codul contravențional (anexa plângerilor la poliție 
10.10.2024 și 11.10.2024). La fel în perioada izolării timp de aproape 3 luni Alexandra Ursu a 
scos unilateral copilul din instituția preșcolară urmărind scopul ca sa nu are acces la copilul său 
minor nici la grădiniță, (anterior copilul a frecventat grădiniță timp de 3 ani). Consideră că în 
baza probelor depuse de acesta, constată că de fapt, autoritățile naționale din august 2024 până 
24 Octombrie 2024, nu au demonstrat o diligență de a-l ajuta să se reunească cu fiul său, ci 
dimpotrivă au facilitat comportamentul ilegal a mamei care, în aceste circumstanțe, este necesară 
implicarea instanței de judecată prin contestarea deciziei organelor de poliție iar scopul este de a 
preveni asemenea abuzuri de drept în viitor iar ambii părinți să faciliteze și să coopereze la 
stabilirea accesul egal la comunicarea si educarea copilului minor, și restabilirea dreptului 
copilului minor la întrevedere si comunicare cu ambii părinți, drept garantat de legislația 
națională si internațională.
4.Apărătorul petiționarului, avocat Kornacker Gabriela în ședință de judecată a solicitat 
anularea deciziei agentului constatator ca ilegală și neîntemeiată, materialul să fie restituit la 
poliție pentru ca agentul constatator să fie obligat să pornească un proces contravențional pe 
numele cet. Ursu Alexandra. Iar din probatoriul anexat la materialele cauzei consideră că au 
probat faptul că cet. Ursu Vadim i s-au încălcat drepturile sale.
5.Petiționarul Ursu Vadim în ședință de judecată a susținut contestația depusă, a pledat 
pentru admiterea acesteia, or agentul constatator nu a examinat cazul conform exigențelor legale.
6.Agentul constatator fiind citat în mod legal despre locul, data și ora ședinței de judecată 
nu s-au prezentat în proces, astfel că, prin prisma art. 455 din Codul contravențional, instanța de 
judecată a considerat posibilă examinarea cauzei în lipsa acesteia. Concomitent, informații 
despre data locul și ora ședinței de judecată pe cauza dată au fost făcute publice și pe site-ul 
oficial al instanței de judecată. Prin urmare, instanța de judecată a întreprins toate măsurile 
prevăzute de lege pentru a asigura dreptul participanților la proces la participarea efectivă la 
examinarea cauzei, întru respectarea unui proces echitabil, dar agentul constatator, nu s-a 
prezentat în instanța de judecată, în pofida înștiințării despre modalitatea, locul şi timpul 
examinării cauzei. La acest aspect instanța de judecată remarcă faptul că, agentul constatator a 
depus o cerere de examinare în lipsă a prezentei cauze.
7.Victima și apărătorul acesteia în ședință de judecată nu s-au prezentat, despre faptul 
cunoașteri despre ședința de judecată, se atestă prin semnătura avocatului de pe coperta 
dosarului.
8.Examinând contestația depusă de cet. Ursu Vadim împotriva încheierii emise de către 
agentul constatator Bîtca Iana din cadrul IP Buiucani al DP mun. Chișinău, în coroborare cu 
actele anexate la dosarul contravențional, instanța de judecată remarcă următoarele.
9.În drept, potrivit art. 8 alin. (2) din Codul contravențional, este supusă răspunderii 
contravenționale numai persoana care a săvârșit cu intenție sau din imprudență o faptă prevăzută 
de legea contravențională. 
10.În conformitate cu art. 440 alin. (1) Cod contravențional, constatarea faptei 
contravenţionale înseamnă activitatea, desfăşurată de agentul constatator, de colectare şi de 
administrare a probelor privind existența contravenţiei, de încheiere a procesului verbal cu 
privire la contravenţie, de aplicare a sancţiunii contravenționale sau de trimitere, a dosarului, 
după caz, funcționarului abilitat să examineze cauza contravențională, din cadrul autorității din 
care face parte agentul constatator, în instanţa de judecată sau în alt organ spre soluţionare.
11.Conform art. 448 alin. (1) din acelaşi cod, contravenientul, victima sau reprezentantul 
acestora, procurorul, dacă este parte în cauza contravenţională, în cazul în care nu sânt de acord 
cu decizia agentului constatator sau în cazul în care aceasta a fost emisă cu încălcarea normelor 
procesuale stabilite de prezentul cod, sânt în drept să conteste decizia emisă asupra cauzei 
contravenționale, iar termenul de contestare a deciziei agentului constatator este de 15 zile de la 
data emiterii acesteia sau, pentru părţile care nu au fost prezente la şedinţa de examinare a cauzei 
contravenționale, de la data înmânării copiei de pe decizia respectivă în condiţiile art.447 1 
alin.(8) din acelaşi cod.
12.Potrivit art. 448 alin. (4) din Codul contravențional, contestația împotriva deciziei 
emise asupra cauzei contravenționale se depune la autoritatea din care face parte agentul 
constatator care a examinat cauza, iar în cel mult 3 zile de la data depunerii, agentul constatator 
expediază contestația şi dosarul cauzei contravenționale în instanța de judecată competentă. 
13.Respectiv, instanţa conchide că doar după respectarea exigențelor expuse supra, 
intervine dreptul adresării instanței de judecată cu contestarea deciziei asupra unei cauze 
contravenționale.
14.Astfel, instanța de judecată menționează că în lipsa unui proces verbal cu privire la 
contravenție şi a unei decizii autentice privind (ne)sancţionarea persoanei, constatarea 
prezenței/absenţei faptei contravenţionale şi nemijlocit încetarea procesului contravenţional, este 
imposibilă examinarea contestaţiei înaintate.
15.Subsecvent, prin prisma Recomandării Curții Supreme de Justiție a RM nr.41 cu 
privire la aplicarea prevederilor art. 448 Cod Contravențional, instanţa constată că decizia 
agentului constatator asupra cauzei contravenţionale emise în urma examinării cauzei este un act 
juridic, care are trăsăturile actului administrativ individual şi produce efecte juridice concrete, 
iar actele juridice cu privire la rezultatele acestei activităţi procesuale trebuie să corespundă 
cerinţelor caracteristice actelor administrative individuale, o condiţie fiind în opinia instanţei 
caracterul autentic al actului contestat.
16.La fel, instanţa precizează că cercul subiecţilor care sunt în drept să conteste decizia 
emisă asupra cauzei contravenţionale este unul limitat la contravenient, victimă sau 
reprezentantul acestora şi procurorul, dacă este parte în cauza contravenţională.
17.În aceste condiţii, instanţa atestă conform jurisprudenței constante a Curții Europene a 
Drepturilor Omului, că dreptul de acces la justiție nu este unul absolut, fiind admise anumite 
restricții cu condiția ca acestea să fie reglementate de lege, să urmărească un interes legitim și să 
asigure un raport rezonabil de proporționalitate între mijloacele utilizate și scopul vizat.
18.Conform art. 453 lit. a) Cod Contravenţional, judecătorul verifică competenţa şi, după 
caz, dispune remiterea după competenţă a dosarului cu privire la contravenţie.
19.Instanța relevă că potrivit normelor prevăzute supra, cercul subiecţilor care pot 
contesta o decizie într-o cauză contravenţională este restrâns, iar prin urmare doar subiecţii 
nominalizaţi ar putea contesta doar o decizie a agentului constatator.
20.În acelaşi timp, instanța reține că petiționarul a solicitat atragerea la răspundere cet. 
Ursu Alexandra cu care este în proces de divorț iar aceasta nu-i permite să se vadă cu copilul 
comun minor.
21.Esenţial în cauza examinată, în opinia instanţei este faptul că cet. Ursu Vadim nu a 
depus o contestație împotriva unei decizii autentice, iar din materialele cauzei nu se atestă, 
verificarea legalităţii de către procuror a acţiunilor agentului constatator şi a încheierilor adoptate 
în contextul controlului procedurii de primire, înregistrare, evidenţă şi examinare a sesizărilor şi 
a altor informaţii cu privire la infracţiuni, or procurorul tot poate fi o persoană împuternicită în 
sensul contestării deciziei contravenţionale sau eventual apt să emită anume o decizie autentică, 
să oblige agentul constatator la efectuarea unei investigaţii eficiente etc. 
22.Respectiv, la caz, instanţa de judecată menţionează că în lipsa unui act de verificare 
din partea procurorului a materialului înregistrat în Registrul de evidență a altor informații cu 
privire la infracțiuni și incidente cu nr. 15718 din 25.09.2024 şi/sau în lipsa iniţierii de facto de 
către agentul constatator a unei cauze contravenţionale în privinţa căreia ultimul urma să se 
expună clar doar printr-o decizie autentică (de sancţionare, de încetare sau de remitere unei alte 
autorităţi competene, indiferent dacă a fost inclusă sau nu într-un proces verbal cu privire la 
contravenţie), instanţa consideră imposibil examinarea contestaţiei înaintate, urmând a fi 
respinsă ca inadmisibilă, fiind necesară atât dispunerea controlului examinării de către un 
procuror desemnat responsabil de verificarea respectării exigenţelor legislaţiei de către angajaţii 
poliţiei, la examinarea sesizării depuse de cet. Ursu Vadim la 25.09.2024, cât şi impunerea 
adoptării unei decizii autentice, pe marginea sesizării depuse.
23.De altfel, anume din aceste considerente expuse, prin Legea 102 din 14 aprilie 2022, 
art.212, în vigoare din 20 aprilie 2022 au fost admise modificările procesuale prin introducerea 
alin. (31) la art. 396 din Codul contravenţional, în conformitate cu care procurorul este în drept 
să verifice legalitatea acțiunilor agentului constatator din cadrul subdiviziunilor Ministerului 
Afacerilor Interne, ale Centrului Național Anticorupție, ale Serviciului Vamal sau ale Serviciului 
Fiscal de Stat la înregistrarea sesizărilor despre săvârșirea contravențiilor și, în urma verificării 
efectuate, după caz, să pornească procesul contravențional sau să atace decizia agentului 
constatator în instanța de judecată.
24.În acelaşi context, judecătorul precizează că potrivit art. 52 alin. (1), pct. 4) din Codul 
de procedură penală, procurorul, în limita competenţei sale materiale şi teritoriale controlează 
permanent executarea procedurii de primire şi înregistrare a sesizărilor privind infracţiunile, iar 
conform prevederilor art. 8 alin. (1) din Legea nr. 320 din 27 decembrie 2021 cu privire la a 
activitatea Poliţiei şi statutul poliţistului, controlul asupra activităţii poliţiei este exercitat inclusiv 
de procuratură, în temeiul şi în limitele prevăzute de legislaţie.
25.De asemenea, în conformitate cu art. 386 alin. (2) lit. a), e), f) din Codul 
contravenţional, procurorul este în drept să pornească procesul contravenţional, să verifice 
legalitatea acţiunilor agentului constatator conform prevederilor art. 396 alin. (3 1) din 
acelaşi cod.
26.În aceeași ordine de idei, instanța de judecată precizează că, potrivit art. 374 alin. (2 1) 
din Codul contravențional, procesul contravenţional începe de drept din momentul sesizării sau 
al autosesizării agentului constatator privind săvârşirea contravenţiei, iar articolul 447 1 alin. (2) 
din Codul contravențional prevede că, după examinarea cauzei contravenţionale, agentul 
constatator, autoritatea competentă (persoana abilitată să examineze cauza), după caz, emite 
decizia asupra cauzei, iar în cazul comisiei administrative asupra cauzei contravenționale, 
decizia se adoptă sub formă de hotărâre, totodată conținutul obligatoriu al deciziei emise de către 
agentul constatator, fiind reglementat exhaustiv de către prevederile alin. (3) al ultimului articol.
27.Respectiv, în cadrul examinării cauzei s-a stabilit, că o decizie a agentului constatator 
pe marginea sesizării depuse de petiționar nu se atestă la cauza remisă în instanță, fiind relevată 
din materialele cauzei doar un act neprevăzut de lege, denumit „decizie pe rezultatul examinării 
materialului înregistrat cu nr. 15718 din 25.09.2024”, prin care „se solicită materialul înregistrat 
în R-2 a IP Buiucani cu nr. 15718 din 25.09.2024 să fie decontat și de transmis în arhivă”, 
semnată de agentul constatator Bîtca Iana.
28.Astfel, instanța de judecată statuează şi notează că potrivit prevederilor din Codul 
contravențional, nu se atestă o asemenea posibilitate de emitere a unei soluții de propunere de a 
opri examinarea de mai departe a informației, or reiterând cele expuse supra, finalitatea oricărui 
proces contravențional este prevăzută exhaustiv sub forma de emitere a unei decizii, legiuitorul 
stabilind expres doar două posibilități de soluționare a materialului contravențional: 1) încetarea 
procesului contravenţional; 2) stabilirea vinovăţiei persoanei privind săvârșirea contravenţiei 
imputate şi, după caz, aplicarea sancţiunii contravenţionale, iar a contrario, potrivit 
înscrisurilor prezentate, agentul constatator de fapt nu a emis nici una dintre aceste soluții şi prin 
urmare la moment nu a soluţionat cauza iniţiată în temeiul plângerii/cererii cet. Ursu Vadim.
29.La fel, instanţa mai reiterează că examinarea cauzei contravenționale, ca fază a 
procedurii contravenționale, se finalizează cu aducerea la cunoștința părților interesate a deciziei 
emise, în modul stabilit de lege, iar odată cu aducerea la cunoștință a actului juridic prin care este 
aplicată sancțiunea contravențională, persoana are dreptul de a ataca actul juridic respectiv, fie 
prin depunerea contestației sau cu recurs în cazul emiterii unei hotărâri judecătorești.
30.Pe cale de consecință, instanța de judecată ajunge la concluzia că întreg materialul nr. 
15718 din 25.09.2024, împreună cu contestația depusă de către cet. Ursu Vadim împotriva 
încheierii emise de către agentul constatator din cadrul IP Buiucani al DP Chişinău, Bîtca Iana la 
26.09.2024, ultimul fiind obligat de altfel să se conformeze normelor de drept enunţate anterior, 
necesită în mod obligatoriu să fie transmise unui procuror desemnat responsabil de controlul 
respectării exigențelor legislației de către angajații poliției, în scopul verificării procedurii de 
examinare a plângerii depuse de cet. Ursu Vadim la 25.09.2024.
31.De asemenea, este de menționat că cet. Ursu Vadim urmează să respecte calea legală 
de contestare prevăzută la alin.(3 1) al art. 396 din Codul contravențional, adresându-se, la caz, 
Procuraturii mun. Chișinău, Oficiul Buiucani. 
32.În acest context, instanța reține că, cu referire la normele enunțate că, se impune a  
remite după competență examinarea contestației depuse de cet. Ursu Vadim împotriva deciziei 
agentului constatator din 26.09.2024 emisă pe materialul înregistrat în Registrul de evidență a 
altor informații cu privire la infracțiuni și incidente cu nr. 15718 din 25.09.2024, Procuraturii 
mun. Chișinău, Oficiul Buiucani.
33.În conformitate cu art. 395 alin. (1 1), art. 448, art. 453 lit. a), art.  460, art. 462 şi art. 
463 din Codul contravențional, instanța de judecată,
h o t ă r ă ş t e:
Se remite după competență Procuraturii mun. Chișinău, Oficiul Buiucani contestația depusă 
de cet. Ursu Vadim împotriva deciziei agentului constatator din 26.09.2024 emisă pe materialul 
înregistrat în Registrul de evidență a altor informații cu privire la infracțiuni și incidente cu nr. 
15718 din 25.09.2024.
Hotărârea poate fi atacată cu recurs, în termen de 15 zile, la Curtea de Apel Centru, prin 
intermediul Judecătoriei Chișinău (sediul Buiucani).
Președintele ședinței, 
Judecător                                     Ion 
Chirtoaca
