Dosarul nr. 5r-5191/2025
4-25119651-12-5r-20082025
H O T Ă R Â R E
În numele Legii
08 decembrie 2025 mun. Chişinău
Judecătoria Chișinău, sediul Ciocana 
Instanța compusă din:
Preşedintele şedinţei, judecătorulValeriu Curicheru
Grefierul Inna Colun
Examinând în ședință de judecată publică, contestaţia depusă de către Mavrodi Oleg, 
împotriva procesului-verbal cu privire la contravenție al INSP, Direcția Patrulare ,,Sud” al IGP al 
MAI cu seria/nr. MAI07 140971 și a deciziei de sancționare din 31.07.2025, în baza art. 235 alin. 
(1) din Codul contravențional, la amendă în mărime de 9 unități convenționale, -
C O N S T A T Ă :
La data de 31.07.2025, de către agentul constatator din cadrul INSP, Direcția Patrulare 
,,Sud” al IGP, Gaucenov Andrei, a fost întocmit procesul-verbal cu privire la contravenţie 
seria/nr. MAI07 140971, în baza art. 235 alin. (1) din Codul contravenţional, în privința lui 
Mavrodi Oleg, pentru faptul că, la data de 12.06.2025, ora 15:08, Mavrodi Oleg, aflându-se în 
mun. Chișinău, bd. Decebal, conducând mijlocul de transport de model„ *****”, cu n/î *****, a 
ignorat prevederile RCR, pct. 11, lit. b): Conducătorul de autovehicul este obligat în timpul 
deplasării să poarte centura de siguranță și să se asigure că și pasagerii au cuplat centurile, dacă 
autovehiculul este echipat cu acestea.
Acțiunile cet. Mavrodi Oleg au fost calificate de către agentul constatator în baza art. 225 
alin. (1) din Codul contravențional, cu aplicarea unei amenzi în mărime de 9 unități 
convenționale, ceea ce constituie 450 de lei.
La data de 11.08.2025, Mavrodi Oleg a contestat decizia de sancționare din 31.07.2025, 
invocând că, nu este de acord cu sancțiunea aplicată, pe care o consideră ilegală și neîntemeiată, 
menționând că la momentul comiterii contravenției nu a fost stabilită identitatea conducătorului 
și nici identificat automobilul. Susține că deține mai multe automobile, care se află la parcare, iar 
cheile nu le ia din automobil, pentru ca să nu le piardă. În ziua indicată în procesul-verbal cu 
privire la contravenție nu a condus acel automobil. Agentul constatator în procesul-verbal cu 
privire la contravenție nu a indicat corect calificarea juridică.
În ședința de judecată, contestatarul - Mavrodi Oleg, în privința căruia s-au întreprins 
măsuri de citare legală, nu s-a prezentat, solicitând prin intermediul telefonogramei examinarea 
cauzei în lipsa sa.
Agentul constatator - Gaucenov Andrei, fiind citat legal despre data, ora și locul examinării 
cauzei, prin intermediul poștei electronice, precum şi prin informaţia plasată pe site-ul oficial al 
Judecătoriei Chişinău: https://ic.instante.iustice.md/ro/agenda-sedintelor, în şedinţa de judecată 
nu s-a prezentat, nu a depus o careva cerere de amînare a ședinței, astfel, ţinînd cont de faptul că 
au fost întreprinse toate măsurile necesare în vederea respectării prevederilor art. 382 din Codul 
contravenţional privind citarea participanţilor la proces, instanţa a considerat neprezenţa 
agentului constatator nemotivată, conform art. 455 alin. (2) din Codul contravenţional RM a 
dispus examinarea cauzei în lipsa acestuia.
Studiind argumentele expuse în contestație, procesul-verbal cu privire la contravenție și 
materialele din dosarul contravențional prezentat, instanța de judecată reține următoarele.
Cu referire la termenul depunerii contestației, instanța relevă că în condițiile în care 
procesul-verbal cu privire la contravenție și decizia asupra cauzei contravenționale a fost 
întocmit/emisă la data de 31.07.2025, în prezența contravenientului, cererea de 
contestare/recursul depus(ă) la 11.08.2025, este depus(ă) în interiorul termenului stabilit de art. 
448 din Codul contravențional.
În continuare, instanţa se va pronunţa în privinţa legalităţii și a temeiniciei actelor 
contestate.
Prin urmare, instanţa a constatat cu certitudine că, la data de 31.07.2025 de către agentul 
constatator din cadrul INSP, Direcția Patrulare ,,Sud” al IGP, Gaucenov Andrei a fost întocmit 
procesul-verbal cu privire la contravenție seria/nr. MAI07 140971, în privința cet.Mavrodi Oleg 
pentru faptul că la data de 12.06.2025, ora 15:08 min., aflându-se în mun. Chișinău, bd. Decebal, 
a condus mijlocul de transport de model „*****”, cu n/î *****, ignorând prevederile RCR, pct. 
11, lit. b): „conducătorul de autovehicul este obligat în timpul deplasării să poarte centura de 
siguranță și să se asigure că și pasagerii au cuplat centurile, dacă autovehiculul este echipat cu 
acestea”, pentru ce a fost sancționat în baza art. 225 alin. (1) din Codul contravențional, cu 
amendă în mărime de 9 unități convenționale, ceea ce constituie 450 de lei. 
Instanța de judecată notează că, în susținerea învinuirii aduse cet. Mavrodi Oleg de către 
agentul constatator a fost prezentat procesul-verbal cu privire la contravenție contravenției 
seria/nr. MAI07 140971 din 31.07.2025, precum și solicitarea privind depunerea declarației cu 
privire la identitatea conducătorului vehiculului în momentul săvârșirii contravenției, cu 
imaginea fotografică anexată – extras din Sistemul informațional Rossoft a mijlocului de 
transport de model *****, cu n/î *****, din 12.06.2025, ora 15:08 în mun.Chișinău /Botanica 
str.Decebal/, din care se observă că conducătorul mijlocului de transport în timpul deplasării se 
uită într-un dispozitiv asemănător unui telefon, fără a fi cuplată centura de siguranță.
Astfel, reieșind din probele acumulate se atestă că, în lipsa comunicării cine a fost la 
volanul automobilului la data de 12.06.2025, ora 15:08 în mun.Chișinău /Botanica str.Decebal/, 
proprietarul mijlocului de transport de model *****, cu n/î *****, cet. Mavrodi Oleg a condus la 
data de 12.06.2025, ora 15:08 min., mijlocul de transport nominalizat ignorând prevederile RCR, 
pct. 11, lit. b), conform căruia în timpul în timpul deplasării conducătorul autovehiculului este 
obligat să poarte centura de siguranță.
În circumstanțele date instanța reiterează că, de către agentul constatator corect și întemeiat 
au fost consemnate circumstanțele cazului, stabilită fapta contravențională comisă și aplicată 
sancțiunea contravențională în limitele normei imputate.
Astfel, argumentele invocate de către contravenient în susținerea poziției sale, sunt 
apreciate de către instanța de judecată drept declarative și neîntemeiate.
La fel, instanța menționează că, de către contravenient nu au fost invocate alte careva 
argumente în susținerea contestației depuse și nici nu au fost prezentate careva probe din care ar 
rezulta că în perioada respectivă automobilul nominalizat a fost transmis spre conducere unei 
terțe persoane sau că a fost răpit. 
În astfel de circumstanțe, instanța de judecată ajunge la concluzia de a respinge contestația 
depusă de către Mavrodi Oleg, împotriva deciziei de sancționare din 31.07.2025, ca fiind 
neîntemeiată, or, în susținerea acesteia de către contravenient nu au fost invocate careva 
argumente plauzibile, cât și nu au fost prezentate careva probe pertinente și concludente din care 
ar rezultat contrariul celor reținute de către agentul constatator.
Pentru aceste motive, în baza Legii prevăzute de art.art.395, 460, 462 din Codul 
contravențional al Republicii Moldova, instanţa de judecată, -
H O T Ă R Ă Ș T E:
Se respinge contestaţia depusă de către Mavrodi Oleg, împotriva procesului-verbal cu 
privire la contravenție al INSP, Direcția Patrulare ,,Sud” al IGP al MAI cu seria/nr. MAI07 
140971 și a deciziei de sancționare din 31.07.2025 a lui Mavrodi Oleg, în baza art. 235 alin. (1) 
din Codul contravențional, ca fiind neîntemeiată.
Hotârârea este cu drept de atac în ordine de recurs la Curtea de Apel Centru, în termen de 
15 zile, prin intermediul Judecătoriei Chișinău, sediul Ciocana.
Preşedintele şedinţei, 
JudecătorulValeriu 
Curicheru