Dosar nr. 2i-28/25
HOTĂRÎRE
În numele Legii
(dispozitiv)
12 decembrie 2025                                                                                                                mun. 
Soroca
Judecătoria Soroca (sediul central)
Instanţa compusă din:
Preşedintele şedinţei, judecătorul Olga Jamba
Grefierul: Paseșnic Diana
În prezența reprezentantului creditorului SRL ”Agrimatco-Service”, cet. Duhlicher Ion,
A examinat în şedinţă de judecată publică, cererea introductivă înaintată de SRL 
”Agrimatco-Service” privind intentarea procesului de insolvabilitate față de GȚ ”Bujor Vladimir 
*****”
În conformitate cu prevederile art. 5, 9, 10, 12, 34 alin. (1) şi (3), art. 63 alin.(1)-(4), art. 
135, 233 al Legii insolvabilităţii nr. 149 din 29 iunie 2012, art. 236-241 Cod de procedură civilă 
al Republicii Moldova, instanţa de insolvabilitate, - 
HOTĂRĂŞTE:
Se admite cererea introductivă înaintată de SRL ”Agrimatco-Service” privind intentarea 
procesului de insolvabilitate față de GȚ ”Bujor Vladimir *****”.
Se constată incapacitatea de plată al GȚ ”Bujor Vladimir *****”, c/f 1024607009720, 
sediul s. Rudi, r. Soroca.
Se intentează procedura simplificată a falimentului față de GȚ ”Bujor Vladimir *****”, c/f 
1024607009720, sediul s. Rudi, r. Soroca.
Se desemnează în funcţia de administrator al insolvabilității debitorului GȚ ”Bujor 
Vladimir *****” administratorul autorizat Gavriș Nicolae, titular al autorizaţiei nr. 95 din 14 
ianuarie 2015.
Se obligă administratorul statutar GȚ ”Bujor Vladimir *****”, cet. Bujor Vladimir, să 
predea lichidatorului în cel mult 5 zile lucrătoare a gestiunii patrimoniului debitorului împreună 
cu documentele de constituire a societăţii; cu procesele-verbale ale adunărilor generale ale 
asociaţilor (membrilor, acţionarilor, creditorilor); cu certificatul înregistrării de stat al 
întreprinderii; cu documentele ce confirmă drepturile societăţii asupra patrimoniului ei; cu 
registrele societăţii; cu avizele, actele auditorului şi ale organelor administrării fiscale; cu 
documentele interne, documentele contabile ale debitorului, precum şi cu o listă întocmită de 
debitor ce va cuprinde numele şi adresele creditorilor şi creanţele acestora de la data intrării în 
procedură, indicându-se cele născute după deschiderea procedurii.
În scopul prevenirii modificării stării în care se află bunurile debitorului GȚ ”Bujor 
Vladimir *****” în perioada derulării procesului de insolvabilitate, se aplică în privința GȚ 
”Bujor Vladimir *****”, c/f 1024607009720, sediul s. Rudi, r. Soroca, următoarele măsuri de 
asigurare
-       se pune sub interdicţie înstrăinarea de către debitor a bunurilor sale;
-       se pune sechestru pe toate bunurile debitorului şi corespondenţa lui comercială;
-       se suspendă urmăririle individuale ale creditorilor şi executările silite asupra bunurilor 
debitorului, precum şi curgerea prescripţiei dreptului de a cere executarea silită a creanţelor 
acestora contra debitorului.
Se obligă Lichidatorul GȚ ”Bujor Vladimir *****”, administratorul autorizat Gavriș 
Nicolae să notifice toți creditorii cunoscuți despre înregistrarea cererilor de validare a creanţelor 
împotriva debitorului insolvabil GȚ ”Prîseajniuc Ghenadi”, în vederea întocmirii tabelului 
definitiv al creanțelor, la Judecătoria Soroca (sediul central), stabilind termenul limită până la 26 
ianuarie 2026.
Se stabileşte termenul limită de verificare a creanţelor de către lichidator, de întocmire şi 
de comunicare a tabelului lor definitiv până la 16 februarie 2026.
Se stabileşte şedinţa de judecată de validare a creanţelor pentru data de 18 martie 2026, ora 
09.00, în incinta Judecătoriei Soroca (sediul central) mun. Soroca, str. Independenţei 62, sala de 
ședințe nr. 6.
Hotărîrea este definitivă şi executorie, însă poate fi atacată cu apel la Curtea de Apel Bălţi 
prin intermediul Judecătoriei Soroca în termen de 15 zile de la data pronunțării dispozitivului.
Preşedintele şedinţei, 
          judecător                                                                                                                        Olga 
Jamba 
Copia corespunde originalului
Judecător Olga Jamba