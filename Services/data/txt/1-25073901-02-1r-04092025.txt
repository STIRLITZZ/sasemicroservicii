Dosarul nr. 1r-1053/25                                            Judecătoria Hîncești, sediul 
Leova 
Nr. PIGD 1-25073901-02-1r-04092025                                 Judecător: Zaharia 
Nicolae
D E C I Z I E
11 decembrie 2025                                                                                    mun. 
Chișinău
Colegiul Penal al Curții de Apel Centru
Având în componența sa:
Președintele ședinței, judecător:                                        Bulhac Ion
Judecători:                                                          Pîslariuc Vitalie și Mămăligă 
Natalia 
a judecat, în lipsa participanților la proces, în ordine de recurs, recursul 
declarat de procurorul în Procuratura Hîncești, oficiul Leova, Solomon Gheorghii, 
împotriva încheierii Judecătoriei Hîncești, sediul Leova din 11 iulie 2025, în cauza 
penală privind învinuirea lui:
Cebotari ***** *****, IDNP *****, 
născut la *****, originar și domiciliat în mun. 
*****, *****, *****, ap. *****, cetățean al 
Republicii Moldova, celibatar, fără persoane la 
întreținere, studii medii incomplete, fără 
antecedente penale, nesupus serviciului militar, 
nu este încadrat în câmpul muncii,
 
în comiterea infracțiunii prevăzute la art. 251 Cod penal.
Datele referitoare la termenul de examinare a cauzei: 
Judecarea cauzei penale în prima instanță: 26.05.2025 – 11.07.2025.
Judecarea cauzei penale în instanța de recurs: 04.09.2025-11.12.2025. 
Procedura de notificare legal executată.
Asupra recursului declarat, în baza materialelor din dosar şi a argumentelor 
prezentate, Colegiul Penal al Curții de Apel Centru,– 
A  C O N S T A T A T:
Soluția și argumentele instanței de fond:
La 26 mai 2025 Judecătoria Hîncești, sediul Leova a fost sesizată pentru 
examinarea în ordinea prevăzută de art. 509 Cod de procedură penală a cauzei 
penale pe învinuirea inculpatului Cebotari Victor în comiterea infracțiunilor 
prevăzute de art.251 Cod penal.
La data de 22 mai 2025, în urma negocierilor dintre procurorul Solomon 
Gheorghii, învinuitul Cebotari Victor ***** și apărătorul acestuia, avocatul 
Zagaican Vasile, în ceea ce priveşte categoria, cuantumul şi modul de executare a 
pedepsei ce urmează a fi aplicată de instanţa de judecată, în limitele prevăzute de 
art. 80 Cod penal şi ţinând cont de prevederile art. 75-78 din Codul penal, a fost 
încheiat acordul de recunoaștere a vinovăției. 
La 09 iunie 2025, în adresa instanței a parvenit plângerea conform 
prevederilor art. 299 – 299 2 Cod de procedură penală, de la partea vătămată ***** 
*****, prin care a solicitat anularea ordonanțelor din 22 mai 2025 de scoatere de 
sub urmărire penală a cet. Iarovschi Viorica și Cebotari ***** în cauza penală nr. 
*****.
Prin încheierea Judecătoria Hîncești, sediul Leova din 11 iulie 2025 s-a 
respins acordul de recunoaștere a vinovăției pe cauza penală nr. ***** din 22 mai 
2025, încheiat de către procurorul Solomon Gheorghii, învinuitul Cebotari ***** 
***** și apărătorul acestuia, avocatul Zagaican Vasile, pe cauza penală privind 
învinuirea lui Cebotari ***** ***** în comiterea infracțiunii prevăzute de art. 251 
Cod penal. S-a restituit procurorului Solomon Gheorghii cauza penală nr. ***** 
împreună cu acordul de recunoaștere a vinovăției în privința cet. Cebotari ***** 
***** în comiterea infracțiunii prevăzute de art. 251 Cod penal, în vederea 
continuării urmăririi penale. S-a restituit Procuraturii Hîncești, oficiul Leova, 
plângerea lui ***** ***** conform prevederilor art. 299 – 299 2 Cod de procedură 
penală, prin care a solicitat anularea ordonanțelor din 22 mai 2025 de scoatere de 
sub urmărire penală a cet.Iarovschi Viorica și Cebotari ***** în cauza penală nr. 
*****.
Pentru a se pronunța, instanța de fond a constatat că, conform acordului de 
recunoaștere a vinovăției încheiat din 22 mai 2025, Cebotari ***** ***** se 
învinuiește de faptul că: „În scopul asigurării executării obligaţiunilor rezultate de 
contractul de credit, contractat cu OCN „Mogo Loans” SRL, la 03.08.2022, la 
aceiaşi dată a încheiat cu organizaţia menţ*****ată, care a acţionat în calitate de 
creditor, contractul de gaj nr.AG5351086-G., potrivit căruia Cebotari Victor, care a 
acţionat în calitate de debitor, a gajat automobilul de model „Skoda Rapid”, cu 
numărul de înmatriculare SCT 138, anul fabricaţiei 2015, iar potrivit prevederilor 
acestui contract Cebotari Victor şi-a asumat obligaţii după cum urmează, în 
următoarele puncte ale contractului: - pct. 7 - el este unicul proprietar al Bunului 
gajat; -pct. 8.7 - fără acordul scris al Creditorului gajist să nu înstrăineze, să nu 
transmită în folosinţă (inclusiv în locaţiune, comodat sau leasing) să - nu greveze 
(inclusiv cu gaj) Bunul gajat. 
În continuare, Cebotari *****, în lipsa acordului creditorului şi ignorând 
prevederile pct. 7 și pct. 8.7 a contractului de gaj menţionat, intenţionat, la 03 mai 
2023, aflându-se în or. Hînceşti, după o înţelegere prealabilă avută cu ***** 
*****, i-a eliberat ultimului o procură autentificată notarial, împuternicindu-1 pe 
ultimul să administreze şi să încheie acte juridice (vânzare, donaţie, schimb, 
contract de locaţiune, comodat şi folosinţă) pe unitatea de transport model „Skoda 
Rapid”, cu numărul de înmatriculare SCT 138, anul fabricaţiei 2015, tot atunci 
transmiţându-i fizic în posesie acest automobil, cheile şi certificatul de 
înmatriculare a acestuia. Astfel, punând în gaj bunul gajat, fără onorarea 
obligaţiunilor contractuale şi în lipsa acordului creditorului. 
Astfel, organul de urmărire penală a calificat acțiunile lui Cebotari ***** în 
baza art. 251 Cod penal, după semnele calificative: „Însuşirea, înstrăinarea în 
cazurile nepermise de lege, tăinuirea bunurilor gajate, îngheţate, luate în leasing, 
sechestrate sau confiscate, în proporţii mari, ori utilizarea lor în alte scopuri, 
săvârşită de o persoană căreia i-au fost încredinţate aceste bunuri sau care era 
obligată, conform legii, să asigure integritatea lor”. 
Totodată se stabilește că în urma negocierilor dintre procuror, învinuit și 
apărătorul acestuia, s-a ajuns la: categoria pedepsei: amendă; mărimea pedepsei 
convenite: amendă în mărime de 910 u.c., cu privarea de dreptul de a ocupa funcții 
sau de a exercita activități legate de gestionarea bunurilor, pe un termen de 3 ani.
Solicitările recurentului:
Nefiind de acord cu soluția adoptată de instanța de fond, la 24 iulie 2025, 
procurorul în Procuratura Hîncești, oficiul Leova, Solomon Gheorghii, a declarat 
recurs, prin care a solicitat admiterea recursului, casarea încheierii Judecătoriei 
Hînceşti, sediul Leova, din 11 iulie 2025 şi pronunţarea unei decizii de acceptare a 
acordului de recunoaştere a vinovăţiei din data de 22 mai 2025, încheiat între 
procurorul în Procuratura Hînceşti, oficiul Leova, şi învinuitul Cebotari Victor.
În motivarea recursului, s-a invocat că în cadrul urmăririi penale au fost luate 
toate măsurile prevăzute de lege pentru asigurarea caracterului complet şi obiectiv 
al urmăririi penale, pentru investigarea sub toate aspectele a faptei ce a constituit 
obiect de investigare, iar în rezultat s-a stabilit că acţiunile cet. Iavorschi Viorica 
nu întrunesc elementele infracţiunii prevăzute de art. 251 Cod penal, totodată s-a 
constatat că acţiunile cet. Iavorschi Viorica nu întrunesc nici elementele 
infracţiunii prevăzute de art. 190 alin. (2) lit.c) şi b) Cod penal,
Comunică că, la 22 mai 2025, cet. Iavorschi Viorica a fost scoasă integral de 
sub urmărire penală, fiind stabilit cu certitudine că, litigiul denunţat are o tentă pur 
civilă, soluţionarea căruia ţine în exclusivitate de competenţa instanţei de judecată 
în conformitate cu normele procesual-civile. La aceeași dată, și Cebotari *****, 
din aceleași considerente, a fost scos parțial de sub urmărire penală pe faptul 
săvârşirii infracţiunii de escrocherie. Totodată, la 22 mai 2025, lui Cebotari ***** 
i-a fost înaintată acuzare de săvârşirea infracţiunii prevăzute de art.251 Cod penal, 
iar fiind audiat în calitate de învinuit, ultimul a recunoscut integral vinovăţia 
precum este redată în actul de învinuire, consecvent în urma consultării cu avocatul 
Zagaican Vasile, a înaintat cerere privind încheierea acordului de recunoaştere a 
vinovăţiei.
Menționează că după încheierea acordului de recunoaştere a vinovăţiei cauza 
penală  a fost expediată în conformitate cu art.507 Cod de procedură penală, în 
instanţa de fond, pentru examinare.
Ulterior, la 09 iunie 2025, în adresa Procuraturii Hînceşti, oficiul Leova, a 
parvenit plângerea depusă de ***** *****, care fiind în dezacord cu soluţia 
adoptată de către procurorul care a condus urmărirea penală, a contestat-o la 
procurorul ierarhic superior, care la rândul său, s-a condus de prevederile art.297 
alin.(4) Cod de procedură penală, conform cărora toate cererile, plângerile şi 
demersurile înaintate după trimiterea cauzei în judecată se soluționează de către 
instanța care judecă cauza.
A opinat că instanţa de fond, la emiterea încheierii de respingere a acordului 
de recunoaştere a vinovăţiei, eronat a reţinut faptul că procurorul ierarhic superior 
urma să examineze plângerea în conformitate cu prevederile art. 299 -299 2 Cod de 
procedură penală.
Accentuează că învinuitul Cebotari ***** la momentul săvârşii infracţiunii 
avea împlinită vârsta de majorat, pedeapsa prevăzută de art.251 Cod penal, de care 
este învinuit Cebotari ***** prevede pedeapsă cu amendă în mărime de la 1350 la 
1850 unităti convenţionale sau cu închisoare de până la 3 ani, în ambele cazuri cu 
(sau fară) privarea de dreptul de a ocupa anumite funcţii sau de a exercita o 
anumită activitate pe un termen de până la 3 ani, totodată învinuirea înaintată cet. 
Cebotari ***** nu are atribuţie cu crearea de grupuri criminale sau organizaţii 
criminale, iar ca urmare criteriile stabilite de legiuitor pentru subiecţii (învinuiţii) 
care beneficiază de prevederile art.80 alin.(l) Cod penal, au fost respectate.
Remarcă că, la caz au fost respectate condiţiile de iniţiere şi încheiere a 
acordului de recunoaştere a vinovăţiei, prevăzute de legiuitor la art. 505 alin.(l) - 
(2) Cod de procedură penală, iar din materialele cauzei penale rezultă că 
infracţiunea prevăzută de art.251 Cod penal a fost săvârşită unipersonal de către 
cet. Cebotari *****, totodată s-a stabilit în cadrul urmăririi penale că acţiunea de 
împrumut de bani, cu întocmirea actului de recipisă de către Iavorschi Viorica şi 
Cebotari *****, în calitate de debitori, şi ***** *****, în calitate de creditor, nu 
poate fi reţinută ca infracţiune de escrocherie, nefiind întrunite elementele 
constitutive ale infracţiunii.
Relevă că încheierea acordului de recunoaştere a vinovăţiei a fost verificat de 
către procurorul ierarhic superior, care a şi aprobat în scris limita pedepsei penale 
stabilite, în care s-a ţinut cont de prevederile art. 505 alin.(3)-(4) Cod de procedură 
penală.
Consecvent, la 22 mai 2025, a fost finisată urmărirea penală, învinuitul 
Cebotari ***** în prezenţa avocatului său Zagaican Vasile, au făcut cunoştinţă cu 
materialele cauzei penale. Ulterior, la aceeaşi dată, de către procurorul în 
Procuratura Hînceşti, oficiul Leova, Solomon Gheorghii, în prezenţa învinuitului 
Cebotari *****, avocatului Zagaican Vasile, respectând prevederile art.506 Cod de 
procedură penală, a fost întocmit acordul de recunoaştere a vinovăţiei și conform 
art.507 Cod de procedură penală, cauza penală împreună cu acordul de 
recunoaştere a vinovăţiei a fost expediată instanţei de judecată.
Subliniază că, la şedinţele de judecată stabilite de instanţă şi anume 12 iunie 
2025 şi 11 iulie 2025, participanţii la proces nu s-au prezentat, la fel și procurorul 
în Procuratura Hînceşti, oficiul Leova, Solomon Gheorghii, nu a participat, 
deoarece în perioada 6-13 iunie 2025 s-a aflat în concediu medical, iar în perioada 
07-18 iulie 2025 în concediu anual de odihnă. 
Consideră că acordul de recunoaştere a vinovăţiei a fost iniţiat la etapa de 
urmărire penală de către învinuit şi avocatul acestuia, fiindu-i adusă la cunoştinţă 
învinuirea de fapta comisă, ultimul a recunoscut vinovăţia şi în mod benevol şi cu 
bună ştiinţă în prezenţa apărătorului a iniţiat şi a încheiat acordul de recunoaştere a 
vinovăţiei, consecinţele acesteia fiindu-i explicate atât de către avocat cât şi de 
instanţa de judecată, iar inculpatul susţine în continuare acordul de recunoaştere a 
vinovăţiei ceea este în concordanţă cu prevederile alin.(4) art.509 Cod de 
procedură penală.
Astfel, statuează că toate condiţiile prevăzute de art.504-509 Cod de 
procedură penală sunt întrunite pentru adoptarea sentinţei în cazul acceptării 
acordului de recunoaştere a vinovăţiei în conformitate cu prevederile art.509 1 Cod 
de procedură penală. Însă, instanţa de fond neîntemeiat a dipus respingerea 
acordului de recunoaştere a vinovăţiei pe motivul că este în imposibilitate de a se 
expune prin prisma art.509- 5092 asupra plângerii cet. ***** *****, care nu este de 
acord cu soluţia adoptată de către organul de urmărire penală, și care a parvenit 
după expedierea cauzei penale în judecată.
Procedura de citare legal executată conform art. 447 alin. (1) și alin. (2) 
Cod de procedură penală.
Art. 447 alin. (1) și (2) Cod de procedură penală stabilește că, recursul se 
judecă în termen rezonabil, fără prezența părților la proces. Instanța de recurs 
fixează data examinării și dispune să se comunice părților la proces despre aceasta, 
cu acordarea dreptului depunerii referinței.
Astfel, instanța de recurs a expediat în adresa participanților la proces 
înștiințarea despre locul, data și ora examinării recursului, cu propunerea de a 
prezenta până la data de 06.11.2025, ora 10:00, referința la recurs sau eventual a 
unor materiale suplimentare.
Aprecierea instanței de recurs:
Examinând încheierea atacată prin prisma motivelor de recurs formulate și 
cercetând materialele cauzei penale, Colegiul Penal al Curții de Apel Centru 
consideră necesar de a respinge ca fiind nefondat recursul declarat de procurorul 
în Procuratura Hîncești, oficiul Leova, Solomon Gheorghii, împotriva încheierii 
Judecătoriei Hîncești, sediul Leova din 11 iulie 2025, reieșind din următoarele 
considerațiuni:
În conformitate cu art. 509 2 alin. (2) Cod procedură penală, încheierea 
instanței cu privire la respingerea acordului de recunoaștere a vinovăției poate fi 
contestată cu recurs de către procuror, inculpat sau apărătorul acestuia în termen de 
15 zile de la pronunțare.
Conform art. 448 Cod procedură penală, judecând recursul, instanța verifică 
legalitatea și temeinicia hotărârii atacate pe baza materialului din dosarul cauzei și 
a oricăror documente noi prezentate în instanța de recurs. Instanța de recurs este 
obligată să se pronunțe asupra tuturor motivelor invocate în recurs. 
Potrivit art. 449 alin. (1) pct. 1 lit. a) Cod procedură penală, judecând 
recursul, instanța adoptă una din următoarele decizii: 1) respinge recursul, 
menținând hotărârea atacată, dacă: a) recursul este nefondat.
Instanța de control apreciază că încheierea instanței de fond prin care s-a 
dispus respingerea acordului de recunoaștere a vinovăției încheiat între procuror și 
inculpatul Cebotari *****, este temeinică și legală, fiind pronunțată cu respectarea 
dispozițiilor legale incidente în materia acordului de recunoaștere a vinovăției.
Conform art. 504 alin. (1) Cod de procedură penală, acordul de recunoaștere a 
vinovăției este o formă specială de soluționare a cauzei penale, bazată pe tranzacția 
intervenită între procuror și învinuit, în care acesta își asumă recunoașterea faptei, 
încadrarea juridică și acceptă forma de executare a pedepsei, în schimbul unei 
reduceri a acesteia. Caracterul excepțional al acestei proceduri impune ca acordul 
să fie încheiat cu respectarea strictă a condițiilor de fond și de formă prevăzute de 
lege.
În corespundere cu art. 505 Cod de procedură penală, acordul de recunoaștere 
a vinovăției se întocmește în scris, după aprobarea, în scris, a limitelor pedepsei de 
către procurorul ierarhic superior, cu participarea obligatorie a învinuitului și a 
apărătorului acestuia. Acordul de recunoaștere a vinovăției poate fi încheiat atunci 
când, în baza probelor administrate, reiese că faptele au fost săvârșite de învinuit și 
rezultă stabilirea vinovăției acestuia. Procurorul negociază cu învinuitul și 
apărătorul acestuia categoria, cuantumul și modul de executare a pedepsei care 
urmează a fi aplicată de instanța de judecată, în limitele prevăzute de art. 80 din 
Codul penal și ținând cont de prevederile art. 75–78 din Codul penal. La 
negocierea pedepsei, cuantumului și modului de executare a acesteia, procurorul ia 
în considerare următoarele circumstanțe: 1) voința învinuitului de a coopera la 
efectuarea urmăririi penale; 2) recunoașterea vinovăției și voința liber exprimată; 
3) natura și gravitatea acuzației înaintate; 4) pericolul public prezentat de învinuit; 
5) interesul public de a obține o judecare mai operativă cu cheltuieli mai reduse; 6) 
comportamentul învinuitului cu privire la repararea prejudiciului cauzat prin 
infracțiune.
În conformitate cu art. 5092 Cod de procedură penală, instanța are obligația de 
a verifica dacă sunt îndeplinite condițiile legale privind încheierea acordului, 
încadrarea juridică a faptelor, legalitatea și temeinicia pedepsei stabilite, precum și 
dacă soluția este justificată în raport cu gravitatea infracțiunii și cu persoana 
inculpatului.
În prezenta cauză, Colegiul Penal menționează că instanța de fond a constatat 
corect că acordul de recunoaștere a vinovăției nu poate fi admis, întrucât la 
momentul încheierii acestuia nu au fost elucidate toate circumstanțele esențiale 
pentru soluționarea justă a cauzei. Mai exact, s-a atestat existența unei plângeri 
care a fost depusă de către partea vătămată ***** *****, manifestându-se un 
dezacord față de acordul de recunoaștere. 
Prin urmare, instanța de recurs stabilește că infracțiunea prevăzută de art. 251 
Cod penal, incriminate lui Cebotari *****, constă în însușirea, înstrăinarea în 
cazurile nepermise de lege, tăinuirea bunurilor gajate, înghețate, luate în leasing, 
sechestrate sau confiscate, în proporții mari, ori utilizarea lor în alte scopuri, 
săvârșită de o persoană căreia i-au fost încredințate aceste bunuri sau care era 
obligată, conform legii, să asigure integritatea lor, iar partea vătămată prejudiciată 
este ***** *****, cea care a și înaintat plângerea.
Normele consacrate la art. 506 alin. (1) Cod de procedură penală indică 
expres că acordul de recunoaștere a vinovăției trebuie să cuprindă:
1) data și locul încheierii;
2) numele, prenumele și calitatea persoanelor care au participat la încheierea 
acordului;
3) datele necesare pentru identificarea învinuitului, prevăzute la art.104 
alin. (2), sau datele de identificare a persoanei juridice;
4) descrierea faptei ce formează obiectul acordului și de care este învinuită 
persoana;
5) încadrarea juridică a faptei și pedeapsa prevăzută de lege;
6) mijloacele de probă;
7) declarația expresă a învinuitului prin care recunoaște comiterea faptei și 
acceptă încadrarea juridică a acesteia;
8) categoria, mărimea și modul de executare a pedepsei cu privire la care s-a 
ajuns la un acord între procuror și învinuit, dacă s-a ajuns la un astfel de acord;
9) semnătura procurorului, a învinuitului, a apărătorului și, în cazul 
învinuitului minor, a reprezentantului legal al acestuia.
Iar în conformitate cu art. 509 1 Cod de procedură penală, se indică că partea 
descriptivă a sentinței trebuie să cuprindă:
1) descrierea faptei prejudiciabile, recunoscută de învinuit și considerată ca 
fiind dovedită, indicându-se modul săvârșirii ei;
2) esența acordului de recunoaștere a vinovăției încheiat;
3) încadrarea juridică a faptei pentru care se condamnă învinuitul;
4) probele pe care se întemeiază sentința, prezentate de procuror și acceptate 
de învinuit;
5) stabilirea limitelor pedepsei, calculate conform prevederilor art. 80 din 
Codul penal, și motivarea pedepsei aplicate;
6) evaluarea caracterului rezonabil al pedepsei cu privire la care s-a ajuns la 
un acord între procuror și învinuit;
7) soluționarea chestiunilor legate de condamnarea cu suspendarea 
condiționată a executării pedepsei, dacă este cazul.
În acest context, instanța de recurs precizează că chiar dacă un acord de 
recunoaștere a vinovăției este încheiat fără consimțământul părții vătămate, totuși 
acuzarea la stabilirea pedepsei trebuie să ia în calcul de toate circumstanțele cauzei 
să de-a o apreciere obiectivă, să analizeze iar apoi să fie întocmit acordul de 
recunoaștere. Așadar, se stabilește că prejudiciul care i-a fost cauzat părții vătămate 
nu s-a luat în calcul la stabilirea pedepsei, ori partea acuzării urma să soluționeze și 
în această parte, ori omiterea din partea acuzatorului și încheierea unui acord pripit 
a dus la faptul ca partea vătămată să înainteze plângerea pentru a-și realiza 
drepturile sale procedurale.
Instanța de recurs reține că omiterea luării în considerare a prejudiciului 
cauzat părții vătămate nu reprezintă un simplu viciu formal, ci un aspect esențial 
care afectează temeinicia și legalitatea acordului de recunoaștere a vinovăției. Deși 
legea nu condiționează valabilitatea acordului de consimțământul părții vătămate, 
acuzarea are obligația de a analiza în mod complet circumstanțele cauzei, inclusiv 
întinderea prejudiciului, impactul acestuia asupra părții vătămate și consecințele 
directe ale faptei. Aceste elemente sunt indispensabile pentru evaluarea gravității 
faptei și pentru individualizarea corectă a pedepsei.
Organul de urmărire penală, în calitatea sa de garant al legalității, este obligat 
să desfășoare o urmărire penală completă și obiectivă, fără a utiliza procedura 
acordului de recunoaștere ca un mijloc de a eluda clarificarea tuturor aspectelor 
relevante ale cauzei. În speță, procedura acordului a fost inițiată și finalizată în 
mod pripit, fără stabilirea exactă a prejudiciului cauzat părții vătămate ***** 
*****, ceea ce a determinat-o pe aceasta să înainteze plângere ulterior, pentru a-și 
valorifica drepturile procesuale. Această situație demonstrează că procurorul nu a 
soluționat cauza în ansamblu, ignorând un element fundamental, deși prejudiciul 
reprezintă un criteriu determinant în stabilirea gradului de pericol social și, 
implicit, în determinarea pedepsei.
Totodată, instanța sesizată cu acordul are obligația de a verifica legalitatea și 
temeinicia acestuia, iar un acord care nu clarifică elementele esențiale cum este 
prejudiciul nu poate fi confirmat fără a încălca principiile legalității și 
proporționalității.
Procedura de recunoaștere a vinovăției nu are vocația de a facilita o 
soluționare superficială a cauzei, ci de a simplifica procesul penal într-o manieră 
care să respecte în totalitate drepturile tuturor participanților și principiile 
fundamentale ale procesului echitabil. În cauză, acordul încheiat nu reflectă 
realitatea completă a speței și nici nu asigură echilibrul necesar între interesele 
statului, ale învinuitului și ale părții vătămate. Omisiunea examinării prejudiciului 
afectează atât temeinicia constatărilor, cât și raționamentul individualizării 
pedepsei, făcând imposibilă menținerea acordului în forma sa actuală.
Prin urmare, în raport cu toate aceste considerente, Colegiul conchide că 
instanța de fond a făcut o corectă aplicare a dispozițiilor legale, iar încheierea prin 
care s-a respins acordul de recunoaștere a vinovăției, încheiat între procuror și 
inculpat, este legală și temeinică, fiind justificată de ansamblul circumstanțelor 
cauzei, de gravitatea faptelor și de necesitatea aplicării unei pedepse 
corespunzătoare personalității inculpatului și pericolului social al faptelor comise.
Pentru motivele expuse, Colegiul Penal va respinge recursul declarat de 
procurorul în Procuratura Hîncești, oficiul Leova, Solomon Gheorghii, ca fiind 
nefondat, reținând în acest sens că încheierea Judecătoriei Hîncești, sediul Leova 
din 11 iulie 2025 este legală și întemeiată, iar temeiuri de casare nu au fost reținute.
În conformitate cu art.448, art.449 alin. (1) pct. 1) lit.a), art. 5092 alin. (2) Cod 
de procedură penală, Colegiul Penal al Curții de Apel Centru, -
D E C I D E:
Se respinge ca nefondat recursul declarat de procurorul în Procuratura 
Hîncești, oficiul Leova, Solomon Gheorghii, și se menține încheierea Judecătoria 
Hîncești, sediul Leova din 11 iulie 2025.
Decizia este irevocabilă.
Președintele ședinței, judecător                                        Bulhac Ion 
 
Judecător                                                                          Pîslariuc Vitalie 
          Judecător                                                                          Mămăligă Natalia