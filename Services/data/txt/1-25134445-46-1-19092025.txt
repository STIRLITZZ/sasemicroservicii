Dosar nr. 1-195/2025                                                        
Nr. PIGD1- 1-25134445-46-1-19092025       
 
                                            S E N T I N Ţ Ă
                                         ÎN NUMELE LEGII
11 decembrie  2025                                                             or. Florești
Judecătoria Soroca(sediul Florești)
Instanţa  compusă  din : 
Preşedintele şedinţei, judecător   Ramona Moșneguțu 
Grefier                                         Diana Coțaga       Liliana Bruma
Cu participarea: 
acuzatorului  de  stat                     Lilia Mîțu
Avocatului                                    Ludmila Mogîldea-Buracicovschi                
Judecând în şedinţă de judecată publică, în procedură simplificată, pe baza 
probelor administrate  în faza de urmărire penală, cauza penală  privind  învinuirea 
inculpatei
         Suvac Grigore ***** născut la ***** IDNP *****, originar s. *****, 
moldovean, cetățean al R. Moldova, studii primare, celibatar, fără copii minori și 
persoane   la întreținere,  nesupus militar, neangajat în câmpul muncii, ,domiciliat 
s. *****, anterior condamnat prin:
-Sentința Judecătoriei Soroca, sediul Florești din 05.04.2019, prin care a fost 
încetat procesul penal în baza art.109 CP pentru comiterea infracțiunii prevăzute de 
art. 186 alin. (2) lit. d) Cp;
- Sentința Judecătoriei Soroca, sediul Florești din 26.11.2019, în baza art. 186 alin. 
(2), lit. c), d) Cod penal, la închisoare pe termen de trei luni. Conform art.90 Cod 
penal, cu suspendarea pedepsei pe termen de 1 an; 
-Sentința Judecătoriei Soroca, sediul Florești din 22.03.2021, în baza art. 264/1 
alin. (4) Cod penal, la pedeapsă sub formă de muncă neremunerată în folosul 
comunității în mărime de 140 ore.
- sentința Judecătoriei Soroca sediul Florești din 22.01.2025 în baza art. 186 alin. 
(2) lit. c), art. 186 alin. (2) lit. c) și art. 179 alin. (2) Cod penal, la  închisoare pe un  
termen de 1 (unu) ani și 6 (șase) luni. Conform art. 90 Cod penal s-a  suspendat 
condiționat executarea pedepsei  pe o perioadă de probațiune de 2 (doi) ani. 
-reținut sau arestat în această cauză nu a fost; posedă limba de stat, informația 
privind drepturile şi obligaţiile i-a fost înmînată la timp; rechizitoriul i-a fost 
înmânat;
– în comiterea infracţiunii prevăzute la art.186 al.2) lit.c) din Codul penal, 
individualizată prin: „ Furtul, adică, sustragerea pe ascuns,  a bunurilor altei 
persoane,  sîvârșit prin pătrundere în încăpere.
        Procedura de citare legal executată.
       Procurorul Lilia Mîțu  în susțineri verbale a solicitat ca, inculpatul Suvac 
Grigore să fie recunoscut vinovată în săvârşirea infracţiunii prevăzute la art.186 al. 
2) lit.c)  din Codul penal, şi în baza acestei norme legale, să i se aplice o pedeapsă 
sub formă de 3 ani închisoare. Conform art. 84 al.4) Cod penal, definitiv de stabilit 
o pedeapsă de 4 ani închisoare cu executarea în penitenciar de tip semiînchis.  
      Apărătorul  Ludmila Mogîldea-Buracicovschi  a pledat pentru aceea ca, la 
stabilirea pedepsei, să se ţină cont de faptul că, inculpatul a recunoscut vina, se 
căiește sincer de cele comise, în legătură cu ce a solicitat aplicarea faţă de inculpat 
a unei pedepse mai blânde.
      Inculpatul Suvac Grigore a declarat că recunoaște vinovăția, se căiește sincer și 
îi pare rău de cele comise.
    Judecarea cauzei penale a avut loc pe baza probelor administrate în faza de 
urmărire penală şi în strictă conformitate cu prevederile art. 364/1 din Codul de 
procedură penală. 
    Asupra materialelor din dosar şi a probelor administrate şi cercetate în şedinţa de 
judecată, instanţa de judecată,
                                            C O N S T A T Ă : 
    Inculpatul Suvac Grigore  la 20.01.2025, în jurul orei 21:00, aflându-se în 
sat.*****, raionul Florești, urmărind scopul sustragerii bunurilor altei persoane, 
dându-și seama de caracterul prejudiciabil al acțiunilor sale, prevăzând urmările lor 
și dorind în mod conștient survenirea acestora, prin forțarea și deteriorarea 
lacătului de la ușa de intrare în magazinul nr.6 ,,Consumcoop Ghindești”, a pătruns 
în interiorul magazinului amplasat pe adresa indicată, de unde pe ascuns, a sustras 
bani în sumă de 2970 lei; 8 (opt) pachete de țigări cu denumirea ,,Davidoff”, cu 
prețul de 48 lei pentru un pachet; 10 (zece) pachete de țigări cu denumirea ,,Ritm”, 
de culoare albastră, cu prețul de 43 lei pentru un pachet; 7 (șapte) pachete de țigări 
cu denumirea ,,Ritm”, de culoare roșie, cu prețul de 43 lei pentru un pachet; 10 
(zece) pachete de țigări cu denumirea ,,Focus”, cu prețul de 43 lei pentru un 
pachet; 6 (șase) pachete de țigări cu denumirea ,,LD”, cu prețul de 54 lei pentru un 
pachet și lacătul de la ușă, cu prețul de 80 lei, prin care fapt proprietarului i-a fost 
cauzată o daună materială în proporții considerabile, în sumă totală de 4919 lei.
Astfel, prin acțiunile sale intenționate, Suvac Grigore *****, a săvârșit 
infracțiunea prevăzută în art.186 alin. (2) lit. c) Cod penal, după semnele 
calificative: furtul, adică sustragerea pe ascuns a bunurilor altei persoane, 
săvârșit prin pătrundere în încăpere.
Procedura examinării cauzei.
În ședința de judecată preliminară din 04.12.2025 până la începerea cercetării 
judecătorești, inculpatul Suvac Grgore  susținut de avocatul său, a înaintat personal 
o cerere scrisă autentic, prin care a solicitat examinarea cauzei în baza probelor 
administrate la faza de urmărire penală, indicând că recunoaște în totalitate faptele 
indicate în rechizitoriu și că nu are obiecții asupra faptelor indicate, nu solicită 
administrarea altor probe și că îi sunt cunoscute consecințele admiterii cererii date. 
Apărătorul inculpatului Suvac Grigore, avocata Ludmila Mogîldea-Buracicovschi 
în interesele inculpatului, cât și acuzatorul de stat, Lilia Mîțu, au susținut cererea 
înaintată de inculpată solicitând admiterea acesteia,
 Reieșind din cele expuse supra, instanța de judecată remarcând că, înscrisul 
inculpatului Suvac Grigore  prin care recunoaște fapta cuprinde o manifestare de 
voință suficient de clară a inculpatului, totodată ultimul solicită ca judecarea să se 
facă în baza probelor administrate în cursul urmăririi penale, precum și renunțarea 
la administrarea de probe noi, instanța a admis prin încheierea din 04.12.2025 
cererea inculpatului de judecare a cauzei în ordinea prevăzută de art. 364/1 Cod 
procedură penală, adică în baza probelor administrare în cadrul urmăririi.
 În acest sens instanța de judecată ține să menționeze că potrivit prevederilor art. 
325 alin. (1) Cod procedură penală ”judecarea cauzei în primă instanţă se 
efectuează numai în privința persoanei puse sub învinuire şi numai în limitele 
învinuirii formulate în rechizitoriu”. Or norma articolului 325 alin. (1) Cod 
procedură penală, fiind guvernată de principiul contradictorialității, dintre părți, 
aceasta impune un rol pasiv al instanței în disputa dintre părți. 
Astfel, reieșind din rațiunea normei indicate supra instanța nu poate din inițiativa 
sa proprie, să agraveze situația persoanei decât în limitele învinuirii redate în 
rechizitoriu, instanța a dispus admiterea cererii inculpatului Suvac Grigore de 
examinare în procedură simplificată.
Argumentele inculpatului.
Astfel, inculpatul Suvac Grigore  după depunerea jurământului prevăzut de art. 108 
CPP a recunoscut integral vinovăția în comiterea infracțiunii prevăzute de art. 186 
al.2) lit.c) Cod Penal, și a declarat, că la 20 ianuarie 2025  în jurul orei 2000-21.00  
s-a dus de acasă la el din s. ***** în *****, la magazine, unde a deteriorate lacătul 
cu o piatră, a pătruns în magazin și de acolo a sustras  bani  2970 lei și mai multe 
pachete de  țigări, cum sunt ienumerate  în rechizitoriu , pe care le-a pus într-o 
geantă și le-a dus acasă. Ulterior a restituit prejuduciul cauzat. De cele comise îi 
pare rău și se căiește.
Probele acuzării fixate în rechizitoriu.
 Prin prisma tuturor probelor prezentate de acuzatorul de stat şi examinate în 
ședința de judecată, instanța de judecată menționează faptul, că starea de fapt 
probantă în faza de urmărire penală prin incriminarea faptelor imputate 
inculpatului, s-a confirmat în totalitate.
 Vinovăția lui Suvac Grigore de comiterea infracțiunii prevăzute de art.186 alin. 
(2) lit.c)Codul penal incriminate de către organul de urmărire penală şi-a găsit 
confirmare deplină atât prin depozițiile depuse de către inculpat, cât și prin 
intermediul probelor prezentate de către acuzatorul de stat în ședința de judecată, 
enunțate în rechizitoriu și concomitent recunoscute și acceptate de către inculpat şi 
anume.
Declarațiile reprezentantului  părții vătămate – Isacenco Olga, a declarat, că 
locuiește în *****, raionul Florești, împreună cu familia. Activează în calitate de 
administrator a cooperativei de consum ,,Consumcoop Ghindești”. La 20.01.2025, 
în jurul orei 21:00, ea a primit un apel telefonic de la un angajat al pazei de stat, 
care i-a comunicat despre faptul că persoane necunoscute au pătruns în interiorul 
magazinului nr. 6 a ,,Consumcoop Ghindești”, din sat. *****, raionul Florești, prin 
spargerea lacătului de la ușă. În urma denclanșării alarmei, la fața locului s-au 
prezentat angajații pazei de stat, depistând cele sustrase. Apoi s-a prezentat și 
vânzătoarea care a declarat că din interiorul magazinului au fost sustrase două 
sertare din masă, dintre care în unul se aflau mai multe pachete de țigări, iar în altul 
se aflau banii în numerear în sumă de 2970 lei. Ulterior, sertarele au fost depistate 
în viceul amplasat în curtea centrului medical. Totodată s-a constatat că au fost 
sustrase mai multe pachete de țigări cu prețul total de 1869 lei, iar pentru 
deteriorarea lacătului s-a stabilit prețul de 80 lei. Astfel, în urma faptului dat, 
cooperativei de consum ,,Consumcoop Ghindești”, i-a fost cauzat un prejudiciu 
material în sumă totală de 4919 lei.
-Procesul verbal de cercetare la fața locului din 20.01.2025, efectuat în incinta 
cooperativei de consum ,,Consumcoop Ghindești”, prin care se constată comiterea 
infracțiunii. /f.d.11/
-Procesul verbal de cercetare la fața locului din 24.01.2025, efectuat în gospodăria 
cet. Suvac Grigore, amplasată în sat. *****, raionul Florești, unde au fost depistate 
și ridicate o geantă de culoare neagră în care se afla mai multe pachete de țigări și 
bani în numerar în sumă de 2629 lei. /f.d.15/
-Procesul verbal de examinare a obiectului din 17.02.2025, în cadrul căruia au fost 
examinate bunurile sustarese. /f.d. 36/
-Ordonanța de recunoaștere în calitate de corp delict din 17.02.2025, prin care o 
gentă de culoare neagră în care se afla o altă geantă mai mică de culoare gri, au fost 
transmise în camera de păstrare a corpurilor delicte a Inspectoratului de poliție 
Florești, 19 pachete cu țigări cu denumirea ,,Ritm”, 9 pachete cu țigări cu 
denumirea ,,Barbarosa”, 2 pachete de țigări cu denumirea ,,Focus”, 8 pachete de 
țigări cu denumirea ,,Bond”, 5 pachete de țigări ,,Davidoff”, 1 pachet de țigări cu 
denumirea ,,Bomond”, 1 pachet de țigări cu denumirea ,,LD”, 1 pachet de țigări cu 
denumirea ,,Temp”, o pungă transparentă în care se aflau mai multe bancnote în 
suma totală de 2629 lei, au fost recunoscute în calitate de corpuri delicte și au fost 
trasmise spre păstrare reprezentantului legal a cooperativei de consum 
,,Consumcoop Ghindești”, Isacenco Olga /f.d.42-43/
-Raportul de expertiză judiciară psihiatrică nr. ***** din 01.04.2025, prin care se 
constată, că Suvac Grigore nu suferă la moment de careva boli psihice cronice sau 
tulburări psihice temporare cu semnificație psihiatrico-legală. Prizintă diagnosticul: 
,, *****”. În momentele presupuselor acțiunilor descrise în dosar, Suvac Grigore 
nu a suferit de careva maladii psihice cronice sau tulburări temporare, prezenta 
diagnosticul: ,, *****”, a acționat cu discernământ, avea capacitatea de a 
conștientiza și dirija acțiunile sale, ceea ce denotă stare de responsabilitate. Nu se 
atestă necesitatea de aplicare a măsurilor coercitive cu caracter medical asupra 
expertizatului Suvac Grigore. /f.d.65-67/
   .Probele prezentate în susținerea învinuirii, instanța le apreciază ca fiind 
pertinente, concludente și utile, deoarece au fost administrate cu respectarea 
cerințelor legislației procedural-penale și au legătura directă cu stabilirea 
circumstanțelor, care urmează a fi dovedite în prezenta cauză penală. Declarațiile 
martorilor audiați la faza urmăririi penale, sunt consecutive și logice. Totodată, 
aceste declarații se confirmă obiectiv prin celelalte probe administrate pe cauza 
penală. 
Declarațiile inculpatului  Suvac Grigore orespund circumstanțelor de fapt ce 
rezultă din analiza probelor administrate, prin urmare, instanța le apreciază ca 
veridice. Instanța de judecată remarcă că, în privința inculpatului  Suvac Grogore a 
fost pornită urmărirea penală și derulată cu respectarea legislației procesual penale 
în vigoare. 
La fel, în contextul art. 6 al Convenției pentru apărarea drepturilor omului și 
libertăților fundamentale, inculpatului i-a fost adus la cunoștință atât natura şi 
cauza acuzaţiei, cât şi probele pe care se fundamentează aceasta, într-o manieră 
detaliată prin ordonanţa de recunoaştere în calitate de bănuit, prin ordonanţa de 
punere sub învinuire şi rechizitoriul întocmit. Prin urmare, fiind cercetate în cumul 
probele administrate în cadrul urmăririi penale, se constată că acestea sunt 
pertinente și concludente, precum și coroborează între ele, nefiind stabilite anumite 
contradicții esențiale și semnificative între probele cu martori și cele materiale, iar 
în ansamblu confirmă circumstanțele expuse în învinuirea adusă inculpatului. 
.În alt context, la adoptarea sentinței, potrivit prevederilor art. 385 alin. (1), pct. 1)-
4) din Codul de procedură penală, instanța de judecată trebuie să soluționeze 
următoarele chestiuni în următoarea consecutivitate: 1) dacă a avut loc fapta de 
săvârșirea căreia este învinuit inculpatul; 2) dacă această faptă a fost săvîrșită de 
inculpat; 3) dacă fapta întrunește elementele infracțiunii și de care anume lege 
penală este prevăzută ea; 4) dacă inculpatul este vinovat de săvârșirea acestei 
infracțiuni. 
Astfel, conform rechizitoriului, acțiunile lui  Suvac Grigore au fost încadrate 
juridic în baza articolului 186 alin. (2) lit c) din Codul penal - sustragerea pe 
ascuns a bunurilor altei persoane, săvârșită prin pătrundere în încăpere. 
Calificarea oficială a infracțiunii se efectuează la toate etapele procedurii penale de 
către persoanele care efectuează urmărirea penală și de către judecători. Instanța de 
judecată relevă că în cauza „Kokkinakis vs Grecia din 25 mai 1993” CtEDO a 
statuat că o infracțiune trebuie să fie definită clar prin lege. Această condiție va fi 
îndeplinită atunci cînd individul poate să știe, pornind de la prevederea normei 
pertinente și la nevoie cu ajutorul interpretării ce-i este dată în jurisprudență, ce 
acte și omisiuni sunt de natură să-i angajeze răspunderea penală. 
Verificând respectarea condițiilor prevăzute de art.3641 din Codul de procedură 
penală, audiind inculpatul în coraport cu cercetarea tuturor probelor administrate la 
faza urmăririi penale, instanța a constatat că ultimul recunoaște în totalitate faptele 
indicate în rechizitoriul întocmit, acțiunile căruia instanța le încadrează în 
conformitate cu prevederile normelor din Codul penal al Republicii Moldova, după 
semnele invocate infra. 
Astfel, cu referire la temeiul juridic privind atragerea lui Suvac Grgore la 
răspundere penală, conform încadrării juridice în baza 186 alin. (2) lit c) din Codul 
penal - sustragerea pe ascuns a bunurilor altei persoane, săvârșită prin pătrundere 
în încăpere, instanța de judecată consideră necesar ca acesta să fie condamnat 
pentru comiterea infracțiunii incriminate la fel potrivit actului de învinuire. 
În acest context instanţa constată că inculpatul Suvac Grigore a atentat la obiectul 
juridic special al infracţiunii prevăzută la art. 186 alin. (2) lit. c) Cod penal care îl 
formează relaţiile sociale cu privire la posesia asupra bunurilor mobile. Obiectul 
material al acestei infracţiuni îl constituie bunurile care au o existență materială, 
sunt create prin munca omului, dispun de valoare materială și cost determinat, fiind 
bunuri mobile și străine pentru făptuitor.
 În atare circumstanțe, constatăm că inculpatul  Suvac Grigore prin deteriorarea 
lacătului de la ușa magazinului  nr. 6 din *****, care aparţine „Cooperativei de 
Consum” din ***** , pe ascuns a sustras bani în sumă de 2970 lei; 8 (opt) pachete 
de țigări cu denumirea ,,Davidoff”, cu prețul de 48 lei pentru un pachet; 10 (zece) 
pachete de țigări cu denumirea ,,Ritm”, de culoare albastră, cu prețul de 43 lei 
pentru un pachet; 7 (șapte) pachete de țigări cu denumirea ,,Ritm”, de culoare 
roșie, cu prețul de 43 lei pentru un pachet; 10 (zece) pachete de țigări cu denumirea 
,,Focus”, cu prețul de 43 lei pentru un pachet; 6 (șase) pachete de țigări cu 
denumirea ,,LD”, cu prețul de 54 lei pentru un pachet și lacătul de la ușă, cu prețul 
de 80 lei, prin care fapt proprietarului i-a fost cauzată o daună materială în 
proporții considerabile, în sumă totală de 4919 lei , fiind astfel, bunuri străine 
pentru inculpatul Suvac Grogore.  
În subsidiar, instanţa notează că în conformitate cu art. 459 alin. (5) din Codul 
civil, bunurile care nu sânt raportate la categoria de bunuri imobile, inclusiv banii, 
valorile mobiliare și alte titluri de valoare, sânt considerate bunuri mobile şi astfel 
formează obiectul material al infracţiunii în opinia instanţei. 
Cu referire la victima infracţiunii, aceasta este reprezentată de persoana juridică 
căreia i-a fost cauzat un prejudiciu material, Cooperativei de Consum din ***** 
reprezentată de către președinta Biroului Executiv   Isacenco Olga. 
Latura obiectivă a infracțiunii prevăzută de art. 186 alin. (2) lit. c) Cod penal 
sunt: 1) fapta prejudiciabilă care constă în acțiunea sau inacțiunea de luare ilegală 
și gratuită; 2) urmările prejudiciabile – daune în proporții considerabile; 3) legătura 
cauzală dintre fapta prejudiciabilă și urmările prejudiciabile; 4) modul ascuns. 
Caracterul ilegal al acţiunii de luare rezultă din: 1) săvârșirea infracțiunii prevăzute 
la art.186 Cod penal pe calea violării iminente a prevederilor legislative ce 
reglementează regimul posesiei asupra bunurilor (criteriul obiectiv al ilegalităţii); 
2) lipsa la făptuitor a oricăror drepturi asupra bunurilor luate (criteriul subiectiv al 
ilegalităţii). Luarea se consideră gratuită atunci când se realizează: 1) fără o 
despăgubire pecuniară pe măsură a valorii bunului luat; 2) fără o acordare a 
echivalentului sub formă de muncă sau bunuri de aceeaşi valoare; 3) cu o 
despăgubire simbolică ori neadecvată a valorii bunului luat. Luarea ilegală va fi 
considerată gratuită şi atunci când compensarea costului bunurilor luate a avut loc 
deja după săvârșirea infracțiunii. 
Prin urmare, instanța de judecată constată, că inculpatul  Suvac Grigore a sustras 
bunuri străine, asupra cărora nu avea nici un atribut al dreptului de proprietate, 
acesta a luat ilegal și gratuit bunurile descrise, ce aparțin părții vătămate, la caz 
persoanei juridice, sau după cum a declarat ultimul în ședința de judecată afară era 
frig şi am dorit să intru în gară, dar nişte persoane i-au comunicat că poate să 
meargă la un paznic şi să stea la el, a intrat într-o încăpere unde era un bancomat, 
după i-a venit ideea de a intra în oficiu, menţionează că nu cunoştea că era oficiu, a 
luat o piatră, a spart geamul, a pătruns în oficiu după a început să se uite prin 
dulapuri, într-un dulap a găsit o sumă mare de bani, a ieşit afară, a luat un taxi şi a 
mers cu el la Floreşti, pe drum a oprit la o staţie Peco la care a procurat ţigări şi 
bere. 
Semnul secundar obligatoriu al laturii obiective a infracțiunii analizate îl 
reprezintă modul ascuns de comitere a faptei. 
Stabilirea modului ascuns de comitere a faptei de sustragere are la bază două 
criterii: 1) criteriul obiectiv şi 2) criteriul subiectiv. Criteriul obiectiv presupune că 
fapta de sustragere este săvârșită: 1) în lipsa victimei sau a oricăror altor persoane. 
Este cea mai des întâlnită ipoteză, când făptuitorul tinde să evite oricare contact 
vizual cu alte persoane care l-ar putea împiedica să săvârșească infracţiunea sau să-
l denunţe; 2) în prezenţa altor persoane, însă pe neobservate pentru acestea. Într-un 
asemenea caz, făptuitorul trebuie să depună comparativ mai multe eforturi, 
deoarece trebuie să se apropie imperceptibil de victimă sau să-i ia bunurile în aşa 
fel încât să rămână neremarcat, sau să se retragă neobservat cu bunurile sustrase; 3) 
în prezenţa altor persoane, care observă luarea bunurilor, dar care nu 
conştientizează caracterul infracţional al celor săvârșite. De această dată, putem 
nuanţa următoarele situaţii: a) aceste alte persoane nu cunosc cui aparţin bunurile 
luate (admițând că acestea ar putea să aparţină făptuitorului); b) făptuitorul creează, 
prin înşelăciune, caracterul aparent legitim al luării bunurilor; c) el profită de faptul 
că alte persoane nu sunt în stare să conştientizeze obiectiv caracterul infracţional al 
celor comise de el (din cauza vârstei fragede, a ebrietăţii, a somnului, a bolii 
psihice ori a unei alte stări specifice în care se află); 4) în prezenţa altor persoane 
care urmăresc luarea bunurilor şi conştientizează caracterul infracţional al celor 
comise. Criteriul subiectiv presupune convingerea făptuitorului că cele săvârșite de 
el rămân nevăzute, neobservate sau neînţelese adecvat de către alte persoane, ori că 
aceste persoane nu-i vor zădărnici săvârșirea sustragerii.
 Reieșind din declarațiile inculpatului, instanța remarcă că fapta de sustragere a 
mijloacelor bănești avut loc în lipsa părții vătămate și în lipsa altor persoane care ar 
fi putut vedea cele comise, prin pătrundere în încăpere, și în mod exculsiv 
inculpatul era convins că nu îl observă nimeni, criterii (obiectiv și subiectiv) care 
sunt inerente pentru stabilirea modului ascuns. De asemenea, instanţa reţine ca 
întemeiată şi încadrarea juridică a infracţiunii prin prisma normei agravante – prin 
pătrundere în încăpere, circumstanță susținută și de declarațiile inculpatului în 
ședința de judecată ,,am luat o piatră, am spart geamul, am pătruns în oficiu după 
am început să mă uit prin dulapuri, într-un dulap am găsit o sumă mare de bani,,. 
Cu referire la latura subiectivă se remarcă că infracțiunea de furt este una 
intenționată, iar conținutul intenției trebuie examinat şi determinat, stabilit din 
materialele faptei, adică prin aprecierea tuturor elementelor laturii subiective. 
Concluzia privind conţinutul intenţiei rezultă din materialitatea faptei (dolus ex re), 
adică din examinarea tuturor semnelor laturii obiective, iar din ansamblul 
mijloacelor de probă administrate şi a circumstanţelor de fapt şi de drept analizate 
supra denotă prezenţa unei intenţii directe la săvârşirea infracţiunii de către 
inculpatul Suvac Grigore.
Subsecvent, prezenţa intenţiei directe a fost determinată şi de alte acţiuni evident 
premeditate, care nu pot fi executate în absenţa aspectelor volitive şi intelective ale 
acestui semn, or, inculpatul Suvac Grigore a comis acţiuni directe, cu bună ştiinţă 
îndreptate spre luarea bunurilor, pentru a nu fi remarcată şi ulterior spre dispunerea 
de acestora. 
Concomitent, instanţa nu a constatat semne care ar infirma prezenţa scopului de 
cupiditate la săvârşirea infracţiunii, ori din mijloacele de probă administrate denotă 
exclusiv dorinţa inculpatului de a beneficia de bunurile sustrase sau de a le trece în 
posesia sa or a altor persoane, neavând intenţia folosirii temporare a bunurilor. 
Din punct de vedere al calităţii de subiect al infracţiunii, instanţa statuează că 
acesta este reprezentat de persoana fizică responabilă, care la momentul săvârşirii 
infracţiunii a atins vârsta de 14 ani, respectiv inculpatul întruneşte semnele 
subiectului infracţiunii incriminate, or instanţa atestă că inculpatul Suvac Grigore a 
fost identificat prin  buletinul de identitate provizoriu  ***** şi este născut pe 
***** (f.d.74),  se află la evidenţa medicului psihiatru, prezinttă diagnosticul 
”*****”. 
Iar potrivit Raportului de expertiză judiciară nr. ***** din 01.04.2025, Suvac 
Grogore nu a  suferit de careva maladii  psihice cornice sau tulburări temoprare , a 
acționat cu discernământ , avea capacitatea  de a conștientiza și dirija acțiunile  
sale, cee ace denotă  stare de responsabilitate. (f.d.66-68).
Așadar, studiind materialele cauzei penale şi analizând probele acumulate în 
totalitatea lor, instanța de judecată ajunge la concluzia, că, vina inculpatului Suvac 
Grogore a fost dovedită în totalitate, dincolo de orice dubiu rezonabil, iar acţiunile 
acestuia urmează a fi încadrate în baza art. 186 alin. (2) lit. c) Cod penal și anume 
– furtul, adică sustragerea pe ascuns a bunurilor altei persoane, săvârșită prin 
pătrundere în încăpere.
Cu privire la individualizarea pedepsei. 
De către acuzatorul de stat  Lilia Mîțu în dezbaterile judiciare a fost solicitat să îi 
fie aplicată lui  Suvac Grogore o pedeapsă sub formă de închisoare pe un termen de 
3 ani cu executarea acesteia într-un penitenciar de tip semiînchis, cu aplicaea art. 
84 al.4) Cod penal, stabilirea unei pedepse definitive de 4 ani închisoare cu 
executarea pedepsei  în penitenciar de tip semiînchis.
Apărătorul inculpatului, avocata Ludmila Mogîldea-Buracicovschi a solicitat 
aplicarea în privința inculpatului a unei pedepse mai blânde în limitele art. 186 
al.2) lit.c) Cod penal,
Inculpatul Suvac Grigore a susținut poziția apărătorului său pledând pentru o 
pedeapsă mai blîndă. 
La individualizarea judiciară a pedepsei ce se va aplica instanţa va avea în vedere 
dispoziţiile art. art. 7, 75 Cod penal, respectiv, modalitatea şi împrejurările în care 
a fost comisă infracţiunea, gradul de pericol social mediu al faptei săvârşite, de 
împrejurările în care a fost comisă fapta, dar şi circumstanţele cauzei care 
atenuează ori agravează răspunderea penală. Concomitent, executarea pedepsei nu 
trebuie să cauzeze suferinţe fizice şi nici să înjosească demnitatea persoanei 
condamnate. Pedeapsa aplicată persoanei recunoscute vinovate trebuie să fie 
echitabilă, legală şi corect individualizată, capabilă să restabilească echitatea 
socială şi să realizeze scopurile legii şi pedepsei penale, în strictă conformitate cu 
dispoziţiile părţii generale a Codului penal şi stabilirea pedepsei în limitele fixate 
în partea specială. Instanţa remarcă că pedeapsa este echitabilă când ea impune 
infractorului lipsuri şi restricţii ale drepturilor lui, proporţionale cu gravitatea 
infracţiunii săvârşite şi este suficientă pentru restabilirea echităţii sociale, adică a 
drepturilor şi intereselor victimei, statului şi întregii societăţi, perturbate prin 
infracţiune. 
Instanţa concluzionează că sentinţa de condamnare în prezenta cauză penală va 
avea un efect preventiv serios atât pentru inculpat, cât şi pentru alte persoane 
predispuse la comiterea unor astfel de infracţiuni şi va constitui o garanţie şi o 
asigurare că drepturile şi libertăţile consfinţite în Constituţia Republicii Moldova şi 
alte legi ale statului sunt apărate, iar violarea lor este contracarată şi pedepsită. În 
cadrul individualizării pedepsei, instanţa de judecată ține cont și de regula nr.6 din 
Recomandarea NR. R (92) 16 a Comitetului de miniştri către statele membre 
referitoare la regulile europene asupra sancţiunilor aplicate în comunitate (adoptată 
de Comitetul de Miniştri în 19 octombrie 1992, cu ocazia celei de a 482-a reuniune 
a Delegaţiilor de Miniştri), potrivi căreia „natura şi durata sancţiunilor şi măsurilor 
aplicate în comunitate trebuie de asemenea să fie proporţională cu gravitatea 
infracţiunii pentru care un delincvent a fost condamnat sau o persoană este 
inculpată, cât și cu situația personală a acesteia”. Din examinarea textului de lege 
invocat, rezultă că aceste criterii sunt obligatorii şi trebuie avute în vedere în 
procesul de stabilire şi aplicare a pedepsei. 
Privind gravitatea infracțiunii prevăzute de art. 186 alin. (2) lit c) din Codul 
penal instanța constată că aceasta se atribuie la categoria infracțiunilor mai puțin 
grave, comise cu intenție, stabilind o pedeapsă cu amendă în mărime de la 650 la 
1350 unităţi convenţionale sau cu muncă neremunerată în folosul comunităţii de la 
180 la 240 de ore, sau cu închisoare de pînă la 4 ani. Instanța de judecată reține 
astfel că infracțiunea comisă de către inculpatul Suvac Grigore face parte din 
capitolul infracțiunilor contra patrimoniului. 
Totodată, instanța de judecată reține că nu a identificat circumstanţe atenuante la 
stabilirea tipului şi termenului pedepsei lui  Suvac Grigore în cadrul urmăririi 
penale şi cercetării judecătoreşti, nu au fost stabilite iar faptul că inculpatul a 
recunoscut vinovăţia este o condiţie obligatorie a examinării cauzei penale 
conform prevederilor art. 364/1 Cod de procedură penală, pentru care fapt v-a 
beneficia o reducere a termenilor pedepsei care poate fi aplicată. De asemenea, la 
aplicarea pedepsei inculpatului  Suvac Grigore  instanța de judecată ţine cont de 
prezenţa circumstanţelor agravante la săvîrşirea infracţiunii.
 Circumstanţe agravante conform prevederilor art. 77 Cod penal, în acţiunile 
inculpatului Suvac Grigore- săvârşirea infracţiunii de către o persoană, care 
anterior a fost condamnat pentru infracţiune similară. Potrivit revendecării care 
vizează informaţia privind tragerea la răspundere penală în privinţa lui  Suvac 
Grigore, s-a stabilit că anterior în privinţa ultimului au fost pornite mai multe cauze 
penale, remise în instanţa de fond cu rechizitoriu,  iar în present în privința 
inculpatului se mai află la etapa urmăririi penale încă o cauza penală, urmare la ce 
Suvac Grigore la moment se află sub arest preventiv. 
Antecedentele penale. 
Astfel, Suvac Grigore anterior prin Sentința Judecătoriei Soroca, sediul Florești din 
05.04.2019,  a fost încetat procesul penal în baza art.109 CP pentru comiterea 
infracțiunii prevăzute de art. 186 alin. (2) lit. d) Cp; prin Sentința Judecătoriei 
Soroca, sediul Florești din 26.11.2019,Suvac Grigore a fost condamnat  în baza art. 
186 alin. (2), lit. c), d) Cod penal, la închisoare pe termen de trei luni. Conform 
art.90 Cod penal, cu suspendarea pedepsei pe termen de 1 an;prin  Sentința 
Judecătoriei Soroca, sediul Florești din 22.03.2021, Suvac Grigore a fost 
condamnat  în baza art. 264/ 1 alin. (4) Cod penal, la pedeapsă  sub formă de 
muncă neremunerată în mărime de 140 ore. 
Ulterior, prin Sentința Judecătoriei Soroca, sediul Florești din 22 ianuarie 2025, 
Suvac Grigore a fost condamnat iarăși pentru săvârșirea infracțiuniii prevăzute la 
art. 186 alin.(2) lit.c) din Codul penal , la o  pedeapsă sub formă de închisoare pe 
un termen de 1 (unu) ani și 6 (șase) luni. Conform art. 90 Cod penal s-a suspendat 
condiționat executarea pedepsei stabilite lui Suvac Grigore pe o perioadă de 
probațiune de 2 (doi) ani. 
 La caz, reieşind din analiza cumulativă a criteriilor de individualizare a pedepsei, 
din care rezultă că  Suvac Grigore nu este la prima abatere, iar pedepsele aplicate 
anterior nu şi-au atins scopul legal de reeducare a infractorului, astfel încât, la 
moment, în temeiul art.85 alin.(l) Cod penal, prin cumul de sentințe, însă după 
stabilirea pedepsei potrivit prevederilor art. 80/1 din Codul penal urmează a-i fi 
stabilită inculpatului o nouă pedeapsă. 
Concomitent, temeiuri pentru liberarea inculpatului Suvac Grigore de răspundere 
penală conform prevederilor art. 53 din Codul penal nu au fost stabilite. 
La evidența medicului narcolog nu se află.Se află la evidența medicului psihiatrcu 
cu d-cul *****. În continuare, instanța de judecată conchide că art. 186 alin. (2) lit. 
c) din Codul penal stabilește atât la data comiterii infracțiunii, cât şi în prezent o 
pedeapsă cu amendă în mărime până la 650 la 1350 unităţi convenţionale sau cu 
muncă neremunerată în folosul comunităţii de la 180 la 240 de ore, sau cu 
închisoare de pînă la 4 ani. Prin aplicarea prevederilor art. 80/1 din Codul penal 
noile limite a pedepsei sunt: amendă în mărime până la 487 la 1012 unităţi 
convenţionale sau cu muncă neremunerată în folosul comunităţii de la 135 la 180 
de ore, sau cu închisoare de pînă la 3 ani.
Potrivit art.75 alin.(2) Cod penal, în cazul alternativelor de pedeapsă prevăzute 
pentru infacțiunea săvârșită, pedeapsa cu închisoare are un caracter excepțional și 
se aplică atunci cînd gravitatea infracțiunii și personalitatea inculpatului face 
necesară aplicarea pedepsei cu închisoare, iar o altă pedeapsă este insuficientă și nu 
și-ar atinge scopul. O pedeapsă mai aspră, din numărul celor alternative prevăzute 
pentru săvârșirea infracțiunii, se stabilește numai în cazul în care o pedeapsă mai 
blândă, din numărul celor menționate, nu va asigura atingerea scopului pedepsei. 
Caracterul excepțional la aplicarea pedepsei cu închisoare urmează a fi argumentat 
de către instanța de judecată. Curtea Europeană în jurisprudența sa s-a pronunțat în 
favoarea folosirii măsurilor neprivative de libertate (cauza Varga și alții v. Ungaria, 
hotărârea din 10 martie 2015, §104; cauza Norbert Sikorski v. Polonia, hotărârea 
dn 22 octombrie 2009, §158), statuând că trebuie să se ia în considerare 
alternativele disponibile detenției, și nu aplicarea automată a pedepsei închisorii 
(cauza Kyprianou v. Cipru, hotărârea dn 15 decembrie 2005, §108). Or, o pedeapsă 
mai aspră, din numărul celor alternative prevăzute pentru săvârșirea infracțiunii, se 
stabilește numai în cazul în care o pedeapsă mai blândă, din numărul celor 
menționate, nu va asigura atingerea scopului pedepsei. 
Conducându-se de criteriile de stabilire a pedepsei analizate în prezenta sentințe, 
instanța de judecată apreciază că față de inculpatul  Suvac Grigore pentru 
comiterea de către acesta a infracțiunii prevăzute de art. 186 alin. (2) lit. c) Cod 
penal, este oportun de a fi aplicată o pedeapsă sub formă de închisoare, or, 
aplicarea unei pedepse alternative decât cea sub formă de închisoare nu ar atinge 
scopul pedepsei penale. După cum a fost menționat și anterior, inculpatul a fost de 
mai multe ori condamnat ceea ce denotă faptul că numitul nu are scopul și dorința 
de a se corecta ceea ce înseamnă că o altă pedeapsă este insuficientă și nu și-ar 
atinge scopul.
 Prin urmare, pedeapsa aplicată în prezenta cauză penală urmează să contribuie la 
formarea unei atitudini de respect față de legea penală, precum și de valorile 
sociale și interesele protejate de acestea, din partea inculpatului, persoana să fie 
silită să înceteze activitatea criminală și să-și modifice comportamentul în 
conformitate cu prevederile legii. Totodată, instanța de judecată apreciază că 
aplicarea unei pedepse alternative decât cea sub formă de închisoare față de Suvac 
Grogore ar putea genera riscul de a transforma săvârșirea infracțiunilor în 
îndeletnicire, în condițiile când va fi sesizat de către inculpat faptul dezinteresului 
statului de a condamna asemenea cazuri. 
Respectiv, pentru a nu admite pe viitor săvârșirea a astfel de infracțiuni, instanța de 
judecată apreciază că aplicarea unei pedepse penale reale cu închisoare ar asigura 
conștientizarea de către  Suvac Grigore a celor comise cu adoptarea unor concluzii 
corecte ce țin de comportamentul în societate. 
Reieșind din principiul individualizării pedepsei, potrivit prevederilor art.75-78 
Cod penal, instanțele judecătorești în toate cazurile vor aplica o pedeapsă 
echitabilă, ținând cont de gravitatea infracțiunii săvârșite, de motivul acesteia, de 
persoana celui vinovat și de circumstanțele cauzei care atenuează sau agravează 
răspunderea, de influența pedepsei aplicate asupra corectării și reeducării 
vinovatului, precum și de condițiile de viață ale familiei acestuia. 
Conducându-se de criteriile de stabilire a pedepsei analizate în prezenta sentințe, 
reieșind din caracterul infracțiunii săvârșite, care, potrivit art.16 alin.(3) Cod penal, 
face parte din categoria infracțiunilor mai puţin grave, personalitatea inculpatului 
care anterior a fost condamnat, de faptul că în privința acestuia nu au fost reținute 
circumstanțe atenuante, dar au fost reținuț că ultimul nu se reeducă, instanța de 
judecată apreciază că în privința inculpatului Suvac Grigore pentru comiterea de 
către acesta a infracțiunii prevăzute art. 186 alin. (2) lit. c) Cod penal, urmează a fi 
aplicată pedeapsă sub formă de închisoare pe un termen de doi ani.  
 În același context, la stabilirea pedepsei definitive instanța va aplica prevederile 
art. 84 al.4)  din Codul penal. ) Conform prevederilor alin.(1)–(3) se stabileşte 
pedeapsa şi în cazul în care, după pronunţarea sentinţei, se constată că persoana 
condamnată este vinovată şi de comiterea unei alte infracţiuni săvîrşite înainte de 
pronunţarea sentinţei în prima cauză. În acest caz, în termenul pedepsei se include 
durata pedepsei executate, complet sau parţial, în baza primei sentinţe.
În speța data, Suvac Grigore a comis fapta prejudiciabilă la 20 ianuarie 2025 , 
înainte de pronunțarea sentinței Judecătoriei Soroca sediul Florești din 22.01.2025  
prin care a fost condamnat  pentru săvârșirea infracțiuniii prevăzute la art. 186 
alin.(2) lit.c) din Codul penal , la o  pedeapsă sub formă de închisoare pe un termen 
de 1 (unu) ani și 6 (șase) luni. Conform art. 90 Cod penal s-a suspendat condiționat 
executarea pedepsei stabilite lui Suvac Grigore pe o perioadă de probațiune de 2 
(doi) ani. 
  Instanța de judecată consideră că de vreme ce pedeapsa penală este o măsură de 
constrângere statală şi un mijloc de corectare şi reeducare a condamnatului ce se 
aplică de instanţele de judecată, în numele legii și prin aplicarea prevederilor art. 
80/1 și 84 al.4) din Codul penal, prin cumul parţial, al pedepselor aplicate, cu 
stabilirea unei pedepse sub forma de închisoare pe un termen de 3 ani.
 Conform art.72 alin. (3) Cod penal, în penitenciare de tip semiînchis execută 
pedeapsa persoanele condamnate la închisoare pentru infracţiuni mai puţin grave şi 
grave, săvîrşite cu intenţie. Având în vedere că inculpatul Suvac Grigore, a fost 
recunoscut vinovat de comiterea infracțiunii prevăzute de art. 186 alin. (2) lit. c) 
Cod penal, care potrivit art.16 alin.(3) Cod penal, se clasifică ca o infracțiune mai 
puţin grave, care a fost comisă cu intenție, acesta urmează să execute pedeapsa în 
penitenciar de tip semiînchis.
Cu privire la măsura preventivă În corespundere cu prevederile art. 385 alin. (1) 
pct. 15) şi art. 395 alin. (1) pct. 5) din Codul de procedură penală, instanța urmează 
să se expună în privința măsurii preventivă ce se va aplica inculpatului până când 
sentința va deveni definitivă. 
Potrivit prevederilor art. 175 din Codul de procedură penală, măsurile cu caracter 
de constrângere prin care bănuitul, învinuitul, inculpatul este împiedicat să 
întreprindă/anumite acțiuni negative asupra desfășurării procesului penal, 
securității și ordinii publice sau asupra asigurării executării sentinței constituie 
măsuri preventive. Măsurile preventive sânt orientate spre a asigura buna 
desfășurare a procesului penal sau a împiedica bănuitul, învinuitul, inculpatul să se 
ascundă de urmărirea penală sau de judecată, spre aceea ca ei să nu împiedice 
stabilirea adevărului ori spre asigurarea de către instanță a executării sentinței.
 În corespundere cu prevederile art. 385 alin. (1) pct. 15) din Codul de procedură 
penală, instanța urmează să se expună în privința măsurii preventivă ce se va aplica 
inculpatului până când sentința va deveni definitivă. 
La rândul său, potrivit art. 395 alin. (1) lit. 5) Cod de procedură penală, în 
dispozitivul sentinţei de condamnare trebuie să fie arătată dispoziţia privitoare la 
măsura preventivă ce se va aplica inculpatului până când sentinţa va deveni 
definitivă. În acest context, instanţa relevă că, conform art. 329 alin. (1) din Codul 
de procedură penală, la judecarea cauzei, instanţa, din oficiu sau la cererea părţilor 
şi ascultând opiniile acestora, este în drept să dispună aplicarea, înlocuirea sau 
revocarea măsurii preventive aplicate inculpatului.
 Instanţa constată că potrivit art. 175 alin. (1) şi (2) din Codul de procedură penală, 
constituie măsuri preventive măsurile cu caracter de constrângere orientate în 
scopul asigurării de către instanţă a executării sentinţei. Astfel, instanţa statuează 
că până când sentinţa va deveni definitivă, se va aplica în privinţa inculpatului 
măsura preventivă – arestul preventiv, cu menținerea acesteia până la intrarea 
sentinței în vigoare. 
 Instanța de judecată reține că, în cazul dat, aplicând măsura preventivă sub formă 
de arest până la rămânerea definitivă a sentinței, nu este încălcat dreptul lui Suvac 
Grigore la libertate şi siguranță, prevăzut de art. 5 CEDO, iar privarea de libertate a 
ultimului este justificată, întemeiată şi necesară într-o societate democratică şi 
urmărește un scop legal, deoarece are ca scop împiedicarea acestuia de a se 
ascunde de organele de drept, să comită alte infracțiuni şi să se asigure executarea 
sentinței, fiind astfel respectat principiul proporționalității între dreptul învinuitului 
la libertate, garantat de lege şi necesitatea aplicării față de el a arestului preventiv.
Corpuri delicte. 
Cu referire la prevederile art. art. 161-162, 385 alin. (1) pct. 13, art. 397 pct. 3) din 
Codul de procedură penală, la adoptarea sentinței, instanța de judecată hotărăște 
chestiunea cu privire la corpurile delicte. 
  În continuare în conformitate cu art. 158 alin. (1) și (2) din Codul de procedură 
penală, corpuri delicte sunt recunoscute obiectele în cazul în care există temeiuri de 
a presupune că ele au servit la săvârşirea infracţiunii, au păstrat asupra lor urmele 
acţiunilor criminale sau au constituit obiectivul acestor acţiuni, precum şi bani sau 
alte valori ori obiecte şi documente care pot servi ca mijloace pentru descoperirea 
infracţiunii, constatarea circumstanţelor, identificarea persoanelor vinovate sau 
pentru respingerea învinuirii ori atenuarea răspunderii penale. 
Obiectul se recunoaşte drept corp delict prin ordonanţa organului de urmărire 
penală sau prin încheierea instanţei de judecată şi se anexează la dosar.
Prin Ordonanța  din 17.02.2025, au fost recunoscute în calitate de corpuri delicte,  
o gentă de culoare neagră în care se afla o altă geantă mai mică de culoare gri, au 
fost transmise în camera de păstrare a corpurilor delicte a Inspectoratului de poliție 
Florești, la devenirea definitivă a sentinței de restituit lui Suvac Grogore, iar  19 
pachete cu țigări cu denumirea ,,Ritm”, 9 pachete cu țigări cu denumirea 
,,Barbarosa”, 2 pachete de țigări cu denumirea ,,Focus”, 8 pachete de țigări cu 
denumirea ,,Bond”, 5 pachete de țigări ,,Davidoff”, 1 pachet de țigări cu denumirea 
,,Bomond”, 1 pachet de țigări cu denumirea ,,LD”, 1 pachet de țigări cu denumirea 
,,Temp”, o pungă transparentă în care se aflau mai multe bancnote în suma totală 
de 2629 lei,  și au fost trasmise spre păstrare reprezentantului legal a cooperativei 
de consum ,,Consumcoop Ghindești”, Isacenco Olga /f.d.42-43/ urmează a fi lăsate 
în gestiunea  acesteia.
Cheltuieli judiciare suportate în cadrul prezentei cauze penale, se 
menționează următoarele: 
Procurorul a solicitat compensarea cheltuielilor de judecată, în mărime totală de 
960 lei, suportate de către stat la efectuarea raportului de expertiză judiciară nr. 
***** din 03.09.2025 costul căruia constituie 320 lei  f.d. 26-28); a raportului de 
expertiză judiciară nr. ***** din 11.09.2025, costul căruia constituie 320 lei  f.d. 
37-40) și a raportului de expertiză judiciară nr. *****din 12.09.2025 costul căruia 
constituie 320 lei  f.d. 49-55).
 Potrivit art. 227 alin. (1) Codul de procedură penală, cheltuieli judiciare sunt 
cheltuielile suportate pentru asigurarea bunei desfășurări a procesului penal. 
Conform alineatul (2) al acestui articol, se stabilește lista completă a acestor 
cheltuieli, în care se includ, inter alia, cheltuielile suportate în legătură cu 
efectuarea acţiunilor procesuale în cauza penală. Potrivit art. 229 alin. (1) Cod de 
procedură penală, cheltuielile judiciare sunt suportate de condamnat sau sunt 
trecute în contul statului.
 Conform alineatul (2) al acestui articol, instanţa de judecată poate obliga 
condamnatul să recupereze cheltuielile judiciare, cu excepţia sumelor plătite 
interpreţilor, traducătorilor, precum şi apărătorilor în cazul asigurării inculpatului 
cu avocat care acordă asistenţă juridică garantată de stat, atunci când aceasta o cer 
interesele justiţiei şi condamnatul nu dispune de mijloacele necesare. Achitarea 
cheltuielilor judiciare poate fi suportată şi de condamnatul care a fost eliberat de 
pedeapsă sau căruia i-a fost aplicată pedeapsă, precum şi de persoana în privinţa 
căreia urmărirea penală a fost încetată pe temeiuri de nereabilitare. 
Aplicând cazului normele de drept menționate supra, instanța de judecată conchide 
referitor la temeinicia cererii privind încasarea cheltuielilor judiciare, din 
următoarele motive. Instanța observă că prevederile de lege menționate stabilesc 
obligația inculpatului de a compensa cheltuielile judiciare atunci când acestea au 
fost efectuate în cadrul procesului penal. Concomitent, instanța de judecată 
constată că sumele care se solicită a fi încasate nu sunt trecute în contul statului, ci 
în contul inculpatului. 
Așadar, având în vedere aceste constatări, instanța de judecată conchide necesar de 
a încasa din contul inculpatului  Suvac Grigore în contul statului, a cheltuielilor de 
judecată în mărime totală de 1862 (una mie opt sute șaizeci și doi) lei suportate 
pentru efectuarea raportului de expertiză judiciară nr. ***** din 01.04.2025. 
  În temeiul celor expuse și avînd suportul de drept în prevederile articolelor, 70, 
72,80/1 Cod penal, art. art.  340, 364/1 384-385, 392-395, 397 din Codul de 
procedură penală, instanța de judecată,
                                          H O T Ă R Ă Ş T E
   Suvac Grigore ***** , născut la ***** c/p *****  se recunoaște vinovat de 
săvârșirea infracțiunii prevăzute de art.186 alin. (2) lit. c) Cod penal iar prin 
aplicarea prevederilor art. 80/1 Cod penal în coroborare cu art. 364/1 Cod de 
procedură penală, a-i stabili o pedeapsă sub formă de închisoare pe un termen de  
doi ani cu executarea acesteia în penitenciar de tip semiînchis. 
  Conform  prevederilor art. 84 alin. (4) din Codul penal se  include partial  durata 
pedepsei executate în baza primei sentinţe din 22.01.2025 de se a-i stabili lui Suvac 
Grigore o pedeapsă definitivă sub formă de închisoare pe un termen de  3 (trei) ani 
cu excutarea pedepsei în penitenciar de tip semiînchis.
 Până la devenirea definitivă a sentinţei se aplică faţă de Suvac Grigore, măsura 
preventivă – arestul preventiv , cu menținerea acestei măsuri preventive până la 
rămânerea definitivă a hotărârii, termen care urmează a fi inclus în termenul 
pedepsei.
 Se încasează din contul inculpatului Suvac Grigore  în beneficiul statului suma de 
1862 MDL cu titlu de cheltuieli judiciare suportate pentru efectuarea expertizei 
judiciare.
Corpuri delicte,  o gentă de culoare neagră în care se afla o altă geantă mai mică de 
culoare gri, au fost transmise în camera de păstrare a corpurilor delicte a 
Inspectoratului de poliție Florești, la devenirea definitivă a sentinței de restituit lui 
Suvac Grigore.
Corpurile delicte 9 pachete cu țigări cu denumirea ,,Ritm”, 9 pachete cu țigări cu 
denumirea ,,Barbarosa”, 2 pachete de țigări cu denumirea ,,Focus”, 8 pachete de 
țigări cu denumirea ,,Bond”, 5 pachete de țigări ,,Davidoff”, 1 pachet de țigări cu 
denumirea ,,Bomond”, 1 pachet de țigări cu denumirea ,,LD”, 1 pachet de țigări cu 
denumirea ,,Temp”, o pungă transparentă în care se aflau mai multe bancnote în 
suma totală de 2629 lei,  și au fost trasmise spre păstrare reprezentantului legal a 
cooperativei de consum ,,Consumcoop Ghindești”, Isacenco Olga  urmează a fi 
lăsate în gestiunea  acesteia.
 Termenul executării pedepsei cu închisoarea lui Suvac Grigore urmează a fi 
calculat din ziua pronunțării sentinței-11.12.2025.
  Sentinţa fiind motivată şi pronunţată în şedinţă publică la  11 decembrie 2025.
  Sentinţa poate fi atacată cu  recurs , la Curtea de Apel  Nord  în termen de 15 zile 
prin intermediul Judecătoriei Soroca(sediul Florești).
 
 Președintele ședinței, judecător                       Ramona Moșneguțu
 