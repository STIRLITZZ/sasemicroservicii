dosarul nr. 5r-437/2025                                                /4-25061351-38-5r-05052025/
H O T Ă R Â R E
În numele Legii 
11 decembrie 2025                                                                  mun. Orhei        
                                                                           
Judecătoria Orhei, sediul Central
Instanța de judecată, în componența:                  
Președintelui ședinței, judecător                                             Veronica Cupcea 
Grefierului                                                                                  Daniela Filip 
examinând în ședința de judecată publică, contestația contravențională depusă de avocatul 
Dariev Boris, ce acționează în interesele petiționarei Liulica Aurelia, împotriva deciziei agentului 
constatator al IP Orhei nr.MAI06 427255 din 11.04.2025, emisă în temeiul art.47 1 alin.(1) din 
Codul contravențional,   
a constatat  
1.La 05.05.2025, în Judecătoria Orhei, sediul Central, a parvenit spre examinare, contestația 
depusă de avocatul Dariev Boris, ce acționează în interesele petiționarei Liulica Aurelia, 
împotriva deciziei agentului constatator al IP Orhei nr.MAI06 427255 din 11.04.2025, de 
sancționare a lui Liulica Aurelia în temeiul art. 471 alin.(1) din Codul contravențional.  
2.În motivarea contestației s-a indicat că, prin procesul contravențional din 11.04.2025, 
agentul constatator ar fi stabilit că Liulica Aurelia a comis contravenția prevăzută de art. 47 1 
alin.(1) Cod contravențional, și aplicată sancțiunea – amendă în mărime de 25000lei. Cu decizia 
nr. MAI06 427255 din 11.04.2025 și nu este de acord, este neîntemeiată și emisă contrar 
prevederilor art.5, art.7, art.9, art.425, art.440, art.458, art.375 Cod contravențional, agentul 
constatator nu a asigurat realizarea scopului legii contravenționale, neelucidând pe deplin, 
obiectiv și sub toate aspectele circumstanțele cazului. Simpla indicare în procesul-verbal cu 
privire la contravenție a articolului, care prevede o sancțiune, nu presupune și nici nu 
demonstrează comiterea contravenției de către contravenientă, iar lipsa probelor afectează în 
mod esențial fondul cauzei. Fapta imputată lui Liulica Aurelia se bazează pe constatări vagi și 
generate ale agentului constatator. Analizând procesul-verbal care face obiectul prezentei cauze, 
sub aspectul legalităţii, constată că, acesta nu cuprinde descrierea exactă a faptei 
contravenţionale pe care ar fi savârsit-o contravenienta. Probatoriul în cauza contravențională 
atesta ca nu s-a confirmat săvârșirea de către Liulica Aurelia a faptei de corupere electorala 
pasivă, că sursele financiare au fost acceptate și primite prin intermediul aplicației PSB Bank din 
Federația Rusă. Potrivit răspunsului de la compania SA ”Moldcell” din 25.08.2025 în baza 
scrisorii Serviciului de Informaţii si Securitate al Republicii Moldova, nr. E 8453 din 15.08.2025 
Moldcell a blocat pagina web: psbank.ru., la data de 16.08.2024.Conform răspunsului SA 
”Moldtelecom” din 01.09.2025, paginile web au fost blocate în baza sesizărilor emise de 
autorităţile împuternicite aferent sesizării nr. 8151 din 08.08.2025 fiind aplicată în data 
receptionării sesizării - 09.08.2025. Prin răspunsul Î.M. "Orange Moldova" S.A. din 02.09.2025 
referitor la blocarea accesului la pagina web (adresa URLI .psbank.ru, a comunicat că a blocat 
accesul la pagina web fadresa URL) psbank.ru, la data de 16.08.2024, în temeiul sesizării 
Serviciului de Informaţii si Securitate al Republicii Moldova. În aceste circumstanţe, poziţia 
agentului, potrivit căreia sursele financiare ar fi fost acceptate si primite prin intermediul 
numărului de telefon, prin instalarea aplicaţiei ”PSB Bank” din Federaţia Rusă, este total eronată. 
Această aplicaţie nu putea funcţiona, având în vedere restricţiile impuse ca urmare a blocării 
accesului la pagina web respective. Analizând procesul-verbal care face obiectul prezentei cauze, 
sub aspectul legalitatii, constată că acesta nu cuprinde descrierea exacta a faptei contravenționale 
pe care ar fi săvârșit-o contravenienta. Atentionează asupra faptului ca о cerinta obligatorie, care 
reiese implicit din dispoziția alin.(l) art.47 1 Cod Contraventional, este ca banii, bunurile, 
serviciile ori alte foloase sa nu i se cuvină alegatorului, se are în vedere că banii, bunurile, 
serviciile ori alte foloase, oferite sau date alegatorului, nu-i sunt legal datorate acestuia. in 
calitate de alegator. Primirea surselor financiare nu a fost constatată, la fel nu a fost constatat 
acceptarea mijloacelor banești de către Liulica Aurelia, prin urmare aceasta nu poate fi 
sancționată pe presupuneri și interpretări ale agentului constatator. Constată că nu au fost 
acumulate probe care ar indica asupra faptului ca Liulica Aurelia ar fi acceptat mijloace bănești 
în scopul determinării alegatorului, fapt care impune a înceta procesul contravențional în privința 
acesteia. Agentul constatator nu a demonstrat că Liulica Aurelia ar fi acceptat mijloacele bănești 
cu scopul determinării acesteia sa își exercite drepturile electorale au că ar fi primit remunerări în 
acest scop. Lipsa stabilirii scopului precis al remiterii sau acceptării mijloacelor bănești — 
respectiv influențarea exprimării votului — duce la concluzia ca nu sunt întrunite elementele 
constitutive ale contravenției prevăzute la art. 47 1 alin. (1) Cod contravențional. Acceptarea unor 
sume de bani nu este suficientă pentru a atrage răspunderea contravențională, în lipsa probării 
scopului electoral al acestei acțiuni. Agentul constatator nu a demonstrat faptul că contravenienta 
urma să-și asume vreun angajament ce ține de drepturile ei electorate sau că ar fi primit 
remunerări în acest scop. De asemenea, nu a fost constatat nici faptul acceptării și nici al primirii 
mijloacelor bănești de către Liulica Aurelia, astfel încât nu poate fi reținută răspunderea 
contravențională în lipsa unor dovezi certe. Motiv de nulitate a procesului-verbal este lipsa  
semnăturii amartorului asistent, care să confirme refuzul persoanei de a semna decizia, nu sunt 
indicate datele actului de identitate, și, timpul/perioada comiterii de către Liulica Aurelia a 
contravenției prevăzută de art.47 1 alin.(l) din Codul contravențional, fapt doar dedus generic de 
agentul constatator – 07.09-31.12.2024. 
La fel, solicită neadmiterea în calitate de probe actele inclusiv că nu sunt autentificate în 
modul corespunzător. Alt temei de admiterea contestaţiei şi anulare a procesului-verbal cu 
privire la contravenţie este faptul că, actele anexate la materialele cauzei, care ar fi fost obţinute 
în cauza penală nr.2023970322 nu pot fi acceptate ca probe în cauza contravenţională examinată, 
deoarece sunt date neadmise ca probe (art.94 CPP alin.(l) pct.4), 8)), deoarece nu există o 
autorizare conform prevederilor art.136 alin.(7), 301 CPP pentru folosirea lor în prezenta cauză. 
Învinuirea reflectată în procesul-verbal cu privire la contravenţie este abstractă, nu este clară, nu 
este predictibilă, motiv pentru care solicită aplicarea directă a precedentelor CtEDO, cu 
problematică similară la judecarea prezentei cauze. Conform circumstanţele expuse, constată că 
de către agentul constatator, nu au fost stabilite circumstanţele importante pentru justa 
soluţionare a faptei contravenţionale, și anume comiterea faptei contravenţionale de către Liulica 
Aurelia, fapt ce contravine art.443 Cod contravenţional.
3.Solicită a fi anulat procesul-verbal nr.MAI06 427255 din 11.04.2025 și decizia de 
sancționare din 11.04.2025, cu încetarea procesului contravențional în privința lui Liulica 
Aurelia în legătură cu lipsa faptei contravenției.
4.Apărătorul petiționarei Liulica Aurelia, avocatul Boris Dariev, în ședința de judecată, a 
solicitat admiterea contestației în sensul depus, anularea procesului-verbal cu privire la 
contravenţie și decizia de sancționare contravențională a lui Liulica Aurelia ca fiind ilegale, din 
motivele de fapt și de drept invocate în contestație. 
5.În ședința de judecată, reprezentantul agentului constatator al IP Orhei, Pînzaru Romina, a 
solicitat respingerea contestației ca fiind neîntemeiată și lipsită de suport probatoriu.
6.Petiționara Liulica Aurelia, fiind citată legal despre locul, data și ora ședinței de judecată, 
în ședința de judecată nu s-a prezentat, astfel instanța de judecată ținând cont de termenul 
restrâns stabilit de lege pentru examinarea cauzei contravenționale, de faptul că contravenientul 
și-a delegate un apărător în cadrul procesului, reținînd prevederile art. 455 Cod contravenţional 
al RM şi având în vedere practica Curţii Europene a Drepturilor Omului (cauzele Ponomaryov 
vs. Ucraina şi Avramenco vs. Moldova) instanţa judecătorească a considerat posibilă examinarea 
cauzei în lipsa contravenientei, dar cu prezența obligatorie a apărătorului acesteia, pentru 
asigurarea dreptului la apărare.
Termenul de depunere a contestației
7.Conform art.448 alin.(1), (4) Cod contravențional, termenul de contestare a deciziei 
agentului constatator este de 15 zile de la data emiterii acesteia sau, pentru părțile care nu au fost 
prezente la ședința de examinare a cauzei contravenționale, de la data înmânării copiei de pe 
decizia respectivă în condițiile art.447 1 alin.(8). Contestația împotriva deciziei emise asupra 
cauzei contravenționale se depune la autoritatea din care face parte agentul constatator care a 
examinat cauza. În cel mult 5 zile de la data depunerii, agentul constatator expediază contestația 
și dosarul cauzei contravenționale în instanța de judecată competentă.
8.În cuprinsul procesului-verbal cu privire la contravenție nr. MAI06 427255 din 11.04.2025, 
agentului constatator a indicat precum că Liulica Aurelia a fost prezentă la întocmirea procesului 
– verbal contravențional, dar a refuzat să semneze și să primească copia acestuia, motiv pentru 
care, în aceiași zi a expediat procesului-verbal cu privire la contravenție prin poștă. (f.d.6, 8)
9.Prin intermediul avocatului Boris Dariev, Liulica Aurelia a depus contestație la agentul 
constatator al IP Orhei la 23.04.2025, respectiv, instanța de judecată apreciază că contestația este 
înaintată în termenul legal.
Examinarea pe fond a contestației
10.Conform art.458 din Codul contravențional, examinând cauza contravențională, instanța 
de judecată este obligată să determine: caracterul veridic al contravenției imputate, existența 
cauzelor care înlătură caracterul contravențional al faptei, vinovăția persoanei în a cărei privință 
a fost pornit procesul contravențional, existența circumstanțelor atenuante sau agravante, 
necesitatea sancționării şi, după caz, caracterul sancțiunii contravenționale, iar potrivit 
prevederilor art.460 Codul contravențional, instanța de judecată hotărăște asupra cauzei 
contravenționale, pronunțându-se prin hotărâre asupra aspectelor faptic şi juridic ale cauzei.
11.Din materialele cauzei se relevă că, prin decizia agentului constatator al IP Orhei nr. 
MAI06 427255 din 11.04.2025, petiționara Liulica Aurelia a fost recunoscută vinovată de 
comiterea contravenției prevăzute la art.47 1 alin.(1) din Codul contravențional, pentru faptul că, 
”ea, în perioada 07 septembrie – 13 decembrie 2024, în localitatea Neculaeuca, r-nul.Orhei, a 
acceptat mijloace bănești în valută – ruble rusești, prin cardul bancar ”PSB Bank” situat în 
Federația Rusă, în schimbul exercitării dreptului său electoral în favoarea unui candidat din 
partea PP Șor, în cadrul alegerilor prezidențiale și referendumului din 20.10.2024”.   
12.Conform art. 47 1 alin. (1) Cod contravențional, pretinderea, acceptarea sau primirea, 
personal sau prin mijlocitor, de către un alegător a bunurilor, serviciilor, privilegiilor sau 
avantajelor sub orice formă, care nu i se cuvin, pentru sine sau pentru o altă persoană, în scopul 
exercitării sau al neexercitării unor drepturi electorale în cadrul alegerilor, inclusiv al alegerilor 
regionale, dacă fapta nu constituie infracţiune, se sancţionează cu amendă de la 500 la 750 de 
unităţi convenţionale.  
13.Conform art.400 alin.(1) Cod contravențional, contravenția prevăzută la art.47 1 din Codul 
contravențional, se constată și se examinează de către poliție, astfel instanța nu identifică obiecții 
la competența agentului constatator la examinarea cauzei.
14.Instanța de judecată apreciază că, concluzia agentului constatator cu privire la vinovăția 
lui Liulica Aurelia, se bazează pe următoarele probe:  
- conținutul extrasului din  __.04.2025, din fișierul intitulat Orhei, referitor la persoana Liulica 
Aurelia, din care rezultă că Liulica Aurelia, utilizator al numărului SIM *****, a recepționat 15 
conexiuni cu PSB; (f.d.7)
- conținutul sesizării/informației nr.34/17/1-3594 a Inspectoratului Național de Securitate 
publică al IGP al MAI din 07.04.2025, adresată șefului IP Orhei, cu anexele enumerate; (f.d.22)
- conținutul raportului privind înregistrarea contravenției nr.RAP01 564701 din 09.04.2025; 
(f.d.23-25)
- conținutul raportului de analiză informațional-criminală; (f.d.26-29)
- conținutul ordonanței din 22.10.2024 a Procuraturii Anticorupție; (f.d.30-31)
- conținutul încheierii și mandat judecătoresc din 22.10.2024 emise de Judecătoria Chișinău, 
sediul Ciocana; (f.d.32-34)
- conținutul procesului-verbal din 06.11.2024 privind consemnarea măsurii speciale de 
investigații; (f.d.34verso)
- conținutul ordonanței din 08.11.2024 a Procuraturii Anticorupție privind aprecierea 
pertinenței rezultatelor măsurii speciale de investigații; (f.d.35-36)
- conținutul încheierii și mandat judecătoresc din 01.04.2025 emise de Judecătoria Chișinău, 
sediul Ciocana; (f.d.37-38)
-conținutul procesului-verbal din 09.04.2025, de examinare a documentelor, referitor la 
persoana Liulica Aurelia, potrivit căreia s-a constata că, la utilizatorul numărului SIM ***** al 
furnizorului de servicii de comunicaţii SA ,,Moldcell”, care s-a dovedit a fi Liulica Aurelia 
(IDNP *****), a fost stabilită înregistrarea aplicației mobile cu identificatorul „PSB”, din care 
rezultă că de la PSB a recepționat 15 conexiuni (mesaje); (f.d.3941) 
-  extras din fișierul EXCEL ce conține informația detaliată privind contactările cu PSB a lui 
Liulica Aurelia la nr. telefon SIM *****al furnizorului de servicii de comunicaţii SA 
,,Moldtelecom”, din care se relevă că 15 conexiuni, dintre care 10 conexiuni au fost în perioada 
21.08.2024-22.10.2024.
15.În continuare, instanța de judecată va analiza cuprinsul procesului – verbal cu privire la 
contravenție nr. MAI06 427255 din 11.04.2025, prin raportare la cerințele imperative prevăzute 
de legea contravențională, prin prisma existenței temeiurilor de declarare a nulității (art.445 din 
Codul contravențional). 
16.Motivele de nulitate absolută a actului pot fi invocate atât de părți, cât și de către instanță, 
din oficiu, pentru asigurarea respectării principiilor legalității și al dreptății, stabilite expres în 
articolele 5 și 7 din Codul contravențional.
17.În acest sens, instanța reține că, conform prevederilor art.442 alin.(1) Cod 
contravențional, procesul-verbal cu privire la contravenție este un act prin care se 
individualizează fapta ilicită și se identifică făptuitorul. Procesul-verbal se încheie de agentul 
constatator pe baza constatărilor personale şi a probelor acumulate, în prezența făptuitorului sau 
în absența lui.
18.Astfel instanța de judecată va cerceta dacă în cauză sunt întrunite cerințele de formă ale 
procesului-verbal de contravenție, așa cum sunt impuse de dispozițiile art.443 din Codul 
contravențional referitoare la mențiunile obligatorii, care trebuie prevăzute sub sancțiunea 
nulității. Legea prevede redactarea procesului-verbal cu privire la contravenție cu respectarea 
tuturor prescripțiilor legale de fond și de formă, pentru încheierea sa validă, în scopul producerii 
efectelor juridice pentru care a fost întocmit.
19.Conform art. 443 alin.(6) Cod contravențional, faptul absenței persoanei citate în mod 
legal pentru încheierea procesului-verbal cu privire la contravenție ori al refuzului acesteia de a 
semna procesul-verbal se consemnează în procesul-verbal şi se certifică prin semnătura a cel 
puțin un martor, indicându-se şi datele de identificare ale acestuia (numele, prenumele, adresa 
de domiciliu și numărul de telefon). În cazul imposibilității de identificare a unui martor, agentul 
constatator consemnează în procesul-verbal motivele obiective ale lipsei martorului şi 
documentează, prin orice mijloace tehnice disponibile (audio/video), refuzul persoanei de a 
semna procesul-verbal.
20.Contrar prevederilor art. 443 alin.(6) Cod contravențional, la pct.14 a procesului-verbal 
cu privire la contravenție nr. MAI06 427255 din 11.04.2025, agentul constatator indică că a fost 
încheiat în prezența lui Liulica Aurelia, care a refuzat să semneze, însă, la pct.15 și, respectiv, 
pct.20 a procesului-verbal nu este indicat nici un martor, agentul constatator nu a consemnat în 
procesul-verbal motivele obiective ale lipsei martorului şi nu a documentat, prin orice mijloace 
tehnice disponibile (audio/video), refuzul persoanei de a semna procesul-verbal.(f.d.6)
21. Conjunctura descrisă accentuează faptul că procesul-verbal nr. MAI06 427255 din 
11.04.2025 nu întrunește condițiile specificate în art. 443 alin.(6) din Codul contravențional.
22.Legea pentru modificarea unor acte normative (modificarea Codului de procedură penală 
şi a Codului contravențional) nr. 245 din 31.07.2023, în vigoare din 22.08.2023, a modificat 
aliniatul (6) al art. 443 Cod contravențional, astfel legiuitorul oferind agentului constatator mai 
multe posibilități pentru documentarea refuzului persoanei de a semna procesul-verbal, cu toate 
acestea, agentul constatator a omis acest fapt.
23.În consecință, conform cu art. 445 alin.(1) Cod contravențional, această omisiune atrage 
nulitatea absolută a procesului-verbal, întrucât afectează esențial fondul cauzei. Prin urmare, cu 
referire la legalitatea procesului-verbal cu privire la contravenție nr.MAI06 427255 din 
11.04.2025, instanța de judecată constată că dispozițiile legale citate nu au fost respectate, fapt 
care duce la nulitatea procesului-verbal cu privire la contravenție, or, aceste cauze de nulitate 
absolută nu pot fi înlăturate în niciun mod decât prin anulare.
24.În acest context, instanța de judecată menționează că legea contravențională prevede 
redactarea procesului-verbal cu privire la contravenție cu respectarea tuturor prescripțiilor legale 
de fond și de formă, pentru încheierea sa valabilă, în scopul producerii efectelor juridice pentru 
care a fost întocmit, însă agentul constatator a neglijat principiile legalității şi oficialității 
procesului contravențional, or, consemnarea refuzului contravenientului de a semna, este 
exhaustiv de prevederile art.443 alin.(6) Cod contravențional și are ca efect nulitatea absolută 
conform prevederilor art.445 alin.(1) din Codul contravențional.
25.În consecință, instanța constată că procesul-verbal cu privire la contravenție nr. MAI06 
427255 din 11.04.2025, fiind întocmit prin derogare de la prevederile art. 443 alin.(6) Cod 
contravențional, este lovit de nulitate absolută, potrivit art.445 alin. (1) Cod contravențional.
26.Conform prevederilor art. 461 Cod contravențional, alin.(1) În cazul în care, pe parcursul 
judecării cauzei, se constată unul din temeiurile prevăzute la art.445 alin.(1), instanța de judecată 
încetează procesul contravențional.
27.Din aceste considerente, instanța de judecată apreciază contestația formulată de Liulica 
Aurelia întemeiată şi urmează a fi admisă. Conducându-se de prevederile art.443, art.445, art.461 
Cod contravențional, consideră necesar de a înceta procesul contravențional în privința lui 
Liulica Aurelia, pe motivul nulității absolute a procesului-verbal cu privire la contravenție.
28.Vizavi de argumentele petentului privind netemeinicia întocmirii procesului – verbal cu 
privire la contravenție, instanța ținând cont de circumstanțele constatate, apreciază ca fiind 
inoportună analizarea temeiniciei întocmirii procesului – verbal, odată ce a fost înlăturată 
prezumția de legalitate (nulitatea absolută a actului de învinuire), care generează încetarea 
procesului contravențional
29.Conform art. art.395, 443, 445, 448, 460, 462 Cod contravențional, instanța de judecată
hotărăște
Se admite contestația depusă de avocatul Boris Dariev, ce acționează în interesele petiționarei 
Liulica Aurelia.
Se constată nulitatea absolută a procesului-verbal cu privire la contravenție nr. MAI06 427255 
din 11.04.2025.
Se anulează decizia agentului constatator din 11.04.2025, prin care Liulica Aurelia a fost 
sancționat pentru comiterea contravenției prevăzute de art. 471 alin. (1) Cod contravențional și se 
încetează procesul contravențional pe motivul nulității absolute a procesului-verbal cu privire la 
contravenție.
Hotărârea este cu drept de recurs la Curtea de Apel Nord, în termen de 15 zile, prin 
intermediul Judecătoriei Orhei, sediul Central.
Președintele ședinței, judecător     /semnătura/                    Veronica Cupcea
Copia corespunde originalului                                Veronica Cupcea