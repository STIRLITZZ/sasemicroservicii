dosar nr. 1-23126608-05-1r-12062024         
                                            Prima instanţă: Judecătoria Cimișlia, sediul Leova
                                                           Judecător Brînza Andrei
  CURTEA DE APEL SUD, SEDIUL CAHUL
 
  D E C I Z I E 
  În numele Legii
11 decembrie 2025                                                                                     municipiul Cahul
Completul de judecată al Curții de Apel Sud, sediul Cahul
Având în componența sa:
Președintele  completului de judecată                    Inga GORLENCO
Judecătorii                                         Evgheni BANCOV și  Andrei SCRIPCENCO
a judecat, în absența părților, în ordine de recurs, recursul avocatului Igor Șcheau în 
interesele părții vătămate Șpac Alexandr, declarat împotriva sentinței Judecătoriei Cimișlia, 
sediul Leova din 23 aprilie 2024, în cauza penală în privinţa inculpatului
Navin Evghenii, născut la *****, originar și domiciliat în *****, moldovean, cetățean al 
Republicii Moldova, studii medii incomplete, supus militar, celibatar, neangajat în câmpul 
muncii, anterior judecat, antecedente penale stinse,
învinuit de săvârșirea infracțiunii prevăzute de art. 287 alin. (2) lit. b) Cod penal. 
Termenul de examinare a cauzei:
prima instanță de la 01 septembrie 2023 -23 aprilie 2024;
instanța de recurs de la 12 iunie 2024 – 11 decembrie 2025.
Analizând argumentele invocate în recursul părții apărării probele administrate la 
materialele dosarului penal, Completul de judecată, -
C O N S T A T Ă :
Soluția instanței de fond.
Prin sentința Judecătoriei Cimișlia, sediul Leova din 23 aprilie 2024 s-a hotărît:
Navin Evghenii se recunoaște vinovat de comiterea infracțiunii prevăzute de art. 287 alin. 
(2) lit. b) Cod penal și prin aplicarea prevederilor art.801 alin.(1) și art.70 alin.(31) Cod penal, i se 
stabilește pedeapsa penală sub formă de închisoare pe un termen de 2 (doi) ani, cu executarea 
pedepsei în penitenciar de tip semiînchis. 
În temeiul art.90 alin. (1) Cod penal, se suspendă condiționat executarea pedepsei aplicate 
lui Navin Evghenii pe o perioadă de probațiune de 5 (cinci) ani, dacă, în perioada de probaţiune 
nu va săvîrşi o nouă infracţiune şi, prin respectarea condiţiilor probaţiunii va îndreptăţi 
încrederea ce i s-a acordat. 
Conform art.90 alin. (6) Cod penal, inculpatul Navin Evghenii se obligă: să participe la un 
program special de tratament sau de consiliere în vederea reducerii comportamentului violent; să 
participe la programe probaţionale; să presteze 150 ore muncă neremunerată în folosul 
comunităţii. 
Controlul asupra comportării condamnatului Navin Evghenii cu suspendarea condiţionată a 
executării pedepsei îl va exercita organul de probațiune conform competenței. 
Se încasează din contul inculpatului Navin Evghenii în contul statului cheltuielile judiciare 
suportate în cadrul urmăririi penale de către stat în sumă totală de 448 (patru sute patruzeci și 
opt) lei.
Se aplică față de Navin Evghenii măsura preventivă - obligarea de a nu părăsi localitatea, 
până când sentința va deveni definitivă. 
Corpul delict o scurtă de culoare gri, după definitivarea sentinței, urmează de restituit părții 
vătămate Șpac Alexandr, iar discul de tip CD-R cu înregistrări audio, de păstrat la materiale 
cauzei. 
Se admite parțial acțiunea civilă intentată la cererea de chemare în judecată depusă de Șpac 
Alexandr către Navin Evghenii cu privire la încasarea prejudiciului cauzat prin infracțiune. 
Se încasează de la Navin Evghenii în beneficiul părții vătămate și părții civile Șpac 
Alexandr cu titlu de prejudiciul material suma de 7228,19 lei, cu titlu de prejudiciu moral suma 
de 20000 lei, iar în total suma de 27228,19 lei. 
În rest, acțiunea civilă se respinge ca neîntemeiată.
Circumstanțele de fapt constatate la pronunțarea sentinței.
Pentru a pronunța sentința în privința inculpatului Navin Evgheniii, prima instanță a reținut 
ca fiind constată fapta prejudiciabilă, în următoarele circumstanțe:
Navin Eghenii, la 09 februarie 2023, aproximativ ora 23:00 min., acționând împreună și de 
comun acord cu alte persoane în privința căruia cauza a fost disjungată, aflându-se în loc public, 
și anume pe stadionul sportiv din preajma Liceului Teoretic „Lucian Blaga” din or. Iargara, 
raionul Leova, acționând din motive huliganice, conștientizând caracterul prejudiciabil al 
acțiunilor sale, încălcând ordinea publică și exprimând o vădită lipsă de respect față de societate, 
în baza unui pretext neînsemnat, au inițiat un conflict spontan cu cet. Șpac Alexandr *****, a.n. 
*****, în cadrul căruia l-au numit cu cuvinte injurioase și au aplicat violență fizică față de 
ultimul manifestată prin lovituri cu pumnii și picioarele în zona capului, gâtului, trunchiului și a 
brațelor, doborându-1 de mai multe ori la pământ și continuând să-i aplice lovituri peste diferite 
părți ale corpului, astfel cauzându-i în ansamblu părții vătămate Șpac Alexandr *****, conform 
concluziilor Raportului de expertiză judiciară nr.202323D0028 din 24.03.2023, leziuni corporale 
sub formă de: „excoriații pe față, postauricular pe stânga și pe umărul drept, echimoze 
infraorbital pe dreapta, periorbital pe stânga, la nivelul urechilor bilateral, pe brațul stâng, la 
nivelul gâtului și pe spate", care se califică ca vătămare corporală neînsemnată.
Prin acţiunile sale intenţionate Navin Evghenii a comis infracţiunea prevăzută de art. 287 
alin. (2) lit. b) Cod penal, conform semnelor ce caracterizează elementele infracţiunii „acțiunile 
intenționate care încalcă ordinea publică, însoțite de aplicarea violenței asupra persoanelor, 
acțiune săvârșită de mai multe persoane”.
Recursul avocatului Șcheau Igor în interesele părții vătămate Șpac Alexandr.
Legalitatea și temeinicia hotărârii instanței de fond este contestată cu recurs la 02 mai 2024 
de către avocatul Șcheau Igor în interesele părții vătămate Șpac Alexandr, în care solicită: 
admiterea recursului; casarea parțială a sentinței Judecătoriei Cimișlia, sediul Leova din 23 
aprilie 2024, în partea în care acțiunea civilă a procesului penal a fost respinsă; pronunțarea în 
partea casată a unei hotărâri noi, încasarea din contul pîrîtului, Navin Evghenii în beneficiul 
reclamantului Șpac Alexandr a prejudiciului moral, cauzat prin infracțiunea vizată, în cuantum 
de 50 000 lei și încasarea tuturor cheltuielilor de judecată suportate de partea vătămată în 
legătură cu prezentul proces, în instanța de recurs. 
Argumentele recursului avocatului Șcheau Igor în interesele părții vătămate Șpac 
Alexandr.
Invocă în recurs apărarea precum că, prima instanță, neaplicând deplin normele material 
incidente speţei, fără a ține cont de criteriile legale expuse de normele date (art. 2036 CC), nu a 
motivat corespunzător cuantumul prejudiciului moral cauzat încasat, a subapreciat evident 
cuantumul prejudiciului moral cauzat reclamantului, care nu poate constitui, contrar aprecierilor 
instanţei de fond, o satisfacţie echitabilă pentru partea reclamantă.
Mai invocă că, prima instanţă, în mod eronat nu a încasat sumele de bani invocate de 
partea vătămată, pentru repararea prejudiciului material şi cheltuielilor de asistență suportate.
Precizează că obiect al învinuirii în cadrul prezentei cauze penale este anume comiterea 
unei infracţiuni mai puţin grave (art. 16 CP), care atentează la relațiile sociale си privire la 
sănătatea persoanelor dar şi la ordinea publică. Astfel, părţii vătămate i-au fost aplicate multiple 
lovituri peste diferite părţi ale corpului. Invocînd că, aplicarea unor astfel de lovituri într-o zonă 
vitală a corpului uman precum este capul, corpul persoanei denotă clar faptul că inculpații, la 
momentul aplicării loviturilor vizate înțelegeau şi doreau survenirea unor urmări sub formă de 
vătămări corporale.
Mai relatează că, acţiunile ilegale ale celor 3 inculpați, inter alia Navin Evghenii, au fost 
comise cu aplicarea violenţei, cu brutalitate, într-un loc public (în 4 „etape" care urmau 
consecutiv, conform celor expuse de partea vătămată), având o intensitate sporită, un nivel înalt 
de agresivitate, însoţite fiind de multiple lovituri. Astfel, fără existenţa unui motiv plauzibil, fără 
un comportament provocator ori ilicit din partea părţii vătămate, care nu a influențat ori afectat 
emoțional pe cei 3 inculpați, aceştia din urmă au aplicat violența fizică vizată, cu scopul de a-şi 
demonstra forţa fizică, superioritatea personală, bravura. 
Astfel susține că, părtea vătămată a avut doar nefericirea de a fi în preajma a 3 indivizi 
agresivi, cere căutau conflict, doreau cu insistenţă de a-l agresa fizic, pentru a-şi demonstra 
superioritatea fizică şi bravura personală; contrar normelor de conduită unanim recunoscute într-
o societate şi ordinii publice. 
 Invocă că, aplicarea violenţei fizice, într-un loc public, într-un mod făţiş, însoțită de o serie 
de expresii injurioase, strigăte, ofense, ameninţări cu răfuiala fizică şi moartea; care au dus nu 
doar la un pericol real pentru viața şi sănătatea persoanei părţii vătămate, dar a provocat un stres 
evident atât pentru partea vătămată cât şi pentru membrii familiei acestuia, manifestat şi prin 
lezarea onoarei si demnităţii părţii vătămate, au provocat un evident prejudiciu moral părţii 
vătămate, care urmează a fi compensat în condițiile legii, în mod echitabil. 
În contextul circumstanţelor speţei, consider că este echitabil ca din contul inculpatului 
Navin Evghenii să fie încasat prejudiciul moral în sumă de a câte 50 000 lei.
Relatează că, chiar şi după comiterea faptelor ilegale vizate mai sus, cei 3 inculpați, inter 
alia Navin Evghenii nu au cerut scuze de la partea vătămată, nu au încercat să compenseze 
prejudiciul material şi moral cauzat, ceea ce denotă cert faptul că aceştia sunt total indiferenţi 
faţă de consecinţele acţiunilor lor violente şi ilegale.
Astfel invocă că, prima instanţă trece, aproape în totalitate, argumentele de fapt expuse de 
partea de reclmantă, cărora nu le oferă nici o apreciere, prin prisma obiectului acţiunii civile 
vizate, fapt care condiţionat aprecierea eronata a chestiunii privind cuantumul prejudiciul moral 
cauzat, menționînd că, prima instanţă a ținut cont anume de poziţia inculpatului, care are un 
interes direct de a-şi diminua răspunderea material.
Mai relatează că, având în vedere faptul că deferirea prezentei pricini civile instanței de 
judecată se datorează integral conduitei pârâtului-inculpat, se impune, prin prisma art. 94, 96 
СРС, încasarea din contul pârâtului în beneficiul reclamantului, a tuturor cheltuielilor de judecată 
suportate de reclamant în legătură cu prezenta cauză, în instanța de recurs.
La data de 15 octombrie 2024 avocatul Șcheau Igor a depus sesizare privind excepția de 
neconstituționalitatea art.3641 alin.(10) Cod de procedură penală. (f.d.166-169, vol. II).
Prin încheierea Curții de Apel Comrat din 16 octombrie 2024 s-a admis cererea avocatului 
Șcheau Igor în interesele parții vătămate Șpac Alexandr privind ridicarea excepției de 
neconstituționalitate. S-a sesizat Curtea Constituțională în privința controlului constituționalității 
tezei din art.364 1 alin.(10) Cod de procedură penală al R.M., Legea nr.122-XV din 14.03.2003 
(în vigoare la data de 16.08.2024): „Sentinţa adoptată în condiţiile 4 prezentului articol poate fi 
atacată cu recurs, invocându-se doar erorile procesuale şi măsura de pedeapsă stabilită”. În 
partea în care nu acordă dreptul părții vătămate de a contesta, cu recurs, sentința pronunțată în 
latura soluționării acțiunii civile în procesul penal, pronunțată la judecarea cauzei penale 
conform procedurii în baza probelor administrate la faza de urmărire penală. 
S-a suspendat dezbaterile judiciare până la pronunțarea Curții Constituționale asupra 
excepției de neconstituționalitate. (f.d.183-184, vol. II).
Prin Decizia Curții Constituționale din 27 februarie 2025 s-au declarant inadmisibile 
sesizările privind excepțiile de neconstituționalitate a art. 3641 alin.(10) Cod de procedură penală, 
ridicate de avocatul Igor Șcheau în interesele lui Șpac Alexandr. (f.d.4-7, vol. III).
Termenul de depunere a recursului.
Conform art. 439 alin. (1) Cod de procedură penală, termenul de recurs împotriva 
hotărîrilor pentru care legea nu prevede calea de atac a apelului este de 15 zile de la data 
pronunţării hotărîrii.
Lucrările dosarului atestă că prima instanță a pronunțat sentința judecătorească în ședința 
de judecată din 23 aprilie 2024. 
Cererea de recurs din numele avocatului a fost înregistrată la data de 02 mai 2024. 
Astfel, termenul legal stabilit pentru exercitarea căii de atac recursul, a fost respectat de 
avocat. 
Procedura în fața instanței de recurs.
Conform art. 447 alin. (1) Cod de procedură penală, recursul se judecă în termen 
rezonabil, fără prezența părților la proces.
Prin înștiințare părțile au fost informate despre data examinării recursului.
Aprecierea instanței de recurs.
Completul de judecată, examinând materialele cauzei penale, cercetând legalitatea și 
temeinicia sentinței atacate prin prisma motivelor formulate în recursul declarat, verificând 
probele administrate de către instanța de fond, apreciindu-le din punct de vedere al pertinenței, 
concludentei, utilității și veridicității lor, iar în ansamblu din punct de vedere al coroborării lor, 
respectând prevederile art. 101 din Codul de procedură penală, călăuzindu-se de lege și de intima 
convingere, conchide asupra respingerii recursului declarat de avocatul Șcheau Igor în interesele 
părții vătămate Șpac Alexandr, ca fiind nefondat, cu menținerea sentinței contestate.
Conform art. 448 alin. (1), (2) Cod de procedură penală, judecînd recursul, instanţa 
verifică legalitatea şi temeinicia hotărîrii atacate pe baza materialului din dosarul cauzei şi a 
oricăror documente noi prezentate în instanţa de recurs. Instanţa de recurs este obligată să se 
pronunţe asupra tuturor motivelor invocate în recurs.
Conform art. 449 alin.(1) pct.1) lit. a) Cod de procedură penală, judecînd recursul, instanţa 
adoptă una din următoarele decizii: respinge recursul, menţinînd hotărîrea atacată, dacă: 
recursul este nefondat.
Completul de judecată constată că, cauza penală a fost examinată în procedura simplificată, 
în baza probelor acumulate în faza de urmărire penală conform art. 364 1 Cod de procedură 
penală, așa cum inculpatul Navin Evghenii până la începerea cercetării judecătorești a depus 
personal cererea scrisă, prin care a solicitat examinarea cauzei în procedura simplificată, în baza 
probelor acumulate în faza de urmărire penală. (f.d. 135 vol. II).
Prin încheierea protocolară a Judecătoriei Cimișlia, sediul Leova din 29 martie 2025, a fost 
admisă cererea inculpatului Navin Evghenii și s-a dispus examinarea cauzei în procedura 
simplificată, în baza probelor acumulate la urmărire penală. (f.d.138-139, vol. II).
Conform art. 3641 alin. (1), (2), (10) Cod de procedură penală, pînă la începerea cercetării 
judecătoreşti, inculpatul persoană fizică poate declara, personal prin înscris autentic, că 
recunoaşte săvîrşirea faptelor indicate în rechizitoriu şi solicită ca judecata să se facă pe baza 
probelor administrate în faza de urmărire penală.
Judecata nu poate avea loc pe baza probelor administrate în faza de urmărire penală, 
decît dacă inculpatul declară că recunoaşte în totalitate faptele indicate în rechizitoriu şi nu 
solicită administrarea de noi probe, iar din probele administrate în faza de urmărire penală 
rezultă suficiente date cu privire la vinovăția inculpatului.
Sentința adoptată în condițiile prezentului articol poate fi atacată cu recurs, invocându-se 
doar erorile procesuale și măsura de pedeapsă stabilită.
Completul de judecată consideră că, prima instanță corect a acceptat cererea inculpatului 
Navin Evghenii referitor la examinarea cauzei în procedura simplificată, în baza probelor 
acumulate în faza de urmărire penală.
Instanța de recurs menționează că, din practica judiciară și prevederile legislației naționale 
rezultă că, sentința adoptată în condițiile examinării cauzei în baza probelor acumulate în faza de 
urmărire penală, poate fi atacată doar referitor la erorile procesuale sau cu privire la pedeapsa 
stabilită.
În cazul din speță, în recursul declarat avocatul Șcheau Igor nu este de acord cu soluția 
primei instanțe referitor la soluționarea acțiunii civile, și anume prejudiciul moral, fiind sesizată, 
prin încheierea Curții de Apel Comrat din 16 octombrie 2024 Curtea Constituțională în privința 
controlului constituționalității tezei din art.3641 alin.(10) Cod de procedură penală al R.M., Legea 
nr.122-XV din 14.03.2003 (în vigoare la data de 16.08.2024): „Sentinţa adoptată în condiţiile 4 
prezentului articol poate fi atacată cu recurs, invocându-se doar erorile procesuale şi măsura de 
pedeapsă stabilită”. În partea în care nu acordă dreptul părții vătămate de a contesta, cu recurs, 
sentința pronunțată în latura soluționării acțiunii civile în procesul penal, pronunțată la 
judecarea cauzei penale conform procedurii în baza probelor administrate la faza de urmărire 
penală. 
Prin Decizia Curții Constituționale din 27 februarie 2025 s-au declarant inadmisibile 
sesizările privind excepțiile de neconstituționalitate a art. 3641 alin.(10) Cod de procedură penală, 
ridicate de avocatul Igor Șcheau în interesele lui Șpac Alexandr. (f.d.4-7, vol. III).
Totodată, pct. 32 Curtea Constituțională explică că, Totodată, Curtea notează că 
legislatorul are competența să instituie numărul căilor de atac și condițiile în care acestea pot fi 
exercitate cu respectarea prevederilor Constituției (a se vedea DCC nr. 177 din 23 noiembrie 
2021, § 42). Articolul 119 din Constituție stabilește că împotriva hotărârilor judecătorești 
părțile interesate pot exercita căile de atac „în condițiile legii” (a se vedea DCC nr. 32 din 25 
martie 2021, § 38).
Pct. 33. În acest sens, Codul de procedură penală prevede că sentințele pronunțate în 
procedura judecării pe baza probelor administrate în faza de urmărire penală se includ în 
categoria de hotărâri judecătorești pentru care nu este prevăzută calea de atac a apelului (a se 
vedea articolul 437 alin. (1) pct. I4) din Cod). Recursul împotriva unor astfel de sentințe poate fi 
formulat de persoanele menționate la articolul 401 (a se vedea articolul 438), adică inclusiv de 
către partea vătămată, partea civilă și partea civilmente responsabilă (a se vedea articolul 401 
alin. (1) pct. 3) și 4)). Mai mult, articolul 444 din Codul de procedură penală reglementează 
lista erorilor de drept comise de instanțele de fond care servesc drept motive de recurs împotriva 
acestor categorii de sentințe.
Pct. 34. Pe de altă parte, declararea recursului în baza normei contestate se referă la 
existența unei erori procesuale sau a unui dezacord cu măsura pedepsei. Astfel, nimic din textul 
noimei contestate nu împiedică partea vătămată să formuleze un recurs împotriva sentinței 
adoptate în procedura judecării pe baza probelor administrate la faza de urmărire penală în 
partea referitoare la acțiunea civilă.
Pct. 35 Curtea reiterează că o dispoziție legală nu poate fî ruptă din sistemul normativ 
din care face parte și nu poate acționa în mod izolat. Dimpotrivă, ea trebuie citită împreună cu 
celelalte dispoziții incidente, ca făcând parte dintr-un sistem juridic coerent (a se vedea DCC nr. 
128 din 10 octombrie 2024, § 54). Astfel, dacă motivul declarării recursului în partea referitoare 
la acțiunea civilă se poate încadra în motivele prevăzute de articolul 3641 alin. (10) citit 
împreună cu articolul 444 din Codul de procedură penală reprezintă o chestiune de interpretare 
și aplicare a legii într-un caz concret.
Avînd în vedere constatările Curții Constituționale prin Decizia Curții Constituționale din 
27 februarie 2025, Completul de judecată va purcede la examinarea recursului din numele 
avocatului Igor Șcheau.
Reieșind din probele anexate la cauza penală, Completul de judecată constată că instanța 
de judecată a soluționat în mod legal și întemeiat acțiunea civilă, în strictă conformitate cu 
probele administrate și cu dispozițiile legale incidente și dezacordul cu soluția primei instanțe 
referitor la soluționarea acțiunii civile, Completul de judecată îl consideră neîntemeiat.
Completul de judecată reține că acțiunea civilă poate fi admisă în procesul penal dacă 
sunt întrunite cumulativ următoarele condiții:  a fost înaintată acțiunea civilă;  părții civile i-a 
fost cauzat un prejudiciu; între infracţiunea săvârșită şi prejudiciul pretins există o legătură 
cauzală;  prejudiciul material este cert;  prejudiciul nu a fost reparat integral până la hotărâre.
La caz, din lucrările cauzei rezultă că, la 28 august 2023 partea vătămată Șpac Alexandr 
și reprezentantul său Joltoian Tatiana au înaintat acțiunea civilă, conform art.221 Cod de 
procedură penală (Vol. II, f.d.16-19), solicitând încasarea de la inculpatul Navin Evghenii în 
beneficiul părții vătămate Șpac Alexandr prejudiciului moral în sumă de 50 000 lei, a sumei de 2 
228,19 lei, în calitatea de prejudiciul material, manifestat prin cheltuieli de tratament suportate de 
reclamant în legătură cu restabilirea sănătății afectate prin infracțiunea vizată și cheltuielile de 
judecată suportate de reclamant în legătură cu prezenta pricină civilă în sumă de 5 000 lei. 
În conformitate cu prevederile art.385 alin.(1) pct.10), 11), 13), 14) și 15) Cod de 
procedură penală, la adoptarea sentinței, instanța de judecată soluționează următoarele 
chestiuni în următoarea consecutivitate: dacă trebuie admisă acțiunea civilă, în folosul cui și în 
ce sumă; dacă trebuie reparată paguba materială atunci când nu a fost intentată acțiunea civilă; 
ce trebuie să se facă cu corpurile delicte; cine și în ce proporție trebuie obligat să plătească 
cheltuielile judiciare, dacă urmează să fie revocată, înlocuită sau aplicată o măsură preventivă 
în privința inculpatului.
În conformitate cu art. 219 alin. (1), (2), pct. 4) Cod de procedură penală, acţiunea civilă 
în procesul penal se intentează prin depunerea unei cereri, adresate procurorului sau instanței 
de judecată, de către persoanele fizice sau juridice cărora le-au fost cauzate prejudicii materiale 
sau morale nemijlocit prin fapta (acţiunea sau inacţiunea) interzisă de legea penală sau în 
legătură cu săvîrşirea acesteia.
Persoanele fizice şi juridice cărora le-a fost cauzat prejudiciu nemijlocit prin acţiunile 
interzise de legea penală pot intenta o acţiune civilă privitor la despăgubire prin: repararea 
prejudiciului moral sau, după caz, a daunei aduse reputaţiei profesionale.
Având în vedere art. 219 alin. (4) Cod de procedură penală și art. 2037 din Codul civil, la 
evaluarea cuantumului prejudiciului moral, instanța de judecată trebuie să țină cont de: natura și 
gravitatea suferințelor psihice;  gradul de vinovăție al inculpatului; gradul de vinovăție al părții 
vătămate; nivelul satisfacției, ce ar putea aduce această despăgubire, victimei;  suma acordată de 
CtEDO în cazuri similare.
În conformitate cu art. 220 alin. (1), (2) Cod de procedură penală, acţiunea civilă în 
procesul penal se soluţionează în conformitate cu prevederile prezentului cod.
Normele procedurii civile şi normele procesului de mediere a litigiilor civile se aplică 
dacă ele nu contravin principiilor procesului penal şi dacă normele procesului penal nu prevăd 
asemenea reglementări.
Potrivit art.19 alin.(1) și (3) Cod civil, în condițiile legii, persoana lezată într-un drept al 
ei sau într-un interes recunoscut de lege poate cere repararea integrală a prejudiciului 
patrimonial și nepatrimonial cauzat astfel. Se consideră prejudiciu nepatrimonial (prejudiciu 
moral) suferințele fizice și psihice, precum și diminuarea calității vieții. În cazul vătămării 
sănătății, prejudiciul nepatrimonial cuprinde, de asemenea, pierderea sau diminuarea unei 
capacități a corpului uman (prejudiciu biologic).
Conform art. 1998 alin. (1) Cod civil, cel care acţionează faţă de altul în mod ilicit, cu 
vinovăţie este obligat să repare prejudiciul patrimonial, iar în cazurile prevăzute de lege, şi 
prejudiciul moral cauzat prin acţiune sau omisiune.
Conform art. 2036 alin. (1) Cod civil, în cazul în care persoanei i s-a cauzat un 
prejudiciu moral prin fapte ce atentează la drepturile ei personale nepatrimoniale, precum şi în 
alte cazuri prevăzute de lege, instanţa de judecată are dreptul să oblige persoana responsabilă 
la reparaţia prejudiciului prin plata de despăgubiri.
Potrivit art. 2037 alin. (1), (2), (3) Cod civil, mărimea despăgubirii pentru prejudiciu 
moral se determină de către instanța de judecată în funcție de caracterul și gravitatea 
prejudiciului moral cauzat persoanei vătămate, de gradul de vinovăție a autorului prejudiciului, 
dacă vinovăția este o condiție a răspunderii, și de măsura în care această despăgubire poate 
aduce satisfacție echitabilă persoanei vătămate.
Caracterul și gravitatea prejudiciului moral le apreciază instanța de judecată, luînd în 
considerare circumstanțele în care a fost cauzat prejudiciul, restrîngerea posibilităților de viață 
familială și socială, precum și statutul social al persoanei vătămate.
La determinarea despăgubirii, instanța de judecată va tinde să acorde o despăgubire 
care, pe de o parte, are o mărime comparabilă cu cea acordată în mod obișnuit în împrejurări 
similare și, pe de altă parte, ia în cont particularitățile cazului.
Ținând cont de aceste împrejurări, se urmărește scopul ca evaluarea să nu fie una 
subiectivă ori pentru a nu se ajunge la o îmbogățire fără just temei. Aprecierea prejudiciului 
moral se face în funcție de circumstanțele cauzei, unde este necesar să se ia în considerație 
valoarea nepatrimonială lezată, însemnătatea pe care o are această valoare pentru persoana 
vătămată. Un alt criteriu constă în durata menținerii consecințelor vătămărilor, adică durata 
prejudiciului, deoarece urmările pot fi temporare, trecătoare sau permanente. Durata menținerii 
consecințelor este un criteriu de apreciere a prejudiciului distinct de criteriul importanței.
Un alt criteriu este criteriul intensității durerilor fizice şi psihice. Aceasta depinde de 
valoarea lezată. Aprecierea cuantumului prejudiciului moral cauzat victimei, urmează a fi 
apreciat de către instanța de judecată după intima convingere, care se întemeiază pe examinarea 
tuturor probelor în ansamblu şi în funcție de circumstanțele cauzei.
Completul de judecată consideră că, reieșind din obiectul infracțiunii, leziunile corporale 
suportate de către partea vătămată în urma comiterii infracțiunii, gravitatea suferințelor fizice și 
psihice pricinuite părții vătămate în urma comiterii infracțiunii, prima instanță corect a încasat de 
la inculpatul Navin Evghenii în beneficiul părții vătămate Șpac Alexandr prejudiciul moral în 
mărime de 20 000 lei.
Completul de judecată menționează că, criteriul principal stabilit de Curtea Europeană a 
Drepturilor Omului la rezolvarea mărimii prejudiciului moral este că, partea vătămată să 
primească o satisfacție echitabilă pentru prejudiciul moral suferit. Cuantumul despăgubirilor 
trebuie să fie astfel, încât acesta să aibă efect compensatoriu, și nu trebuie să constituie nici sume 
excesiv de mari pentru autorul daunelor și nici venituri nejustificate pentru victimele daunelor.
În această ordine de idei Completul de judecată consideră că, instanța de fond a apreciat 
corect prejudiciul moral cauzat părții vătămate Șpac Alexandr, iar argumentele apărării din 
recursul declarat urmează să fie respinse.
În sentința pronunțată prima instanță corect a constatat că, prin acțiunile sale infracționale 
inculpatul Navin Evghenii a supus pe partea vătămată Șpac Alexandr, la suferințe fizice.
Or, după cum s-a constatat inculpatul Navin Evghenii, prin comiterea infracțiunii art.287 
alin.(2) lit. b) Cod penal, conform concluziei raportul de expertiză judiciară nr.202323D0028 din 
24.03.2023, i-a cauzat părții vătămate: excoriații pe față, postauricular pe stânga și pe umărul 
drept; echimoze infraorbital pe dreapta, periorbital pe stânga, la nivelul urechilor bilateral, pe 
brațul stâng, la nivelul gâtului și pe spate, care au fost cauzate în rezultatul acțiunii traumatice a 
unui obiect contondent dur, posibil în timpul și circumstanțele indicate, se califică ca vătămare 
corporală neînsemnată.
Respectiv, Completul de judecată consideră că, instanța de fond întemeiat a încasat de la 
inculpatul în beneficiul părții vătămate Șpac Alexandr prejudiciului moral în sumă de 20 000 lei.
Instanța de recurs admite că, prin săvârșirea infracțiunii de către inculpatul Navin 
Evghenii în privința părții vătămate, ultimului i-au fost cauzate suferințe fizice, însă consideră că 
suma de 50 000 lei solicitată de Șpac Alexandr cu titlu de prejudiciu moral este una exagerat de 
mare, iar suma de 20 000 lei acordată cu titlu de prejudiciu moral va fi în măsură să aducă o 
satisfacție echitabilă părții vătămate pentru suferințele fizice suportate ca urmare a comiterii 
infracțiunii în privința acesteia.
Prin urmare, Completul de judecată consideră întemeiată soluția instanței de fond 
referitor la încasarea prejudiciului moral în beneficiul părții vătămate Șpac Alexandr din contul 
inculpatului Navin Evghenii. De asemenea și mărimea prejudiciului moral încasată, corespunde 
criteriilor de apreciere a cuantumului prejudiciului moral prevăzute de legislația națională și 
Convenția europeană pentru apărarea drepturilor omului și a libertăților fundamentale. Or, 
sumele încasate nu sunt excesive pentru autorul daunei în cauză, și nu constituie venituri 
nejustificate pentru partea vătămată.
Mai mult, recunoaşterea dreptului încălcat şi condamnarea inculpatului Navin Evghenii 
pentru comiterea faptelor prejudiciabile constituie în sine o satisfacție. 
Instanța de recurs respinge ca neîntemeiat argumentul că, instanța de fond neaplicând 
deplin normele material incidente speţei, fără a ține cont de criteriile legale expuse de normele 
date (art. 2036 Cod civil), nu a motivat corespunzător cuantumul prejudiciului moral cauzat 
încasat, or, lecturînd sentința Judecătoriei Cimișlia, sediul Leova din 23 aprilie 2024, se observă 
că instanța la stabilirea cuantumului prejudiciului moral a ținut cont de prevederile art.2036 Cod 
civil, cît și de alte prevederi egale referitoare la caz,  totodată a ținut cont de faptul că, Navin 
Evghenii a comis o faptă cu intenție și până la moment nu a reparat prejudiciul moral cauza, cît 
și de aprecierea subiectivă privind gravitatea cauzării suferinţelor psihice sau fizice părţii 
vătămate, şi datele obiective care certifică acest fapt. 
Dat fiind că Șpac Alexandr nu a confirmat faptul că a avut cheltuieli legate cu examinarea 
cererii de recurs, Completul de judecată omite a se expune asupra temeiniciei și cuantumului 
compensării eventualelor cheltuieli suportate de Șpac Alexandr.   
Prin urmare, Completul de judecată consideră recursul declarat de avocatul Șcheau Igor 
în interesele părții vătămate Șpac Alexandr unul nefondat și conchide respingerea acestuia.                                                                                                                                                                                                                                                                                                                                                                                                                                                                                                       
Călăuzindu-se de prevederile art. 447-449 alin.(1) pct.1) lit. a) Cod de procedură penală, 
Completul de judecată, -
D E C I D E :
Se respinge ca nefondat recursul declarat de avocatul Șcheau Igor în interesele părții 
vătămate Șpac Alexandr. 
Se menține, fără modificări,  sentința Judecătoriei Cimișlia, sediul Leova din 23 aprilie 
2024.
Decizia irevocabilă.
Președintele completului de judecată                               Inga GORLENCO
Judecătorii                                                                           Evghenii BANCOV
                                                                                              Andrei SCRIPCENCO