4-25079890-12-5r-05062025
Dosarul nr.5r-3384/2025
H O T Ă R Â R E
În numele Legii
11 decembrie 2025                                                                                            mun. Chişinău
Judecătoria Chișinău (sediul Buiucani)
Instanţa compusă din:
Preşedintele şedinţei, judecător                      Vasilisa Muntean
Grefier                                                                                  Bantuș Emilia
Cu participarea:
Agentului constatator                                                           Cebotari Vitali 
Contravenientei                                                                  Gangan Ecaterina   
examinând în ședință publică contestația înaintată de contravenienta Gangan Ecaterina  
împotriva procesului-verbal cu privire la contravenție nr.MAI06 866401 și a deciziei de 
sancționare din 22.05.2025, emise în baza art.235 alin.(1) Cod Contravențional al RM,
a  c o n s t a t a t:
La data de 22.05.2025 agentul constatator al INSP al MAI, Cebotari Vitali a întocmit 
procesul-verbal cu privire la contravenție nr.MAI06 866401 în privința cet. Gangan Ecaterina în 
baza art.235 alin.(1) Cod Contravențional al RM, pentru faptul că la data de 24.02.2025, la ora 
17:36 min., deplasându-se în mun. Chișinău, bd. Dacia, la volanul automobilului de model 
neidentificat cu n/î *****, nu a cuplat centura de siguranță, încălcând astfel pct.11 lit.b) al 
Regulamentului Circulației Rutiere. 
Prin decizia agentului constatator emisă pe marginea procesului-verbal cu privire la 
contravenție nr.MAI06 866401 în baza art.235 alin.(1) Cod Contravențional al RM, 
contravenientei Gangan Ecaterina i s-a aplicat sancțiunea contravențională sub formă de amendă 
în mărime de 9 unităţi convenţionale, ceea ce constituie suma de 450 lei și 3 puncte de 
penalizare.
Nefiind de acord cu decizia de sancționare emisă de agentul constatator pe procesul-verbal 
cu privire la contravenție nr.MAI06 866401 din 22.05.2025 în temeiul art.235 alin.(1) Cod 
Contravențional al RM, la data de 30.05.2025 contravenienta Gangan Ecaterina a depus în 
instanța de judecată contestație în temeiul art.448 Cod Contravențional al RM, solicitând 
anularea procesului-verbal cu privire la contravenție nr.MAI06 866401 și a deciziei de 
sancționare din 22.05.2025, ca fiind ilegale și neîntemeiate.
În motivarea contestației se invocă precum că nu este de acord cu procesul-verbal cu privire 
la contravenție, invocând că din poza prezentată de agentul constatator se vede clar că centura 
este cuplată, astfel solicită anularea procesului-verbal cu privire la contravenție și încetarea 
procesului contravențional.
Contravenienta Gangan Ecaterina în ședința de judecată a susținut contestația și a solicitat 
admiterea acesteia. 
În ședința de judecată de examinare a contestației agentul constatator Cebotari Vitali a 
solicitat respingerea contestației, indicând că centura a fost cuplată necorespunzător, pe la spate, 
fapt confirmat prin pozele prezentate, astfel consideră că procesul-verbal cu privire la 
contravenție nr.MAI06 866401 din 22.05.2025 urmează a fi menținut.
Studiind materialele cauzei contravenționale, instanța a ajuns la concluzia de a respinge 
contestația cet. Gangan Ecaterina ca fiind neîntemeiată din următoarele considerente.
Potrivit art.395 alin.(1) pct.2 Cod Contravențional, instanța de judecată judecă contestațiile 
împotriva hotărârilor autorităților competente să soluționeze cauzele contravenționale.
Conform art.448 alin.(1) și (2) Cod Contravențional al RM, contravenientul, victima sau 
reprezentantul acestora, procurorul, dacă este parte în cauza contravențională, în cazul în care nu 
sânt de acord cu decizia agentului constatator sau în cazul în care aceasta a fost emisă cu 
încălcarea normelor procesuale stabilite de prezentul cod, sânt în drept să conteste decizia emisă 
asupra cauzei contravenționale. Termenul de contestare a deciziei agentului constatator este de 
15 zile de la data emiterii acesteia sau, pentru părțile care nu au fost prezente la ședința de 
examinare a cauzei contravenționale, de la data înmânării copiei de pe decizia respectivă în 
condițiile art.447 1 alin.(8). În cazul omiterii termenului prevăzut la alin.(1) din motive 
întemeiate, dar nu mai târziu de 15 zile de la data începerii executării sancțiunii sau a perceperii 
despăgubirii materiale, persoana față de care a fost emisă decizia poate fi repusă în termen, la 
cerere, de către instanța de judecată competentă să examineze contestația.
În ședința de judecată s-a constatat că la data de 22.05.2025 în privința cet. Gangan 
Ecaterina a fost întocmit procesul-verbal cu privire la contravenție nr.MAI06 866401 în baza 
art.235 alin.(1) Cod Contravențional al RM, pentru faptul că la data de 24.02.2025, la ora 17:36 
min., deplasându-se în mun. Chișinău, bd. Dacia, la volanul automobilului de model neidentificat 
cu n/î *****, nu a cuplat centura de siguranță, încălcând astfel pct.11 lit.b) al Regulamentului 
Circulației Rutiere. 
Instanța reține că soluționarea cazului contravențional de către INSP al MAI a avut loc cu 
participarea contravenientei Gangan Ecaterina, fapt confirmat prin mențiunea făcută în 
conținutul procesului-verbal cu privire la contravenție în original, precum și semnătura 
contravenientei aplicată la rubricile corespunzătoare.
Contravenienta Gangan Ecaterina, nefiind de acord cu decizia de sancționare, la data de 
30.05.2025 a depus contestație împotriva procesului-verbal cu privire la contravenție nr.MAI06 
866401 şi a deciziei de sancționare din 22.05.2025, înregistrată la INSP cu nr. de intrare 4248, 
fapt confirmat prin ștampila INSP (f.d.3), motiv pentru care instanța de judecată apreciază că 
prezenta contestație a fost depusă în termenul prevăzut de lege.
Potrivit art.381 alin.(2) Cod Contravenţional, orice persoană are dreptul la examinarea şi la 
soluţionarea cauzei sale în mod echitabil, în termen rezonabil, de către o instanţă independentă, 
imparţială, legal constituită, care să acţioneze în conformitate cu prezentul cod, iar în 
conformitate cu alin.(4), autoritatea competentă să soluţioneze cauza contravenţională are 
obligaţia de a lua toate măsurile prevăzute de lege pentru cercetarea sub toate aspectele, 
completă şi obiectivă, a circumstanţelor cauzei, de a evidenţia atât circumstanţele care dovedesc 
vinovăţia persoanei, cât şi cele care dezvinovăţesc persoana în a cărei privinţă a fost pornit 
proces contravenţional, precum şi circumstanţele atenuante sau agravante.
În conformitate cu art.7 Cod Contravențional, persoana poate fi sancționată numai pentru 
contravenția în a cărei privință este dovedită vinovăția sa, cu respectarea normelor prezentului 
cod. 
Studiind materialele cazului contravențional, instanța de judecată reține că prin procesul-
verbal cu privire la contravenție nr.MAI06 866401 din 22.05.2025, cet. Gangan Ecaterina a fost 
recunoscută vinovată de comiterea contravenției prevăzute de art.235 alin.(1) Cod 
Contravențional al RM – încălcarea regulilor de folosire a centurii de siguranţă, fiindu-i aplicată 
sancțiunea contravențională sub formă de amendă în mărime de 9 unităţi convenționale, ceea ce 
constituie suma de 450 lei și 3 punte de penalizare (f.d.5).
La fel, cet. Gangan Ecaterina i se impută și încălcarea art.11 lit.b) al Regulamentului 
Circulației Rutiere, care prevede că conducătorul de vehicul este obligat în timpul deplasării să 
poarte centura de siguranţă şi să se asigure că şi pasagerii au cuplat centurile, dacă autovehiculul 
este echipat cu acestea. Sânt exceptaţi de la obligaţia menţionată: conducătorii care execută 
manevra de mers cu spatele; instructorii auto în timpul instruirii cursanţilor; persoanele care 
deţin certificat de scutire pe motiv medical grav, eliberat de autoritatea competentă; în localităţi, 
conducătorii vehiculelor cu regim prioritar de circulaţie în timpul executării unei misiuni urgente 
de serviciu.
Astfel, deşi Gangan Ecaterina invocă că nu este de acord cu cele indicate în procesul-verbal 
cu privire la contravenţie, declarațiile contravenientei nu și-au găsit confirmare, or, reieșind din 
materialele dosarului, și anume probele foto anexate la dosar, se atestă că cet. Gangan Ecaterina 
la data de 24.02.2025, la ora 17:36 min., deplasându-se în mun. Chișinău, bd. Dacia, la volanul 
automobilului de model neidentificat cu n/î *****, nu a cuplat centura de siguranță, încălcând 
astfel pct.11 lit.b) al Regulamentului Circulației Rutiere (f.d.6, 23-25). 
Se reţine că potrivit art.425 Cod Contravențional, probele sânt elemente de fapt, dobândite în 
modul stabilit de prezentul cod, care servesc la constatarea existenţei sau inexistenţei 
contravenţiei, la identificarea făptuitorului, la constatarea vinovăţiei şi la cunoaşterea altor 
circumstanţe importante pentru justa soluţionare a cauzei. În calitate de probe se admit 
elementele de fapt constatate prin intermediul următoarelor mijloace: procesul-verbal cu privire 
la contravenţie, procesul-verbal de ridicare a obiectelor şi documentelor, procesul-verbal de 
percheziţie, procesul-verbal privind cercetarea la faţa locului, procesele-verbale privind alte 
acţiuni procesuale efectuate în conformitate cu prezentul cod, explicaţiile persoanei în a cărei 
privinţă a fost pornit proces contravenţional, depoziţiile victimei, ale martorilor, înscrisurile, 
înregistrările audio sau video, fotografiile, corpurile delicte, obiectele şi documentele ridicate, 
constatările tehnico-ştiinţifice şi medico-legale, raportul de expertiză. Aprecierea probelor se 
face de persoana competentă să soluţioneze cauza contravenţională, potrivit convingerii sale pe 
care şi-a format-o cercetând toate probele administrate în raport cu circumstanţele constatate ale 
cauzei şi călăuzindu-se de lege. Nici o probă nu are valoare prestabilită. Sânt admisibile probele 
pertinente, concludente şi utile, administrate în conformitate cu prezentul cod. Nu pot fi admise 
ca probe datele care au fost obţinute: a) prin violenţă, ameninţări sau prin alte mijloace de 
constrângere; b) prin metode ce contravin prevederilor ştiinţifice; c) prin încălcarea esenţială a 
drepturilor şi libertăţilor constituţionale ale persoanei, inclusiv a dreptului la apărare sau a 
dreptului la interpret/traducător. Procesului contravenţional se aplică în mod corespunzător 
prevederile Codului de procedură penală cu privire la mijloacele de probă şi la procedeele 
probatorii, cu excepţiile prevăzute de prezentul cod.
Potrivit art.442 alin.(1) Cod Contravenţional al RM, procesul-verbal cu privire la 
contravenţie este un act prin care se individualizează fapta ilicită şi se identifică făptuitorul. 
Procesul-verbal se încheie de agentul constatator pe baza constatărilor personale şi a probelor 
acumulate, în prezenţa făptuitorului sau în absenţa lui.
În circumstanțele constatate supra, instanței de judecată nu i-au fost prezentate probe care ar 
infirma conținutul procesului-verbal cu privire la contravenție și ar demonstra ilegalitatea 
acestuia. 
Prin urmare, instanţa de judecată a stabilit cu certitudine, că procesul-verbal cu privire la 
contravenție nr.MAI06 866401 și decizia de sancționare din 22.05.2025 nu contravin rigorilor 
legale, întrunesc condițiile prevăzute la art.443 Cod Contravenţional al RM, motiv pentru care 
urmează a fi menținute fără modificări.
Instanţa de judecată a mai stabilit că acţiunile ilicite ale contravenientei Gangan Ecaterina au 
fost demonstrate cu certitudine, fapt confirmat de materialele cauzei și cercetate nemijlocit în 
ședință, și anume procesul-verbal cu privire la contravenție (f.d.5) și planșa fotografică care redă 
în detaliu amplasarea mijlocul de transport de model neidentificat cu n/î *****, data și ora 
comiterii abaterii 24.02.2025, ora 17:36 min. (f.d.6, 23-25).
Analizând materialele cauzei, instanța de judecată constată că vinovăția contravenientei 
Gangan Ecaterina a fost pe deplin dovedită în comiterea contravenției prevăzute de art.235 
alin.(1) Cod Contravenţional al RM, acțiunile acesteia fiind corect calificate de către agentul 
constatator, și reieșind din faptul că argumentele invocate în contestație nu și-au găsit 
confirmarea, instanța concluzionează despre necesitatea de a respinge contestația înaintată de 
contravenienta Gangan Ecaterina ca neîntemeiată.
În conformitate cu art.art.448, 460 - 463 Cod Contravențional al RM, instanța de judecată, - 
h o t ă r ă ș t e :
Contestația înaintată de cet. Gangan Ecaterina împotriva procesului-verbal cu privire la 
contravenție nr.MAI06 866401 și a deciziei de sancționare din 22.05.2025, emise în baza art.235 
alin.(1) Cod Contravențional al RM, se respinge ca fiind neîntemeiată.
Hotărârea poate fi atacată cu recurs la Curtea de Apel Centru în termen de 15 zile, prin 
intermediul Judecătoriei Chişinău (sediul Buiucani).
Preşedintele şedinţei,
       Judecător                                                                 Vasilisa Muntean