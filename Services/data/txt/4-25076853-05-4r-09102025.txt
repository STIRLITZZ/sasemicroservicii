dosar nr.4-25076853-05-4r-09102025    Judecătoria Cahul, judecător M.Osadcii                                                     
                                   
                                       
D E C I Z I E
în numele Legii
12 decembrie 2025                                                                                    mun.Cahul
Completul de judecată al Curţii de Apel Sud sediul Cahul
în componenţa:  
preşedintele şedinţei                               Vitalie Movilă
judecătorii                              Inga Gorlenco, Andrei Scripcenco
a judecat fără prezența părților recursul ordinar declarat de agentul constatator din 
cadrul Inspectoratului de Poliție Cantemir, Lupașcu Serghei, împotriva hotărârii 
Judecătoriei Cahul sediul Cantemir din 26 august 2025, pronunțată în cauza 
contravențională în privința persoanei fizice:
Samsi Anna, născută la *****, cetățeancă a R.Moldova, 
domiciliată în s.*****, 
   acuzată de săvârșirea contravenției prevăzută de art.471 alin.(1) Cod contravențional –
C O N S T A T Ă:
La 19 mai 2025 agentul constatator din cadrul Inspectoratului de Poliție Cantemir, 
Lupașcu Serghei, a întocmit în privința lui Samsi Anna procesul-verbal cu privire la 
contravenția prevăzută de art.47 1 alin.(1) Cod contravenţional, pentru faptul că dânsa  în 
perioada 13.06.2024 – 15.08.2024 în s.Plopi r-l Cantemir, urmare a implementării de 
către organizația criminală „Șor” a unui mecanism de corupere electorală, prin 
intermediul conturilor bancare deschise în cadrul băncii comerciale „PSB” din Federația 
Rusă, a primit pentru sine transferuri în ruble rusești, în vederea determinării persoanei 
pentru a vota candidatura unui anumit concurent electoral la alegerile din anul 2024.  
Fapta imputată lui Samsi Anna a fost calificată de agentul constatator pe art.47 1 
alin.(1) Cod contravențional, fără identificarea separată a indiciilor calificativi ai 
contravenției.
Prin decizia agentului constatator din 19 mai 2025, faţă de Samsi Anna a fost 
aplicată sancțiunea contravențională în formă de amendă, în mărime de 600 unități 
convenționale (echivalentul a 30.000 lei). 
La 27 mai 2025 contravenienta Samsi Anna a depus contestație, solicitând anularea 
deciziei de sancționare din 19 mai 2025 și încetarea procesului contravențional, din 
motivul nulității procesului-verbal și lipsei faptului contravenției.  
La 26 august 2025 prin hotărârea Judecătoriei Cahul sediul Cantemir a fost admisă 
contestația depusă de contravenientul Samsi Anna, și s-a decis anularea deciziei agentului 
constatator din 19 mai 2025, prin care Samsi Anna a fost recunoscută vinovată de 
comiterea contravenției prevăzute de art.47 1 alin.(1) CC, și sancționată cu amendă în 
mărime de 600 unități convenționale, cu încetarea procesului contravențional, în temeiul 
nulității procesului-verbal al contravenției.
La pronunțarea hotărârii prima instanță a reținut că, prevederile art.47 1 Cod 
contravențional au fost introduse prin Legea nr.230 din 31.07.2024, în vigoare din 
15.08.2024. Instanța a stabilit că, la rubrica nr.4 „timpul săvârșirii” din procesul-verbal cu 
privire la contravenție din 19 mai 2025, agentul constatator a indicat perioada 
„13.06.2024-15.08.2024”.
Totodată, prima instanță a menționat că nu poate să opereze cu presupuneri și nu 
trebuie să deducă de sine stătător timpul comiterii faptei, care se prezintă a fi unul crucial 
în prezenta speță. Instanța de judecată a remarcat obligația imperativă a agentului 
constatator despre necesitatea de a indica în procesul-verbal cu privire la contravenție, 
timpul concret al comiterii faptei.
Instanța de fond a constatat că agentul constatator a aplicat în privința lui Samsi 
Anna norma contravențională cu efect retroactiv, ori perioada „13.06.2024-15.08.2024” 
urmează a fi calculată începând cu data de 13.06.2024, ignorând faptul, că norma 
respectivă a fost publicată în Monitorul Oficial abia la data de 15.08.2024. Astfel, agentul 
constatator a admis că contestatara a săvârșit contravenția până a fi introdusă în lege o 
asemenea contravenție.
În final prima instanță a concluzionat că nu au fost respectate exigențelor legale 
obligatorii impuse de prevederile art. 445 din Codul contravențional.
La 11 septembrie 2025 agentul constatator din cadrul Inspectoratului de Poliție 
Cantemir, Lupașcu Serghei, a declarat recurs, prin care a solicitat casarea hotărârii 
Judecătoriei Cahul sediul Cantemir din 26 august 2025, și trimiterea cauzei la o nouă 
examinare.
În motivarea recursului agentul constatator a indicat, că Samsi Anna a primit în total 
4 sms (transferuri) de la banca „PSB” din Federația Rusă. Instanța de fond incorect a 
apreciat probele la examinarea cauzei contravenționale și a derogat de la prevederile 
art.425 alin.(1) CC.
Participanții au fost notificați despre data examinării cauzei și le-a fost oferit 
termen pentru depunerea referinței și pentru a opta cu privire la necesitatea 
administrării de noi probe. În termenul stabilit, nimeni din participanți nu a invocat 
necesitatea administrării probelor noi, astfel că instanța de recurs va verifica legalitatea 
și temeinicia hotărârii atacate pe baza materialului din dosarul cauzei. 
La 07 noiembrie 2025 intimatul contravenient a depus referință, solicitând 
respingerea recursului agentului constatator.
Verificând materialele cauzei contravenționale şi analizând în complex argumentele 
invocate în raport cu criticile formulate în recurs, Completul de judecată conclude asupra 
necesității admiterii recursului declarat de agentul constatator din cadrul Inspectoratului 
de Poliție Cantemir, Lupașcu Serghei, casării hotărârii primei instanţe și restituirii cauzei 
spre rejudecare în aceiași instanță, în alt complet de judecată. 
În sprijinul concluziei enunțate se invocă următoarele argumente.
Art.471 Cod contravențional stipulează că, „(1) Recursul se judecă de un complet 
din 3 judecători, fără prezența părților. (2) Instanța de recurs fixează data examinării 
recursului și dispune să se comunice părților la proces despre aceasta, cu acordarea 
dreptului de depunere a referinței. (3) Dacă consideră cauza de un interes deosebit 
pentru jurisprudenţă, precum şi la cererea motivată a părţilor, instanţa de recurs poate 
dispune printr-o încheiere motivată fixarea şedinţei de judecată, cu citarea părţilor 
pentru prezentare la proces”.   
Conform art.468 alin.(1) Cod contravenţional, „recursul împotriva hotărîrii 
judecătoreşti contravenţionale se declară în termen de 15 zile de la data pronunțării 
hotărîrii judecătoreşti sau, pentru părțile care nu au fost prezente la şedința de judecare 
a cauzei contravenționale, de la data înmînării copiei de pe hotărîrea judecătorească, în 
condițiile art.463 alin.(1)”.
Din materialele cauzei se desprinde că, instanța de fond a emis hotărârea contestată 
la data de 26 august 2025, care a fost expediată în adresa agentului constatator la 01 
septembrie 2025  (f.d.79) fără dovada recepționării corespondenței. De asemenea, 
pronunțarea hotărârii din 26 august 2025 a avut loc în lipsa agentului constatator, care la 
11 septembrie 2025 a depus cerere de recurs împotriva hotărârii Judecătoriei Cahul sediul 
Cantemir din 26 august 2025, deci fără omiterea termenului de depunere a recursului.
În conformitate cu art.466 lit.d) Cod contravenţional „hotărârile judecătoreşti 
contravenţionale pot fi atacate cu recurs, pentru a se repara erorile de drept, în 
următoarele temeiuri: … hotărârea atacată nu cuprinde motivele pe care se întemeiază 
soluţia ori motivarea soluţiei contrazice dispozitivul hotărârii sau acesta este expus 
neclar, sau dispozitivul hotărârii redactate nu corespunde dispozitivului pronunţat după 
deliberare”.
Completul de judecată reține, că instanța de fond, verificând legalitatea și temeinicia 
procesului-verbal cu privire la constatarea contravenției din 19 mai 2025, neîntemeiat a 
reținut că la întocmirea procesului-verbal contravențional agentul constatator a admis 
erori procesuale, contrar prevederilor art.443 Cod contravențional, care atrag nulitatea 
procesului-verbal cu privire la contravenție.
Conform art.443 CC „(1) Procesul-verbal cu privire la contravenţie va cuprinde: d) 
fapta contravenţională, locul şi timpul săvîrşirii ei, circumstanţele cauzei care au 
importanţă pentru stabilirea faptelor şi consecinţelor lor juridice, evaluarea eventualelor 
pagube cauzate de contravenţie”.
Conform art.445 CC „(1) Neconsemnarea în procesul-verbal cu privire la 
contravenţie a menţiunilor privind numele, prenumele şi funcţia agentului constatator, 
numele, prenumele, data (ziua, luna, anul) întocmirii procesului-verbal, seria şi numărul 
actului de identitate şi numărul de identificare personal (IDNP) sau datele de identificare 
din buletinul de identitate provizoriu sau din cartea de identitate provizorie ale 
făptuitorului care renunţă la numărul de identificare personal, iar în cazul persoanei 
juridice – lipsa denumirii şi a sediului acesteia, a circumstanţelor comiterii şi încadrării 
juridice a faptei contravenţionale săvîrşite şi a datei comiterii acesteia, a semnăturii 
agentului constatator sau a martorului asistent, în cazul refuzului contravenientului de a 
semna dacă procesul-verbal a fost întocmit în prezența unui martor, atrage nulitatea 
absolută a procesului-verbal. (2) Celelalte încălcări ale art.443 sau ale altor norme 
imperative din prezentul cod pot să ducă la nulitatea procesului-verbal cu privire la 
contravenţie doar în cazul în care acestea afectează în mod esenţial fondul cauzei”.
Completul de judecată remarcă, că în speță sunt întrunite cerințele de formă ale 
procesului-verbal cu privire la contravenție, întocmit de agentul constatator din cadrul 
Inspectoratului de Poliție Cantemir, Lupașcu Serghei, aşa cum sunt impuse de dispozițiile 
art.443 Cod contravențional, referitoare la mențiunile obligatorii, care trebuie prevăzute, 
sub sancțiunea nulității.
Instanța de recurs relevă, că argumentele și concluziile instanței de fond, precum că  
instanța nu trebuie să deducă de sine stătător timpul comiterii faptei, așa cum agentul 
constatator a aplicat în privința lui Samsi Anna norma contravențională cu efect 
retroactiv, care a fost publicată în Monitorul Oficial abia la data de 15.08.2024, atrage 
nulitatea absolută a procesului-verbal cu privire la contravenție, sunt absolut nefondate.
Completul de judecată menționează că, nu orice încălcare a prevederilor art.443 
duce la nulitatea procesului-verbal al contravenției. La caz, agentul constatator a indicat 
timpul săvârșirii faptei perioada 13.06.2024 – 15.08.2024. 
Conform art. 3 alin. (1) Cod contravențional „caracterul contravenţional al faptei şi 
sancţiunea ei contravenţională se stabilesc de prezentul cod în vigoare la momentul 
săvârșirii faptei”.
Potrivit prevederilor art.445 Cod contravențional, neconsemnarea în procesul-verbal 
a datei comiterii faptei contravenționale duce la nulitatea absolută a procesului-verbal.
Într-adevăr art.471 alin. (1) Cod contravențional a fost introdus prin Legea nr.230 
din 31.07.2024, în vigoare la 15.08.2024.
Completul de judecată menționează că, prima instanță, verificând data comiterii 
contravenției în raport cu legislația în vigoare, este în drept de a delimita data comiterii 
faptei până și după introducerea normei juridice, și să examineze separat fapta imputată. 
În speță, Samsi Anna a fost acuzată și sancționată pentru o faptă pretins comisă înainte de 
intrarea în vigoare a art.47¹ alin.(1) Cod contravențional și chiar în ziua intrării în 
vigoare.
Completul de judecată menționează că lipsa indicării timpului săvârșirii faptei 
contravenționale, duce la nulitatea procesului-verbal cu privire la contravenție, pe când 
indicarea unei perioade, în dependență de caracterul contravenției, nu afectează 
valabilitatea procesului-verbal cu privire la contravenție și nici examinarea în fond a 
cauzei contravenționale, atât timp cât instanța de judecată poate să stabilească exact 
momentul comiterii contravenției din probele administrate, și să excludă perioadele în 
care fapta nu era prevăzută ca fiind contravenție, sau, după caz, să excludă perioadele în 
care nu se confirmă săvârșirea acțiunilor imputate.
Din punct de vedere al legalității procesului-verbal cu privire la contravenție, acesta 
a fost încheiat cu respectarea dispozițiilor legale incidente, cu indicarea mențiunilor 
relevante și obligatorii prevăzute de art.445 și 443 Cod contravențional, inclusiv și a 
timpului săvârșirii contravenției.
Prin urmare, prima instanță superficial a examinat criteriile de valabilitate a 
procesului-verbal cu privire la contravenție, întocmit de către agentul constatator în 
privința lui Samsi Anna, adoptând concluzii eronate și neîntemeiate referitor la temeiurile 
de nulitate a procesului-verbal cu privire la contravenție. 
Pentru justa soluționare și stabilire a tuturor circumstanțelor, cauza contravențională 
privind acuzarea lui Samsi Anna de săvârșirea contravenției prevăzută de art.47 1 alin.(1) 
Cod contravențional, se remite la Judecătoria Cahul, pentru rejudecare în fond, în alt 
complet de judecată.
  Conform art.473 alin.(1) pct.2) Cod contravenţional, „după examinarea 
recursului, instanţa de recurs adoptă una dintre următoarele decizii: … admite recursul, 
casând hotărârea atacată, şi dispune rejudecarea cauzei în primă instanţă”. 
Deoarece erorile de drept admise de către prima instanţă la judecarea cauzei 
contravenţionale nu pot fi reparate de către instanţa de recurs, or o eventuală soluție a 
instanței de recurs ar implica soluționarea fondului și ar putea agrava situația 
contravenientului, recursul declarat urmează a fi admis, cu casarea integrală a hotărârii 
primei instanţe şi dispunerea rejudecării cauzei în prima instanţă, însă în alt complet de 
judecată.
Pentru adoptarea unei hotărâri legale şi întemeiate, la rejudecarea cauzei 
contravenţionale prima instanţă urmează să ţină cont de deficienţele menţionate de 
instanţa de recurs.
În baza celor expuse, potrivit prevederilor art.465-468, 470-472, 473 alin.(1) pct.2) 
lit.c), 474 Cod contravenţional, Completul dee judecată -
D E C I D E :
Se admite recursul ordinar declarat de agentul constatator din cadrul Inspectoratului 
de Poliție Cantemir, Lupașcu Serghei.
Se casează integral hotărârea Judecătoriei Cahul sediul Cantemir din 26 august 
2025, prin care a fost admisă contestația contravenientei Samsi Anna, anulată decizia de 
sancționare din 19 mai 2025, și încetat procesul contravențional privind acuzarea lui 
Samsi Anna de săvârșirea contravenției prevăzută de art.47 1 alin.(1) Cod contravențional, 
în temeiul nulității procesului-verbal al contravenției.
Se restituie cauza contravențională privind acuzarea lui Samsi Anna pe art.47 1 
alin.(1) Cod contravențional, spre rejudecare la Judecătoria Cahul, în alt complet de 
judecată. 
Decizia este irevocabilă.
Preşedintele completului                                                         Vitalie Movilă
Judecătorii                                                                                Inga Gorlenco
                                                                                                 Andrei Scripcenco