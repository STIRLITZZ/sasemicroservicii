Dosarul nr.1-146/2025
1-24095415-28-1-10062025
S E N T I N Ţ A
în numele Legii
12 decembrie 2025         mun. 
Edineţ
Judecătoria Edineţ, sediul Central
Instanţa compusă din:
Preşedintele ședinței, judecătorNatalia 
Bobu
Grefier Cristina 
Albu
cu participarea: - procurorului în Procuratura Edineț, Vladimir Chistruga; 
apărătorului Vasile Istratii, în baza mandatului seria MA nr. *****din 
22.08.2024
în prezența: inculpatului – Lesnic Vitalie
a judecat în şedinţă de judecată publică, în ordine de rejudecare, cauza 
penală în privința lui Lesnic Vitalie Ion, născut la *****, originar din satul *****, 
r-nul Ocnița, locuitor al s. *****, r-nul Edineț, de naționalitate moldovean, posedă 
limba română, studii medii-speciale, căsătorit, angajat în câmpul muncii în calitate 
de pădurar la Ocolul Silvic Edineț, la evidența medicului psihiatru și narcolog nu 
se află, anterior condamnat:
- prin sentința Judecătoriei Edineț sediul Central din 12.01.2005 în baza 
art. 327 alin. (1) Cod penal, fiindu-i stabilită pedeapsă sub formă de amendă în 
mărime de 4000 lei, achitată (f.d. 112);
- prin Ordonanța procurorului raionului Edineț, Vladimir Chistruga din 
14.08.2015 Lesnic Vitalie Ion a fost eliberat de răspunderea penală pentru 
infracțiunea prevăzută de art. 264 1 alin. (1) Cod Penal, în temeiul art. 512 Cod de 
procedură penală (f.d. 117);
- prin sentința Judecătoriei Edineț sediul Central din 15.03.2018, în baza 
art. 264 1 alin. (1) Cod Penal, fiindu-i stabilită pedeapsă sub formă de muncă 
neremunerată în folosul comunității în mărime de 150 ore, cu privarea de a 
conduce mijloace de transport pe un termen de 3 ani (f.d.118-121), orele de muncă 
neremunerată fiind executate la data de 03.10.2018, iar termenul privării dreptului 
de a conduce mijloace de transport a expirat la data de 13.06.2021 (f.d. 116), 
cetăţean al R.Moldova;
învinuit de săvârşirea infracţiunii prevăzute de art. 264 1 alin. (3) Cod Penal 
RM individualizată prin: „Refuzul conducătorului mijlocului de transport de la 
testarea alcoolscopică, în vederea stabilirii stării de ebrietate şi a naturii ei”.
Prin sentința Judecătoriei Edineț, sediul Central din 28.11.2024 a fost 
achitat Lesnic Vitalie Ion de învinuirea în săvârșirea infracțiunii prevăzute de art. 
2641 alin. (3) Cod Penal, pe motiv că fapta inculpatului nu întrunește elementele 
infracțiunii date.
Prin decizia Curții de Apel Nord din 22 aprilie 2025 s-a dispus casarea 
sentinței Judecătoriei Edineț, sediul Central din 28.11.2024 și s-a dispus 
rejudecarea cauzei de către instanța de fond în alt complet de judecată.
La data de 10 iunie 2025  cauza penală de învinuire a lui Lesnic Vitalie în 
comiterea infracțiunii prevăzute de art. 2641 alin. (3) Cod Penal a fost repartizată în 
mod aleatoriu judecătorului Judecătoriei Edineț, sediul Central Natalia Bobu.
Procurorul s-a pronunțat asupra faptului ca inculpatul Lesnic Vitalie să fie 
recunoscut vinovat în săvârșirea infracțiunii prevăzute de art. 264 1 alin. (3) Cod 
Penal, și în baza acestei legi să i se aplice o pedeapsă sub formă de 240 ore muncă 
neremunerată în folosul comunității cu anularea dreptului de a conduce mijloace de 
transport.
Apărătorul a pledat pentru pronunțarea unei sentințe de achitare în privința 
inculpatului Lesnic Vitalie, pe motiv că acțiunille inculpatului Lesnic Vitalie nu 
întrunesc elementele atît laturii obiective cît și a laturii subiective a infracțiunii 
incriminate.
Procedura de citare legală executată.
Termenii de examinare a cauzei: 10 iunie 2025 – 12 decembrie 2025.
În baza materialelor din dosar şi a probelor administrate în şedinţă, instanţa
a constatat:
Potrivit rechizitoriului Lesnic Vitalie Ion este învinuit că, la data de 
28.07.2024, aproximativ la ora 20:00, având scopul nerespectării interdicţiei 
impuse conducătorilor mijloacelor de transport să conducă în stare de ebrietate, 
reglementată de prevederile pct. 14 a) din Regulamentului Circulaţiei Rutiere 
aprobat prin HG nr. 357 din 13.05.2009 şi alte prevederi ale legislaţiei în vigoare, 
aflîndu-se la bazinul acvatic din s. Lopatnic raionul Edineţ în zona de frontieră, a 
fost urmărit şi ulterior stopat de către echipa de patrulare mobilă al Poliţiei de 
Frontieră a RM în apropiere satului ***** raionul Edineţ, în timp ce conducea 
automobil de model „*****” cu n/î OC AP *****, care conform bazei de date 
Acces deţine permis de conducere. Ulterior de către angajaţii a IP Edineţ care s-au 
prezentat la faţa locului fiind apărută suspecţia că ultimul este în stare de ebrietate 
alcoolică. Lui Lesnic Vitalie i-a fost propus de a trece testul alcooscopic cu 
ajutorul aparatului „Drager”, la ce Lesnic Vitalie a refuzat categoric.
De către organul de urmărire penală acțiunile descrise mai sus, iar în cadrul 
cercetării judecătorești și de către acuzatorul de stat, au fost calificate drept 
infracțiune și încadrate juridic în componența de infracțiune prevăzută de art. 264 1 
alin. (3) Cod Penal RM, individualizată prin indicii calificativi: „Refuzul 
conducătorului mijlocului de transport de la testarea alcoolscopică, în vederea 
stabilirii stării de ebrietate şi a naturii ei” (f.d. 1, 86-87, 134-143).
Inculpatul Lesnic Vitalie Ion în cadrul ședinței de judecată vina nu a 
recunoscut-o, iar în suportul poziției sale a declarat că, activează în calitate de 
pădurar la cantonul nr. 5 al Ocolului silvic Edineț al ÎS „Întreprinderea pentru 
silvicultură Edineț”, din s. *****, r-nul Edineț. Pe data de 28.07.2024 el a fost la 
lucru la canton, unde a făcut unele lucrări de reparație împreună cu niște persoane. 
La canton nu au consumat bere, au cumpăr bere ducîndu-se la iaz, După ce au 
finisat lucrările, au mers la iaz, băieții s-au scăldat și cu mâinile au prins cîte 11 
raci, afară era foarte cald și le-a propus să meargă acasă să servească bere. 
Deplasîndu-se spre casă cu mașina, a văzut mașina mică și o mașină de polițe de 
frontieră, atunci a zis să meargă prin altă parte acasă că a crezut că cineva e la 
vînătoare, iar peste 700-800 a auzit semnalul sonor și a stopat pe loc, era mașina 
poliției de frontieră și primarul satului Lopatnic, a stopat, a coborît jos, au spus că 
nu aveau voie sa prindă raci și le-au aplicat amendă, dar au examinat mașina și au 
deschis portbagajul, primarul a luat racii din căldare. Careva acte de identitate nu 
aveau la ei, din motiv că erau în altă mașină. Actele au fost aduse de către Jîtaru 
Dumitru, ulterior a prezentat actele. Pînă a venit Poliția a durat aproximativ 2 ore. 
A băut un pahar de bere din motiv că îi era sete de apă, dar în apropiere nu era apă, 
a consumat pentru că știa că vine Jitaru Dumitru după mașină. La propunerea de a 
fi testat, a refuzat din motiv că cu jumate de oră înainte a servit bere și nu trebuia 
să se urce la volan pentru că Jîtaru Dumitru a venit după mașină. (f.d. 31, Vol. II)
Martorul Ciobanu Arcadie în cadrul cercetării judecătorești a declarat că, 
activează în calitate de subofițer superior al sectorului de Poliție de Frontieră 
Lopatnic. Pe Lesnic Vitalie îl cunoaște în legătură cu cazul dat. La data de 
28.07.2024 fiind în serviciu în tura de noapte împreună cu Muguș Andrei cu 
automobilul Ford Ranger MAI 8594, a primit o informație precum că în apropierea 
iazurilor din satul Lopatnic erau careva persoane suspecte. Au fost informați de 
primarul din satul Lopatnic dl Roșca, care era în cîmp și le-a arătat direcția 
automobilului care se deplasa spre deal. Drept urmare a conectat girofarul, sistemul 
sonor, dar automobilul nu s-a stopat, au mers din urma lui aproximativ 1 km apoi a 
fost stopat, după toate a fost chemat șeful de tură din sectorul Lopatnic. La volan 
era domnul Lesnic, a solicitat actele automobilului și actele persoanelor care erau. 
Șoferul a coborît a deschis portbagajul, restul au rămas în mașină, apoi au coborît. 
Persoana nu dispuneau de acte, nici automobilului nici personale, atunci a sunat la 
112, nici unu din pasageri nu aveau acte de identitate. 
După venirea șefului de tură, s-a ridicat pe deal ca să prindă semnal la 
telefon, șeful de tură era Guriev Victor, el s-a apropiat în jur la 15-20 minute, restul 
persoanelor au rămas acolo, primarul tot timpul era acolo.
Dacă nu greșește Lesnic a recunoscut că a servit cîteva beri, după ce l-au 
stopat, dar nu țin minte în ce circumstanțe.
Motivul chemării serviciului 112 a fost că persoana nu dispunea de acte. 
Persoana a recunosc că a consumat cîteva beri, după ce l-au stopat. Nu-și amintește 
toate detaliile. Nu a fost înregistrat video momentul cînd Lesnic a recunoscut că a 
servit alcool. (f.d. 19-20, Vol. II)
În ședința de judecată martorul Roșca Alexandru Tudor, care are funcția de 
primar al s. Lopatnic a declarat că, îl cunoaște pe Lesnic Vitalie în legătură cu 
cazul dat.
În legătura cu traficul de ființe umane, primăria și localnici colaborează cu 
Poliția de Frontieră. La data de 28 iulie 2024 a anunțat Poliția de Frontieră că pe 
teritoriul iazului sunt mașini. Împreună cu poliția de Frontieră a mers la iazul 
respectiv cu mașina de serviciu. A încercat să-i oprească. S-a deplasat aproximativ 
1-1,5 km. La un timp s-a oprit, a văzut personal că la volan era Lesnic Vitalie, 
Poliția de frontiera a sunat la 112. Au stat pe loc aproximativ 30 - 60 minute, 
așteptînd echipajul de poliție. Între timp au venit careva colaboratori și au făcut 
procese-verbale că nu au buletine, apoi a mers acasă, peste cîteva ore a fost 
telefonat să vină la fața locului, cînd a revenit a mai văzut o mașină roșie, era un 
jiguli roșu, poliția a chemat evacuatorul. Nu era prezent cînd i-a fost propusă lui 
Lesnic Vitalie testarea cu dragerul. Nu a știut că Lesnic Vitalie este pădurar. Poliția 
de Fontieră a stopat mașina pentru a verifica actele de identitate, nu a auzit dacă s-a 
discutat despre băuturi alcoolice, Lesnic personal nu a auzit să spună că a 
consumat băuturi alcoolice. Nu cunoaște dacă Lesnic a sunat să cheme pe cineva să 
aducă acte. Nu a făcut careva filmări atunci. (f.d. 21, Vol. II)
Martorul Moraru Sergiu a declarat că, activează în calitate de subofiţer 
superior al Serviciului Patrulare a Secţiei Securitate publică a IP Edineţ. Pe Lesnic 
Vitalie îl cunoaște în legătură cu cazul dat, nu are nici un fel de relații. La data de 
28 iulie 2024, fiind implicat în serviciu împreună cu colegul Gațcan Igor, la ora 
20.00 a primit informație telefonică de la unitate de gardă, precum că în satul 
Lopatnic a fost stopat un automobil de către Poliția de Frontieră și soferul refuză să 
prezinte actele La fața locului erau mai multe persoane, primarul satului, angajații 
Poliției de Frontieră, și încă cîteva persoane, a întrebat cine este șoferul, i s-a 
comunicat că este Lesnic, peste 5 minute s-a apropiat și el pentru că era dus pentru 
necesități personale. Sa întors cu o persoană și a comunicat că acea persona este 
șoferul, ceea ce Poliția de Frontieră a negat. Toate persoanele au fost testate, 
Lesnic a refuzat din motiv că nu el a fost la volan. Cazul a fost înregistrat, 
automobilul dus la parcarea special, au fost efectuate înregistrări video în 
momentul propunerii testării. Au ajuns la fața locului peste aproximativ o oră, 
afara deja apunea soarele. I-au propus să fie testat din motiv că angajații poliției de 
frontieră l-au văzut la volan. Nu-și amintește dacă s-a simțit miros de alcool, 
colegul l-a testat. Colegul Dulap Marin nu a fost la fața locului. A doua zi a fost 
întocmit un raport și a fost înregistrată cauza penală. Proces verbal cu privire la 
refuz, personal nu a întocmit, desi și el și colegul au certificate de a testa cu 
aparatul Drager. Comportamentul lui Lesic era adecvat, nu-și amintește dacă se 
simțea miros de alcool din cavitatea bucală a lui Lesnic. (f.d. 22, Vol. II)
Martorul Gațcan Igor în cadrul cercetării judecătorești a declarat că, a 
activat în calitate de subofițer superior în cadrul poliție de patrulare al IP Edineț, la 
moment nu activează. Pe Lesnic Vitalie pînă la cazul dat nu l-a cunoscut, nu are 
nici un fel de relații. La data de 28 iulie 2024 fiind în serviciu împreună cu colegul 
Moraru Serghei în satul Gordinești documentau un caz, după care a primit un apel 
telefonic că în satul Fetești, poliția de frontieră a oprit o mașină, însă conducătorul 
refuză să prezinte actele. Venind la fața locului erau angajații Poliție de Frontieră, 
alte 3-4 persoane, Lesnic nu era pe loc s-a apropia peste 10 minute cu un cet. 
Dumitru. Colegii au spus că nu prezintă acte, verbal s-au prezentat toți de unde 
sunt. Persoanele respective au spus că nu cunosc cine este șoferul, angajații poliției 
de frontieră și primarul satului Lopatnic au spus că la volan era Lesnic Vitalie.  
Cet. Dumitru a fost testat, iar Lesnic a refuzat motivînd că el este pasager, pentru 
că Lesnic a refuzat nu s-a întocmit nici un act, doar înregistrări video. Careva 
comunicare despre stare de ebrietate nu au fost, doar refuzul să prezinte actele. 
Colegii de la frontieră au comunicat că au fugit de ei și din acest motiv li s-a 
propus testarea. A durat aproximativ o oră pînă au ajuns la fața locului. La 
întrebarea dacă șoferul a consumat, dl Dumitu a spus că nu, dar Lesnic a spus că 
chiar și dacă a consumat el este pasager. De automobilul lui, nu s-au apropiat, 
careva sticle nu a văzut. Colegul Dulap Marin nu a fost la fața locului. Nu s-a 
propus prelevarea probelor biologice. Înregistrările video au fost efectuate între ore 
22.00-23.00. Primarul satului Lopatnic era la fața locului, el a spus că nu cunoaște 
pe nimeni. Lesnic nu a prezentat careva acte. (f.d. 23, Vol. II)
Martorul Jitaru Dumitru Ion în cadrul cercetării judecătorești a declarat că, 
pe Lesnic Vitalie îl cunoaște, sunt colegi de breaslă, la fel este pădurar, relațiile 
sunt bune. La data de 28 iulie 2024 trebuia să-și întîlnească băiatul și a sunat pe 
Lesnic să-i dea mașina. El i-a spus unde este și a mers acolo cu mașina, la fața 
locului era deja Poliția și Poliția de frontieră și mai multe persoane. A fost supus 
alcootestului, a semnat, pe toți îi verifica. Nu a declarat că a fost la volanul 
automobilului de model VAZ. Era acolo poliția de la Edineț. L-a întrebat ce s-a 
întîmplat pe Lesnic el i-a spus că poliția l-a urmărit și s-a luat din urma lui. Lesnic 
i-a zis să ia actele de acasă, buletinul și permisul. Cînd s-a apropiat, ei deja erau 
acolo. Băieții de acolo au comunicat că au consumat bere pînă a venit poliția. A 
fost testat primul, a stat acolo vreo 20 minute. Nu cunoaște dacă a fost filmat totul 
și dacă a fost testat și Lesnic. (f.d. 24, Vol. II)
Martorul Brudari Ruslan a declarat că, pe Lesnic Vitalie îl cunoaște, 
relațiile sunt bune. La data de 28 iulie 2024 a fost la cordon împreună cu Lesnic 
Vadim, Radu, Cristi, s-au deplasat cu mașina de model Niva, era mașina lui Lesnic 
Vitalie, au oprit la magazin în satul *****, a luat cîte o bere, apoi au mers în satul 
vecin Lopatnic, s-au scăldat și au prins raci. Apoi au pornit spre casă, acolo la iaz 
nu au servit alcool, între timp ce se deplasau au observat o mașină mica și o mașină 
de la Poliția de frontieră. Au luat direcția spre alt drum, după ce au mers vreo 50-
100 m ei au aprins girofarele și i-au stopat. La volan era Lenic Vitalie. Au fost 
băieții amendați din motiv că au prins raci. Apoi au stat acolo o oră sau două pînă a 
venit Poliția, a fost solicitată poliția din motiv că au spus că Lesnic Vitalie este în 
stare de ebrietate la volan. A venit poliția, Lesnic nu a fost testat cu dragerul, 
trebuia să vină Jitari Dumitru pentru a lua mașina că îi trebuia să meargă undeva. 
Toți care erau în mașină nu aveau acte de identitate. Nu a auzit ce a vorbit Lesnic 
Vitalie cu Poliția de Frontieră. Au consumat berea care au cumpărat-o, după ce au 
fost opriți de poliția de frontieră. În acea zi Lesnic Vitalie nu a consumat alcool. 
(f.d. 28, Vol. II)
Martorul Radu Cristian în ședința de judecată a declarat că îl cunoaște pe 
inculpatul Lesnic Vitalie, deoarece sunt din aceiaşi localitate, sunt în relaţii bune.
La data de 28 iulie 2024 a fost în pădure împreună cu Lesnic, Brudari, apoi 
au mers la scăldat cu maşina lui Lesnic de model Niva. La iaz nu au servit băuturi 
spirtoase, dar aveau în maşină cîteva sticle de bere. Deplasîndu-se în drum spre 
casă au observat o maşină de la poliţia de frontieră, cînd la un moment au aprins 
girofarurile şi s-au oprit pe loc. Le-au făcut procese-verbale pentru că au prins raci, 
după asta ei au servit cîte o bere. Nu-și amintește dacă a auzit ce a vorbit Lesnic 
Vitalie cu Poliţia de Frontieră. A servit bere după ce i-a oprit poliţia. Lesnic Vitalie 
tot a servit bere acolo pe loc. Nu cunoaște dacă lui Lesnic i s-a propus să fie testat 
cu dragerul. Pînă a venit poliţia a venit Jitaru Dumitru să ia maşina pentru 
necesităţi personale (f.d. 29, Vol. II)
În cadrul cercetării judecătorești martorul Moguș Andrei a declarat că, 
activează în cadrul Poliției de frontieră. Pe Lesnic Vitalie îl cunoaște, nu are nici 
un fel de relații cu acesta. La data de 28 iulie 2024 fiind în serviciu împreună cu 
colegul Arcadie Ciobanu, au mers în sector și au primit un apel de a merge la iaz 
pentru că este o mașină suspect. Deplasîndu-se la fața locului pentru a clarifica, s-
au întîlnit cu primarul din satul Lopatnic, unde el a comunica că mașina de model 
Niva de culoare roșie este la iaz, s-au îndreptat după mașină au pornit girofarul și 
semnalul sonor, dar mașina nu a oprit, au urmărit-o cîțiva km, apoi automobilul a 
stopat, la volan era Lesnic Vitalie, în spate erau pasageri 2 sau 3 persoane, colegul 
a întrebat dacă dispun de acte de identitate, la ce a răspuns că nu au acte. Ulterior 
șeful patrulei a sunat la 112 din motiv că nu aveau acte și vizual părea că șoferul 
este în stare de ebrietate. Cît timp au așteptat să vină poliția a mai venit o persoană 
care a spus că ea era la volanul mașinii, dar nu-și amintește numele prenumele. 
Persoana respectivă a fost testat și rezultatul era 0 dar Lesnic Vitalie a refuzat să fie 
testat. În mașină a depistat o plasă, în mașină nu a văzut băuturi alcoolice. Nu a 
verificat mașina pentru a vedea sticle de băutură. Persoanele au consumat alcool, 
nu a văzut pe Lesnic dacă a servit alcool, presupune că din mașină au scos sticlele 
cu alcool. Poliția a verificat și el a văzut cum ei consumau. 
Aproximativ a durat două ore pînă a venit echipajul de poliție. Colegul său 
a urcat pe deal și a telefonat la 112 din motiv că acolo nu prindea telefonul bine. 
Angajații Poliției i-au propus lui Lesnic să fie testat din motiv că automobilul 
respectiv era a lui Lesnic. (f.d. 30, Vol. II)
Materialele cauzei penale, acumulate în cadrul urmărirei penale, cercetate 
în ordinea art.373 CPP în cadrul cercetării judecătorești, conțin următoarele 
înscrisuri: 
- Procesul-verbal cu privire la constatarea infracţiuni din 29.07.2024 
potrivit căruia la data de 28.07.24 ora 20.00 Cebanu Arcadie, angajat al SPF 
Lopatnic a comunicat că, în s. Lopatnic, r-nul Edineţ, a fost stopat un automobil de 
model ”*****” cu n/î OC AP *****, conducătorul căruia s-a constatat a fi cet. 
Lesnic Vitalie, care refuză să prezinte actele şi de-a fi testat cu aparatul Drager, la 
fel cet. Lesnic Vitalie a refuzat prelevarea brobelor biologice (sânge), întocmit de 
Dulap Marin (f.d.4), 
- Informaţia DZN din 28.07.24 ora 20.30 de la cet. Cebanu Arcadie angajat 
al SPF Lopatnic care a comunicat că, în s. Lopatnic, r-nul Edineţ, a fost stopat un 
automobil de model ”Niva” cu n/î OC AP ***** conducătorul căruia refuză să 
prezinte actele (f. d. 5), 
- rezultatul alcotestului ”Drager” pe numele lui Jitaru Dumitru, potrivit 
căruia în aerul expirat de acesta șa 28.07.2024, orele 22:03, concentrația vaporilor 
de alcool este de 0,00 mg/l (f.d.10), 
- Procesul-verbal de recunoaştere a persoanei după fotografie din data de 
14.08.2024, unde martorul Ciobanu Arcadie a recunoscut persoana din fotografia 
cu nr. 6, ca fiind cet. Lesnic Vitalie, care la data de 28.07.2024 se afla la volanul 
automobilului ’’Lada 2121” (Niva) cu n/î OC AP *****, în momentul stopării, (f. 
d. 33-34), 
- Procesul-verbal de recunoaştere a persoanei după fotografie din data de 
14.08.2024, unde martorul Moguş Andrei a recunoscut persoana din fotografia cu 
nr. 2, ca fiind persoana care la data de 28.07.2024, în momentul stopării 
automobilului de model ’’Lada 2121” cu n/î OC AP ***** se afla la volanul 
automobilului în cauză ulterior fiind stabilit a fi cet. Lesnic Vitalie. (f. d. 40-41), 
- Proces-Verbal de recunoaştere a persoanei după fotografie din data de 
14.08.2024 unde martorul Roșca Alexandru a recunoscut persoana din fotografia 
cu nr. 4, ca fiind persoana care la data de 28.07.2024 a condus automobilul de 
model ’’Lada 2121” cu n/î OC AP *****, în timp ce a fost stopat de către angajaţii 
poliţiei de frontieră în apropiere de sat. Lopatnic r-nul Edineţ, ulterior fiind stabilit 
a fi cet. Lesnic Vitalie. (f. d. 47-48), 
- procesul-verbal de examinare a obiectului din 26.08.2024, în cadrul căruia 
au fost supuse examinării Permisul de conducere cu numărul *****, pe categoria 
„А”, „В”, „C”, „D”, și „E”, eliberat la data de *****, pe numele cet. Lesnic 
Vitalie, a.n.30.07.1974, IDNP:2000014010211 (f.d. 101), 
- însăși permisul de conducere cu numărul *****, pe categoria „А”, „В”, 
„C”, „D”, și „E”, eliberat la data de *****, pe numele cet. Lesnic Vitalie ( în 
original)(f.d.104), 
- Procesul-verbal de examinare a obiectului din 26.08.2024, în cadrul 
căruia au fost supuse examinării două secvenţe video ridicate de la Moraru Sergiu 
Igor, cu durata de 00:00:30 secunde şi respectiv 00:00:23 secunde, unde din 
conţinutul acestora se observă că, prima înregistrare video este efectuată de către 
un angajat al poliţiei cu ajutorul unui telefon mobil pe timp de zi. La primele 
secunde de înregistare în vizorul camerei video apare un automobil de model 
’’Niva” de culoare roşu. Automobilul în cauză staţionează pe un drum de ţară. În 
spatele acestui automobil se află parcat un automobil de serviciu al poliţiei de 
frontieră a RM cu n/î MAI 8594, şi cu girofarul conectat în momentul înregistrării 
segvenţei video. În continuare poliţistul de frontieră întreabă de ce automobilul de 
model ”Niva ” nu se află acasă dacă actele pe automobile sunt la fel acasă. În acest 
timp în vizorul camerei video apare o persoană de gen masculin care este îmbrăcat 
în sorti de culoare albastru și maiou de culoare albastru deschis, adică inculpatul. 
Ulterior Inculpatul atunci comunică că a venit să se scalde la iaz. În continuare 
poliţistul de frontieră comunică lui Lesnic Vitalie faptul că va chema INP-ul care îi 
va ridica automobilul la parcarea specială. Lesnic Vitalie atunci comunică faptul că 
are acte acasă, poliţistul atunci îi comunică ultimului faptul că trebuie să aibă cu el 
actele şi nu acasă şi pentru asta va fi amendă în sumă de 900 lei şi automobilul 
ridicat la parcarea specială. Cu aceasta ia sfîrşit înregistrarea video nr. 1. 
Deschizînd înregistrarea „Video Nr.2” se observă că înregistrarea video este 
efectuată de către un angajat al poliţiei cu ajutorul unui telefon mobil pe timp de 
noapte. Poliţistul întreabă care este numele şi prenumele unde persoana îmbrăcată 
în maiou de culoare albastru deschis și șorti de culoare albastru închis spune că se 
numeşte Lesnic Vitalie Ion. Angajatul de poliţie îl întreabă pe Lesnic Vitalie dacă 
ultimul doreşte să treacă testarea alcooscopică cu aparatul ”Drager”. Lesnic Vitalie 
atunci spune că refuză de testarea alcooscopică, al doilea poliţist atunci comunică 
ca a fost înştiinţare pe numele lui Lesnic şi ei se vor clarifica cine a fost la volan. 
Poliţistul iarăşi îi propune lui Lesnic să treacă testarea alcooscopică la ce Lesnic 
Vitalie răspunde că nu trece, nu are pentru ce. Poliţistul îl întreabă încă odată 
pentru a preciza dacă Lesnic Vitalie refuză de testare, unde ultimul comunică că 
”Da” refuză. Cu aceasta ia sfîrşit înregistrarea video nr. 2. (f. d. 105-106).
Mijlocul material de probă, cercetat în ședința de judecată și conținutul 
căruia a fost reprodus și anume: un disc „CD-R” conținutul căruia denotă existența 
a 2 înregistrări video din data de 28.07.2024, conținutul cărora este identic cu 
datele reflectate în procesul-verbal de examinare a obiectului din 26.08.2024cu 
momentul refuzului de a fi testat cet. Lesnic Vitalie (f.d. 108, 105-106).
Probele cercetate în ședința de judecată, sunt probele prezentate de către 
partea acuzării conform rechizitoriului, iar alte probe suplimentare, cum a 
indicat acuzatorul de stat în recursul asupra sentinței din 28.11.2024 că ar avea 
să prezinte, nu au fost prezentate la rejudecarea cauzei.
Astfel, în urma aprecierii probelor prezentate atît de partea acuzării, cît și a 
argumentelor părții apărării, pe învinuirea adusă lui Lesnic Vitalie, cercetării 
corpurilor delicte (vizionarea imaginilor video), instanța de judecată ajunge la 
concluzia că, vinovăţia inculpatului în privința refuzului acestuia ca conducător al 
mijlocului de transport la 28.07.2024, la orele 20:00, de a fi supus testării 
alcoolscopice, nu a fost confirmată prin probe pertinente şi concludente, iar 
sentinţa de condamnare nu poate fi bazată pe presupuneri, dubiile în probarea 
învinuirii urmînd a fi interpretate în favoarea inculpatului, iar în sportul 
concluziilor sale instanța invocă că, în conformitate cu prevederile art. 8 alin (3) 
CPP: concluziile despre vinovăția persoanei de săvîrșirea infracţiunii nu pot fi 
întemeiate pe presupuneri. Toate dubiile în probarea învinuirii care nu pot fi 
înlăturate, în condiţiile prezentului cod, se interpretează în favoarea bănuitului, 
învinuitului, inculpatului.  
În conformitate cu prevederile art. 99 alin. (2) CPP, probele administrate se 
verifică și se apreciază de organul de urmărire penală sau instanță, iar după 
dispoziția articolului 100 alin. (4) al aceluiași articol, toate probele administrate 
în cauza penală vor fi verificate sub toate aspectele, complet și obiectiv. 
Verificarea probelor constă în analiza probelor administrate, coroborarea lor cu 
alte probe și verificarea sursei din care provin probele, în conformitate cu 
prevederile prezentului cod, prin procedee probatorii respective.
Corespunzător dispozițiilor art. 101 CPP, (1) fiecare probă urmează să fie 
apreciată din punct de vedere al pertinenței, concludenții, utilității și veridicității 
ei, iar toate probele în ansamblu – din punct de vedere al coroborării lor. (2) 
Reprezentantul organului de urmărire penală sau judecătorul apreciază probele 
conform propriei convingeri, formate în urma examinării lor în ansamblu, sub 
toate aspectele și în mod obiectiv, călăuzindu-se de lege. (3) Nici o probă nu are 
valoare dinainte stabilită pentru organul de urmărire penală sau instanța de 
judecată. (4) Instanța de judecată  este obligată să pună la baza hotărârii sale 
numai acele probe la a căror cercetare au avut acces toate părţile în egală măsură 
şi să motiveze în hotărâre admisibilitatea sau inadmisibilitatea tuturor probelor 
administrate. (5) Hotărârea de condamnare nu se poate întemeia, în măsură 
determinantă, pe declaraţiile martorului protejat sau pe probele obţinute în urma 
efectuării măsurilor speciale de investigaţii. 
Potrivit art. ***** CPP, (1) Sentinţa de condamnare se adoptă numai în 
condiţia în care, în urma cercetării judecătoreşti, vinovăţia inculpatului în 
săvârșirea infracţiunii a fost confirmată prin ansamblul de probe cercetate de 
instanţa de judecată. (2) Sentinţa de condamnare nu poate fi bazată pe 
presupuneri, sau, în mod exclusiv ori în principal, pe declaraţiile martorilor 
depuse în timpul urmăririi penale şi citite în instanţa de judecată în absenţa lor. 
(3) Declaraţiile martorilor depuse în timpul urmăririi penale pot fi puse la baza 
sentinţei de condamnare numai în ansamblu cu alte probe suficiente de învinuire şi 
cu condiţia că, la urmărirea penală, a avut loc confruntarea cu bănuitul, învinuitul 
sau că martorul a fost audiat în condiţiile art.109 şi 110, în cazul în care 
inculpatul nu a participat la confruntare cu acest martor în cadrul şedinţei de 
judecată. 
Cu referire la faptul refuzului inculpatului Lesnic Vitalie, ca pretins 
conducător al mijlocului de transport, de a trece testarea alcooscopică la 
28.07.2024, ora 20:00, conform învinuirii aduse acestuia, instanța reiterează unele 
aspecte doctrinale ale dreptului penal, potrivit cărora „latura obiectivă” a 
infracțiunii prevăzute de art. 264 1 alin. (3) Cod penal se exprimă în fapta 
prejudiciabilă, concretizată, după caz, în acțiune sau în inacțiune. 
Fapta prejudiciabilă respectivă cunoaște trei modalități normative cu 
caracter alternative. În esență, toate cele trei modalități se reduc la respingerea – 
expresă sau tacită – a efectuării testării alcoolscopice, a examenului medical în 
vederea stabilirii stării de ebrietate și a naturii ei sau a recoltării probelor 
biologice în cadrul acestui examen medical. Variază doar nuanțele în care se 
realizează această respingere: refuzul presupune respingerea expresă; 
împotrivirea implică respingerea expresă, însoțită de opunerea de rezistență 
nonviolentă, eschivarea presupune respingerea tacită. În care anume modalitate 
din cele trei s-a realizat fapta prejudiciabilă, poate fi luat în considerație la 
individualizarea pedepsei. 
În altă privință, obiectul respingerii îl constituie efectuarea testării 
alcoolscopice, a examenului medical în vederea stabilirii stării de ebrietate și a 
naturii ei sau a recoltării probelor biologice în cadrul acestui examen medical. 
În conformitate cu pct.2 al Regulamentului privind modul de testare 
alcoolscopică și examinare medical pentru stabilirea stării de ebrietate și naturii ei, 
aprobat prin Hotărîrea Guvernului Republicii Moldova, nr.296 din 16.04.2009, 
prin testarea alcoolscopică se înțelege acțiunile lucrătorului de poliție sau ale altei 
persoane abilitate, instruite în modul corespunzător, orientate spre stabilirea 
concentrației de alcool în aerul expirat la persoana testate, efectuate cu ajutorul 
mijloacelor tehnice omologate și verificate metrologic, prin examinare medicală 
pentru stabilirea stării de ebrietate și a naturii ei se înțelege complexul de acțiuni 
și procedee cu caracter medical, stabilite prin actele normative ale Ministerului 
Sănătății, ce au drept scop determinarea și evaluarea stării de ebrietate a persoanei 
examinate cât privește noțiune recoltarea probelor biologice în cadrul acestui 
examen medical, potrivit aceleiași prevederi normative, analiza de laborator 
reprezintă investigația de laborator ce are drept scop determinarea în probele 
biologice a concentrației alcoolului, a prezenței drogurilor și/sau a altor substanțe 
ce provoacă ebrietate. Așadar, scopul imediat al recoltării probelor biologice în 
cadrul examenului medical în vederea stabilirii stării de ebrietate și a naturii ei se 
exprimă în efectuarea analizelor de laborator.
Trebuie de consemnat că, oricare din cele trei modalități normative, 
nominalizate în dispoziția de la alin.3) art. 264 1  Cod Penal – refuzul, împotrivirea, 
eschivarea - pot presupune diverse modalități faptice: tergiversarea prezentării 
pentru recoltarea probelor biologice, dacă prin aceasta s-a ajuns la expirarea 
termenului înăuntrul căruia ar fi posibil să se efectueze examenul de laborator; 
refuzul de a opri mijlocul de transport la somația organului de poliție; fuga de sub 
supravegherea organelor de poliție în timpul conducerii spre o unitate medicală în 
vederea recoltării probelor biologice; invocarea unor împrejurări lipsite de orice 
temei pentru a justifica neacceptarea efectuării probelor etc. 
Este important a reține că, aplicarea răspunderii penale conform alin. (3) 
art. 264 1 Cod Penal RM este de neconceput în lipsa situației premise. Această 
situație - premisă este specificată în dispoziția de la lit.c) alin. 3) art.33 al Legii 
privind siguranța traficului rutier nr. LP131/2007 din 07.06.2007 (modificat prin 
LP37 din 29.02.2024, în vigoare 22.04.2024), care stipulează „Conducătorul de 
autovehicul este obligat să se supună, la solicitarea agentului de circulaţie, 
procedurii de testare a aerului expirat şi examenului medical de recoltare a 
probelor biologice în vederea constatării alcoolemiei ori consumului de droguri şi 
de alte substanţe psihotrope sau de medicamente cu efecte similare”. Această 
dispoziție este specificată și la lit.j) pct.11 Regulamentul Circulației Rutiere 
(RCR). Astfel în speța dată ne referim anume la solicitarea efectuării procedurii de 
testare a aerului expirat și a examenului medical de recoltare a probelor biologice 
în vederea constatării alcoolemiei ori consumului de droguri și de alte substanțe 
psihotrope sau de medicamente cu efecte similare. 
Cât privește efectuarea testării alcoolscopice aceasta poate fi în competența 
doar a lucrătorului de poliție, dar și a altor persoane abilitate, instruite în modul 
corespunzător (conform pct. 2 al Regulamentului privind modul de testare 
alcoolscopică și examinare medical pentru stabilirea stării de ebrietate și naturii ei, 
aprobat prin Hotărîrea Guvernului Republicii Moldova, nr.296 din 16.04.2009)”. 
În conformitate cu art. 281 alin. (2) Cod de Procedură Penală, ordonanţa de 
punere sub învinuire trebuie să cuprindă: data şi locul întocmirii; de către cine a 
fost întocmită; numele, prenumele, ziua, luna, anul şi locul naşterii persoanei puse 
sub învinuire, precum şi alte date despre persoană care au importanţă juridică în 
cauză; formularea învinuirii cu indicarea datei, locului, mijloacelor şi modului de 
săvîrşire a infracţiunii şi consecinţele ei, formelor vinovăţiei, motivelor şi 
semnelor calificative pentru încadrarea juridică a faptei, circumstanţelor în 
virtutea cărora infracţiunea nu a fost consumată în cazul pregătirii sau tentativei 
de infracţiune, menţiunea despre punerea persoanei respective sub învinuire în 
calitate de învinuit în această cauză conform articolului, alineatului şi literei 
articolului din Codul penal care prevăd răspunderea pentru infracţiunea comisă.
Astfel din materialele dosarului rezultă cu certitudine că, învinuirea adusă 
lui Lesnic Vitalie prin ordonanța de punere sub învinuire din 23.08.2024 (f.d.86-
87) și susținută în cadrul cercetării judecătorești de către acuzatorul de stat 
cuprinde faptele infracționale precum că, inculpatul Lesnic Vitalie la data de 
28.07.2024, aproximativ orele 20:00, având scopul nerespectării interdicţiei 
impuse conducătorilor mijloacelor de transport să conducă în stare de ebrietate, 
reglementată de prevederile pct. 14 a) din Regulamentului Circulaţiei Rutiere 
aprobat prin HG nr. 357 din 13.05.2009 şt alte prevederi ale legislaţiei în vigoare, 
aflîndu-se la bazinul acvatic din s.Lopatnic raionul Edineţ în zona de frontier, a 
fost urmărit şi ulterior stopat de către echipa de patrulare mobilă al Poliţiei de 
Frontieră a RM în apropiera satului ***** raionul Edineţ, în timp ce conducea 
automobil de model ”*****” cu n/î OC AP *****, care conform bazei de date 
Acces deţine permis de conducere. Ulterior de către angajaţii a IP Edineţ care s-
au prezentat la faţa locului fiind apărută suspecţia că ultimul este în stare de 
ebriatate alcoolică lui Lesnic Vitalie i-a fost propus de a trece testul alcooscopic 
cu ajutorul aparatului „Drager”, la ce Lesnic Vitalie a refuzat categoric, a fost 
bazată în exclusivitate pe declarațiile martorilor - polițiștilor de frontieră Ciobanu 
Arcadie și Moguș Andrei și a martorilor acuzării - colaboratori ai poliției din 
cadrul IP Edineț Gațcan Igor și Moraru Sergiu. 
La fel instanța a stabilit că, acuzarea i-a incriminat lui Lesnic Vitalie 
încălcarea prevederilor pct. 14 a) din Regulamentului Circulaţiei Rutiere aprobat 
prin HG nr. 357 din 13.05.2009, prevederi care, în viziunea instanței, nu-i pot fi 
incriminate conducătorului mijlocului de transport, în cazul comiterii infracțiunii 
prevăzute de art. 2641 alin. (3) Cod penal, în vigoare la situația din 28.07.2024.
În cazul în care, persoana nu este informată corect cu privire la învinuirea 
înaintată, aceasta este lipsită de dreptul să-şi asigure posibilitatea pregătirii şi 
exercitării apărării, fiind afectate grav principiile generale ale procesului penal: 
asigurarea dreptului la apărare (art. 17 CPP) şi contradictorialităţii în procesul 
penal (art. 24 CPP).
Astfel, rezultă că instanţa de judecată este valabil sesizată şi respectiv, este 
în drept să judece cauza, cu condiţia că ordonanţa de punere sub învinuire şi 
rechizitoriul să cuprindă, printre altele, informaţii despre fapta incriminată 
persoanei în privinţa căreia s-a efectuat urmărirea penală, adică, formularea 
învinuirii cu indicarea datei, locului, mijloacelor şi modului de săvârşire a 
infracţiunii şi consecinţele ei, caracterul vinovăţiei, motivelor şi semnelor 
calificative pentru încadrarea juridică a faptei.
Rechizitoriul, în sensul art. 297 CPP, este actul de sesizare a instanţei de 
judecată. Având în vedere importanţa pe care o prezintă în procesul penal acest act 
procedural, legea acordă o atenţie deosebită conţinutului şi formei acestuia sub 
aspectul formulării învinuirii în privinţa inculpatului, deoarece prin rechizitoriu, în 
principiu, se înţelege notificarea oficială emisă de procuror prin care se impută 
persoanei săvârşirea unei infracţiuni, fapt care atrage repercusiuni importante 
asupra drepturilor procesuale prevăzute de lege.
Fiind sesizată în modul prevăzut de lege, instanţa de judecată are obligaţia 
să se pronunţe asupra faptei reţinute în sarcina inculpatului în limitele determinate 
prin rechizitoriu.
Rigurozitatea dispoziţiilor legale privind obiectul judecăţii impune ca fapta 
dedusă judecăţii să fie descrisă clar şi precis în rechizitoriu, adică învinuirea să fie 
clară, concretă şi previzibilă.
Această concluzie se coroborează cu prevederile stipulate în art. 6 din 
Convenţia pentru Apărarea Drepturilor şi a Libertăţilor Fundamentale ale Omului, 
precum şi cu jurisprudenţa CEDO.
Relevantă în acest sens este şi jurisprudenţa în materie penală a Curţii 
Europene. În cauza Adrian Constantin vs România, prin hotărârea din 12.04.2011, 
Înalta Curte de la Strasbourg subliniază rolul fundamental pe care îl are 
rechizitoriul, ca act de acuzare, reamintind faptul că: „… paragraful 3 al articolului 
6 din Convenţie recunoaşte dreptul acuzatului de a fi informat oficial nu numai cu 
privire la învinuirile ce i se aduc, ci şi cu privire la încadrarea juridică a faptelor 
sale. Informarea precisă şi completă reprezintă o condiţie esenţială pentru a se 
asigura echitatea procedurilor.
De asemenea, nu se contestă dreptul unei instanţe de a schimba încadrarea 
juridică a faptelor, însă acest lucru trebuie întotdeauna să fie adus la cunoştinţa 
părţilor, mai ales pentru a da inculpatului dreptul de a-şi pregăti apărarea indiferent 
dacă schimbarea încadrării vizează elemente de ordin legal, material sau subiectiv 
ale infracţiunii”.
La fel s-a stabilit că, la materialele cauzei nu este anexat nici un raport al 
colaboratorilor respectivi ai poliției de frontieră precum că, aceștea l-ar fi suspectat 
pe conducătorul automobilului de model NIVA Lesnic ca fiind suspect în stare de 
ebrietate și, mai mult la atât, că ultimul să fi refuzat testarea alcoolscopică la orele 
20.00. 
Totodată instanța a mai stabilit că, urmare a solicitării de către polițiștii de 
frontieră la 28.07.2024, la orele 20.00, a ajutorului de la IP Edineț, abia la orele 
22:00 din acea zi, la fața locului s-au prezentat polițiștii din cadrul IP Edineț  
Gațcan Igor și Moraru Sergiu, care, din motive necunoscute, la scurgerea a 2 ore de 
la stoparea automobilului de model NIVA, au purces imediat la testarea 
alcooscopică a inculpatului Lesnic Vitalie cu alcotestul, la indicațiile verbale ale 
angajaților Poliției de Frontieră, deși ultimii nu l-au suspectat pe inculpat ca fiind 
în stare de ebrietate, însă ultimul ar fi refuzat să fie testat. 
Iar din lucrările cauzei rezultă că, la materialele cauzei nu este anexat nici 
un raport nici al colaboratorilor respectivi ai poliției Gațcan Igor și Moraru Sergiu 
care ar fi sesizat organul de urmărire penală despre faptul refuzului lui Lesnic 
Vitalie, ca conducător al mijlocului de transport, de a fi testat cu alcotestul, dar s-a 
stabilit că, prezentul proces penal, și ulterior și urmărirea penală pe acest caz, au 
fost inițiate în temeiul procesului-verbal cu privire la constatarea infracţiuni din 
29.07.2024 potrivit căruia la data de 28.07.24 ora 20.00 Cebanu Arcadie, angajat al 
SPF Lopatnic a comunicat că, în s. Lopatnic, r-nul Edineţ, a fost stopat un 
automobil de model „ *****” cu n/î OC AP *****, conducătorul căruia s-a 
constatat a fi cet. Lesnic Vitalie, care refuză să prezinte actele şi de-a fi testat cu 
aparatul Drager, la fel cet. Lesnic Vitalie a refuzat prelevarea brobelor biologice 
(sânge), întocmit de polițistul din cadrul IP Edineț Dulap Marin (f.d.4), care nu are 
statut de ofițer de urmărire penală, adică un colaborator al IP Edineț care nici nu a 
fost la fața locului, nu cunoaște circumstanțele cauzei și pe numele acestuia nu este 
scris nici un raport al colaboratorilor poliției rutiere Gațcan Igor și Moraru Sergiu 
care s-au deplasat la fața locului, și i-ar fi raportat cele întîmplate, fapt ce 
contravine dispozițiilor art. 262 alin. (3) Cod de procedură penală, care stipulează 
că, în cazul depistării infracţiunii nemijlocit de către ofiţerul de urmărire penală 
sau de către procuror, acesta întocmeşte un proces-verbal în care expune 
circumstanţele depistate şi dispune înregistrarea sesizării.
Ca urmare instanța reține că, conținutul acestui proces-verbal conține unele 
date eronate în privința faptului că, Cebanu Arcadie, angajat al SPF Lopatnic a 
comunicat că, în s. Lopatnic, r-nul Edineţ, a fost stopat un automobil de model 
„*****” cu n/î OC AP *****, conducătorul căruia s-a constatat a fi cet. Lesnic 
Vitalie, care refuză să prezinte actele şi de-a fi testat cu aparatul Drager, la fel cet. 
Lesnic Vitalie a refuzat prelevarea probelor biologice (sânge), or, afirmațiile 
respective au fost negate în ședința judiciară de către înșăși martorul Ciobanu 
Arcadie, care coroborează cu materialele cauzei penale și anume, cu Informaţia 
DZN din 28.07.24 ora 20.30 de la cet. Cebanu Arcadie angajat al SPF Lopatnic 
care a comunicat că, în s. Lopatnic, r-nul Edineţ, a fost stopat un automobil de 
model „Niva” cu n/î OC AP ***** conducătorul căruia doar refuză să prezinte 
actele (f. d. 5), fără a specifica ceva despre careva refuz al ultimului de a fi testat cu 
alcotestul sau de a-i preleva probe biologice, fapt ce denotă că proces-verbal din 
29.07.2024 nu poate fi admis ca probă, cu referire la prevederile art. 94 al.1) pct. 4, 
10, Cod de procedură penală şi, prin urmare, se exclude din dosar, şi nici nu poate 
fi puse la baza sentinţei.
În continuare, instanța admițând totuși respectarea de către organul de 
urmăririi penală a termenului rezonabil al urmăririi penale pe caz, din conținutul 
procesului-verbal de constatare a infracțiunii din 29.07.2024, întocmit de către OS 
AS al SST și AR al IP Edineț – Dulap Marin (f.d. 4), a stabilit că, ultimul (nefiind 
prezent la fața locului și necunoscînd circumstanțele cauzei) a stabilit că șoferul 
Lesnic Vitalie „a refuzat categoric de a trece alcotestul Drager, sînge”. 
Totodată din materialele cauzei, inclusiv din procesul-verbal cu privire la 
constatarea infracțiunii sus-menționat, nu este clar de către cine i-a fost propus lui 
Lesnic Vitalie de a fi testat alcolscopic cu mijlocul tehnic „Drager” sau cine i-ar fi 
propus să-i fie prelevat sângele, în vederea stabilirii stării de ebrietate. 
În acest sens instanța va reitera că, în conformitate cu pct. 5 lit. a) al 
Regulamentului privind modul de testare alcooscopică şi examnare medicală 
pentru stabilirea stării de ebrietate şi naturii ei, aprobat prin Hotărîrea Guvernului 
R. Moldova nr. 296 din 16.04.2009, testării alcoolscopice, la decizia poliţiei sau 
altei persoane abilitate de a efectua astfel de testare, se supun următoarele 
categorii de persoane: conducătorii de vehicule bănuiţi de consum de alcool, 
consum de droguri şi/sau de alte substanţe ce provoacă ebrietate.
Conform pct. 6 al aceluiași Regulament, examinării medicale se supun 
următoarele categorii de persoane:
a)             persoanele la care în urma testării alcoolscopice s-a constatat o 
concentraţie de alcool în aerul expirat, corespunzătoare stării de ebrietate cu grad 
avansat de alcoolemie;
b)            persoanele bănuite de comiterea infracţiunilor sub influenţa 
alcoolului, drogurilor şi altor substanţe ce provoacă ebrietate, la decizia 
lucrătorului organului de drept;
c)             conducătorii de vehicule şi alţi participanţi la trafic, care au fost 
implicaţi într-un accident rutier soldat cu traumatizarea sau decesul persoanelor;
d)            persoanele bănuite de consum de alcool, consum de droguri şi de alte 
substanţe ce provoacă ebrietate, care încalcă ordinea publică şi/sau care 
manifestă comportament agresiv şi violent, care refuză testarea alcoolscopică.
e)             persoanele care nu sînt de acord cu rezultatul testării alcoolscopice 
sau contestă rezultatul acesteia;
f)persoanele ce se adresează de sine stătător.
În speță s-a stabilit că, cet. Lesnic Vitalie la 28.07.2024, orele 20.00, a fost 
stopat de către echipa de patrulare mobilă al Poliţiei de Frontieră a RM în 
apropierea satului *****, raionul Edineţ, în timp ce conducea automobilul de 
model ***** cu n/î OC AP *****, unde a fost documentat pentru lipsa actelor de 
identitate proprii şi actele pe autoturismul condus, după ce, pentru identificarea 
respectivă, de către inspectorii Poliţiei de frontieră a fost chemat prin telefon 
angajaţii IP Edineţ pentru a-i fi stabili identitatea, deşi primarul satului Lopatnic – 
martorul Roşca Alexandru l-a recunoscut pe Lesnic Vitalie şi între timp actele de 
identitate şi pe autoturism au fost aduse la faţa locului de martorul Jitaru.
La fel s-a stabilit că, abia la orele 22:00, adică peste două ore de la stoparea 
lui Lesnic, la fața locului au apărut și angajații IP Edineț Gațcan și Moraru, cînd 
polițistul Gațcan, imediat, fără a invoca temeiurile prevăzute în pct. 10 al 
Regulamentul privind modul de testare alcoolscopică și examinare medicală pentru 
stabilirea stării de ebrietate și naturii ei, aprobat prin Hotărîrea Guvernului 
Republicii Moldova, nr.296 din 16.04.2009 care stipulează că, Temei pentru 
efectuarea testării alcoolscopice serveşte suspectarea consumului de alcool, 
droguri sau de alte substanţe ce provoacă ebrietate, precum şi prezenţa 
simptoamelor acţiunii alcoolului, drogurilor şi a altor substanţe psihotrope, 
medicamentelor cu efecte similare acestora: mirosul de alcool din gură, 
instabilitatea pozei, dereglarea mersului, tremurul accentuat al degetelor, 
pleoapelor, limbii, comportarea neadecvată, mărturia persoanei examinate despre 
faptul consumului, au purces la procedura de testare alcoolscopică a martorului 
Jitaru, pe care a și efectuat-o, și a lui Lesnic, însă ultimul a refuzat-o, fapt 
înregistrat video de către polițistul Moraru.
La fel instanța la materialele cauzei nu a reținut existența a careva înscrisuri 
ce ar confirma faptul instruirii polițistului Gațcan Igor, în vederea efectuării testării 
cu alcooltestul la data de 28.07.2024, precum și faptul efectuării controlului 
metrologic periodic și valabil la data de 28.07.2024 al mijlocului tehnic ”Drager 
Alcotest 6820”, fapt ce contravine prevederilor pct. pct. 9-11 din Regulamentul 
privind modul de testare alcoolscopică și examinare medicală pentru stabilirea 
stării de ebrietate și naturii ei, aprobat prin Hotărîrea Guvernului Republicii 
Moldova, nr.296 din 16.04.2009, care prevede că, testarea alcoolscopică se 
efectuează de către persoanele abilitate în acest scop (angajaţii Inspectoratului 
Naţional de Securitate Publică al Inspectoratului General al Poliţiei, lucrătorii 
medicali, inspectorii „Controlului treziei” şi alţii), instruite în modul stabilit şi cu 
respectarea regulilor şi normativelor sanitaro-epidemiologice în vigoare în 
conformitate cu instrucţiunile aprobate în acest sens. Temei pentru efectuarea 
testării alcoolscopice serveşte suspectarea consumului de alcool, droguri sau de 
alte substanţe ce provoacă ebrietate, precum şi prezenţa simptoamelor acţiunii 
alcoolului, drogurilor şi a altor substanţe psihotrope, medicamentelor cu efecte 
similare acestora: mirosul de alcool din gură, instabilitatea pozei, dereglarea 
mersului, tremurul accentuat al degetelor, pleoapelor, limbii, comportarea 
neadecvată, mărturia persoanei examinate despre faptul consumului
Un moment important, instanța a identificat faptul că, la momentul apariției 
la fața locului a angajaților IP Edineț Gațcan și Moraru, inculpatul Lesnic Vitalie 
staționa pe loc timp deja de 2 ore şi nu a fost stopat de angagaţii de poliţie pentru 
nerespectării interdicţiei impuse conducătorilor mijloacelor de transport să conducă 
în stare de ebrietate, reglementată de prevederile pct. 14 a) din Regulamentul 
Circulaţiei Rutiere, aprobat prin H.G. nr. 357 din 13.05.2009, dar ar fi fost stopat 
de angajații poliției de frontier doar pentru a verifica corectitudinea aflării acestuia 
în Zona de Frontieră.
În astfel de circumstanțe instanța reține că, cet. Lesnic la 28.07.2024, la 
orele 22:00, întru apărarea sa, în lipsa actelor sus-menționate și a nerespectării de 
către polițistul Gațcan a obligațiunilor impuse prin dispoziția pct. 11 din 
Regulamentul privind modul de testare alcoolscopică și examinare medicală pentru 
stabilirea stării de ebrietate și naturii ei, aprobat prin Hotărîrea Guvernului 
Republicii Moldova, nr.296 din 16.04.2009, era în drept de refuza să fie testat 
alcoolscopic de către o persoană neîmputernicită și neabilitată cu acest drept, fapt 
ce exclude existența laturii obiective ale componenței infracțiunii prevăzute de art. 
2641 al.3 Cod penal în acțiunile lui Lesnic din acea zi.   
La fel din declarațiile inculpatului Lesnic, confirmate cu ale martorilor 
Brudari și Jitaru, instanța a reținut faptul că, la 28.07.2024, după ce Lesnic și 
Brudaru au fost stopați de către poliția de frontieră la orele 20:00, și pînă la venirea 
colaboratorilor IP Edineț de la orele 22:00, persoanele aflate în automobilul de 
model NIVA, inclusiv și inculpatul, au servit cîte 0,5 litri de bere alcoolică, 
motivând aceste acțiuni prin faptul că, cunoscând faptul că la fața locului au fost 
chemați angajații IP Edineț doar în vederea identificării lor și, cunoscând faptul că 
mai departe Lesnic nu va fi șofer, deoarece urma să vină martorul Jitaru Dumitru 
ca să-i ia mașina NIVA pentru necesități personale, fapt confirmat de ultimul. La 
fel martorul Brudari a mai comunicat că, colaboratorii de la poliția de frontieră nu 
i-au văzut cum ei serveau bere, deoarece ultimii erau ocupați cu întocmirea 
proceselor-verbale pentru încălcarea regimului de frontieră, iar martorul Jitaru a 
relatat că, el nu a văzut ca Lesnic Vitalie să fi consumat ceva băuturi alcoolice, dar 
cît a stat el acolo și a mai discutat cu băieții dați, aceștia i-au comunicat că, ei cît 
au așteptat echipajul de poliție al IP Edineț, ei s-au dat jos din mașină Lesnic 
Vitalie și au consumat ceva băuturi alcoolice.
La fel instanța a mai stabilit că, declarații similare martorul acuzării Brudari 
Ruslan a depus și la etapa urmăririi penală, însă instanța a stabilit că, aceste 
afirmații ale inculpatului și a martorilor Brudari și Jitaru nu au fost cercetate și 
verificate de către organul urmării penale și acuzatorul de stat, în special prin 
efectuarea cercetării conținutului automobilului de model NIVA, or, martorul 
Brudari a afirmat că după consumarea berii ei au depozitat sticlele goale în acest 
automobil, și nici n-au  fost combătute prin careva probe, or, și martorul acuzării – 
polițistul de frontieră Ciobanu a relatat că, el a auzit că, Lesnic Vitalie a 
recunoscut faptul că a servit bere, dar cînd anume nu poate concretiza, iar 
martorul acuzării – polițistul de frontieră Moguș a mai relatat că, Lesnic Vitalie a 
refuzat să treacă testul „Drager” invocînd că, nu el a fost la volanul 
automobilului, totodată comunicând că, el a servit 2-3 sticle de bere, dar nu a 
concretizat cînd.
În astfel de circumstanțe instanța reține că, Lesnic Vitalie la 28.07.2024, la 
ora 22:00, întru apărarea sa, în prezența circumstanțelor sus-menționate, era în 
drept de refuza să fie testat alcoolscopic, or, la ora consumului unei sticle de bere și 
ulterior acestui eveniment, Lesnic Vitalie nu mai era conducător auto, și nu a mai 
condus după aceasta careva automobil, fapt ce exclude existența laturii obiective 
ale componenței infracțiunii prevăzute de art. 264 1 alin. (3) Cod penal în acțiunile 
lui Lesnic Vitalie din acea zi, or, până la modificarea Codului penal, în temeiul 
Legii nr. 136 din 06.06.2024, în vigoare din 07.09.2024, întrebuințarea de către 
conducătorii auto a băuturilor alcoolice, după ce a fost stopat și până la testarea 
alcoolscopică, nu constituia infracțiune, iar faptul consumării de către Lesnic a 
băuturilor alcoolice pînă la momentul stopării și conducerii ulterioare de către 
acesta în stare de ebrietate, acțiuni care ar fi stat la baza refuzului lui Lesnic Vitalie 
de a fi testat alcoolscopic, nu a fost probat de către organul de urmărire penală, ba 
mai mult ca atât, din declarațiile tuturor martorilor acuzării instanța a stabilit că, la 
momentul stopării șoferului Lesnic la 28.07.2024, ora 20:00, ultimul era calm, 
liniștit, de la ultimul nu se simțea miros de alcool, adică fără careva simptome ale 
consumului de alcool.
În acest context instanța reține că, atît pe parcursul urmăririi penale, cît și în 
cadrul cercetării judecătorești, acuzatorul de stat, la compartimentul refuzului 
inculpatului Lesnic Vitalie de a trece testarea alcoscopică s-a limitat doar la 
invocarea refuzului dat de către inculpat, probat prin imaginile video anexate la 
materialele cauzei și declarațiile martorilor acuzării și anume ale colaboratorilor 
poliției, în privința cărora instanța s-a expus, și din conținutul cărora, instanța a 
stabili cert motivul refuzului expres al inculpatului Lesnic Vitalie de a trecea 
testarea alcoscopică și a tuturor circumstanțelor cauzei, care este unul întemeiat.  
Astfel, de către instanță a fost constatat cu certitudine motivul refuzului lui 
Lesnic Vitalie de a trece testarea alcoolscopică, și anume din motiv că, el a servit 
bere împreună cu prietenii în timp cînd colaboratorii poliției de frontieră erau 
ocupați și anume după ce a fost stopat și nefiind deja conducător auto, precum și 
din considerentul că i-a fost propus de a fi testat de către o persoană neabilitată cu 
acest drept.
De asemenea instanța ține să menționeze, că temei pentru care a generat 
soluția dispunerii rejudecării cauzei penală dispuse prin decizia Curtea de Apel 
Nord din 22.04.2025, a fost că procurorul a invocat necesitatea administrării 
probelor suplimentare, care urmează a fi apreciate și cercetate în ordinea stabilită, 
ce nu o poate face instanța de recurs, or verificarea unor asemenea  probe, cît și 
analiza faptelor reținute în sarcina inculpatului prin rechizitoriu ține doar de 
competența instanței de fond.
Așa dar, în cadrul rejudecării cauzei în prima instanța, acuzatorului de stat 
i-a fost acordată posibilitatea de prezenta probe suplimentare, însă ultimul nu a 
prezentat instanței noi probe despre care a invocat la Curtea de Apel în ordine de 
examinare a recursului, drept urmare instanța de fond a examinare cauza penaă în 
baza probelor existente și anexate la dosar. 
În consecința celor relatate, instanța constată că, fapta inculpatului nu 
întrunește elementele infracțiuni imputate acestuia, fapt care, cu referire la 
prevederile art. 390 alin. (1) pct.3 CPP, atrage după sine necesitatea achitării 
inculpatului Lesnic Vitalie pe motivul respectiv.
În conformitate cu art. art. 384, 385, 390 al.1 pct.3 CPP, instanţa de 
judecată,
H o t ă r ă ș t e :
A-l achita pe Lesnic Vitalie Ion de învinuirea în săvârşirea infracţiunii 
prevăzută de art. 264 1 alin. (3) Cod Penal, pe motivul că fapta inculpatului nu 
întrunește elementele infracțiuni date.
Măsura preventivă – ridicarea provizorie a permisului de conducere 
înregistrat sub nr. *****, eliberat la data de ***** pe numele lui Lesnic Vitalie, 
pentru categoria vehiculelor „A”, „B”, „C”, „D” și „E” se revoca.
Mijlocul material de probă:
-                 un disc “CD-R” pe care sunt stocate două înregistrări video din data 
de 28.07.2024, ce se păstrează la materialele cauzei penale (f.d.108, Vol. I), a-l 
păstra la materialele cauzei penale pe tot parcursul termenului păstrării cauzei 
penale.
-                 permisul de conducere înregistrat sub nr. *****, eliberat la data de 
***** pe numele lui Lesnic Vitalie, pentru categoria vehiculelor „A”, „B”, „C”, 
„D” și „E”, a-l restitui lui Lesnic Vitalie
Sentinţa cu drept de atac în Curtea de Apel Nord în termen de 15 zile, prin 
intermediul Judecătoriei Edineț, sediul Central.
Președintele ședinței
JudecătorNatalia Bobu
 