Dosar nr. 1-308/2025 (PIGD: 1-25110145-51-1-01082025)                                          
S E N T I N Ţ Ă
în numele Legii
 
12 decembrie 2025                                                                                                   mun. 
Ungheni
 
Judecătoria Ungheni, instanţa în componența:
 
Preşedintele şedinţei, judecătorIon Ghizdari
grefier Loridana 
Glodeanu
Cătălina 
Mihailov
cu participarea:
acuzatorului de stat, procuror Ion Steclari
inculpatului Andrei Farcoș
apărătorului inculpatului, avocat Tatiana Nastas
a examinat în şedinţă de judecată publică, în baza probelor administrate în faza de urmărire 
penală, cauza penală de învinuire a lui:
FARCOȘ Andrei Vasilii, IDNP *****, născut la data de *****, 
domiciliat în sat. *****, r. Nisporeni, neangajat în cîmpul muncii, studii 
medii incomplete, căsătorită, are trei copii minori la întreținere, nesupus 
militar, fără grad de dizabilitate, nu are titluri speciale, grade de calificare 
sau distincţii de stat, cetăţeană a Republicii Moldova, cunoaște limba de stat, 
fără antecedente penale, nu a fost reţinut sau arestat în această cauză penală,
în săvârşirea infracţiunii prevăzute de art. 290 alin. (2) Cod penal al Republicii Moldova.
Cauza penală a fost repartizată instanței la data de 01 august 2025 şi s-
a judecat până la data de 12 decembrie 2025.
Acuzatorul de stat, procurorul Steclari Ion, a solicitat ca inculpatul Farcoș Andrei să fie 
recunoscut vinovat de săvârşirea infracţiunii prevăzute de art. 290 alin. (2) Cod penal şi să-i fie 
aplicată o pedeapsă sub formă de închisoare pe un termen de 3 ani, și amendă în mărime de 1200 
unități convenționale, echivalentul a 60000 lei, iar, în temeiul art. 90 Cod penal, executarea 
pedepsei să fie suspendată condiționat pe o perioadă de probațiune de 3 ani.
Apărătorul inculpatului, avocatul Nastas Tatiana, a solicitat ca în privința acestuia să fie 
aplicată o pedeapsă blândă, fără privare de libertate.
În baza materialelor cauzei penale şi probelor cercetate în şedinţa de judecată, instanţa de 
judecată
C O N S T A T Ă :
1. FARCOȘ Andrei Vasilii, la data de 23 ianuarie 2025, în jurul orei 16 00, aflându-se în 
extravilanul s. *****, r-l Nisporeni, acționând cu intenție directă, conștientizând caracterul ilegal 
al acțiunilor sale, contrar prevederilor art. 4 alin. (1) din Legea nr. 130 din data de 08 iunie 2012 
cu privire la regimul armelor și al munițiilor cu destinație civilă, potrivit cărora, „armele letale 
pot fi deținute sau, în funcție de categoria și clasificarea lor conform prezentei legi, pot fi purtate 
și folosite de persoane fizice în baza permisului de armă”, a purtat și păstrat o armă de 
marca/model *****cu două țevi lise amplasate vertical de calibrul 12x70, care face parte din 
Dosar nr. 1-308/2025 (PIGD: 1-25110145-51-1-01082025)                                          
categoria armelor de foc letale lungi, cu lovitură centrală, confecționată industrial la uzina 
„Тульский оружейныйзавод”, оr. Tula, Federația Rusă, fiind destinată pentru trageri cu cartușe 
de calibrul 12x70, și 19 cartușe (2 cu calibrul 8, 17 cu calibrul 12), care sunt supuse autorizării, 
în lipsa autorizației pentru deținerea lor.
2. Fiind audiat în şedinţa de judecată, inculpatul Farcoș Andrei a recunoscut vinovăţia şi 
faptele indicate în rechizitoriu, nu a solicitat administrarea de noi probe şi a declarat că, la data 
de 23 ianuarie 2025, aproximativ orele 1600, aflându-se aproape de satul ***** raionul Nisporeni 
avea cu el o armă de foc de marca/ model *****cu 2 țevi calibrul 12, și 19 cătușe. Nu dispune de 
autorizație pentru arma respectivă. Îi pare rău de cele comise. 
3. Fapta indicată în rechizitoriu şi recunoscută de inculpatul Farcoș Andrei se confirmă şi 
prin următoarele probe administrate în faza urmăririi penale:
3.1. Declaraţiile martorului Ciochină Cătălin, care a declarat că este angajat în calitate de 
subofițer superior al Serviciului Patrulă al Inspectoratului de Poliție Nisporeni.
La data de 23 ianuarie 2025, se afla în serviciul EPRO, conform graficului Inspectoratului 
de Poliție Nisporeni, împreună cu colegul Popescu Ion. În jurul orei 16 00, a fost informat de șeful 
adjunct al Secției Securitate Publică a IP Nisporeni, comisar principal Popescu Denis, că este 
necesar să se deplaseze în s. *****, r-l Nisporeni, unde se afla Mateescu Ion împreună cu 
Mocanu Vitalie și Codreanu Igor, deoarece posibil două persoane de gen masculin sunt la 
vânătoare. S-a deplasat la fața locului cu automobilul de marca/model *****, cu numărul de 
înmatriculare *****.
Când a ajuns în s. *****, r-l Nisporeni, acolo s-a întâlnit cu persoanele menționate supra. 
Ulterior Mocanu Vitalie le-a comunicat că în extravilanul s. *****, r-l Nisporeni, au fost 
depistate două persoane de gen masculin, care aveau asupra lor arme de vânătoare deținute 
ilegal. Acele persoane se numeau Drența Ion și Farcoș Andrei. Ultimii au comunicat că au venit 
la vânătoare. Ulterior armele au fost ridicate, iar cazul a fost documentat. (f.d. 28-29)
3.2. Declaraţiile martorului Mocanu Vitalie, care a declarat că este angajat în calitate de 
subofițer al Serviciului Supraveghere Tehnică și Accidente Rutiere.
La data de 23 ianuarie 2025, se afla în exercițiul funcțiunii conform graficului 
Inspectoratului de Poliție Nisporeni, împreună cu colegul Mateescu Ion. În jurul orei 16 00, a fost 
informat de șeful adjunct al Secției Securitate Publică a IP Nisporeni, comisar principal Popescu 
Denis, că este necesar să se deplaseze în s. *****, r-l Nisporeni, unde se afla Codreanu Igor, 
deoarece posibil două persoane de gen masculin sunt la vânătoare. S-a deplasat la fața locului cu 
automobilul de marca/model *****, cu numărul de înmatriculare *****.
Când a ajuns în s. *****, r-l Nisporeni, acolo s-a întâlnit cu Codreanu Igor. Ulterior dânsul 
împreună cu Codreanu Igor și Mateescu Ion s-au deplasat pe jos spre pădurea din extravilanul s. 
*****, r-l Nisporeni. În timp ce se deplasau pe imaș, jos într-un tufiș l-a observat pe Drența Ion 
care avea în mână o armă de vânătoare. Când a văzut că se aproprie de el, ultimul a lăsat arma 
jos la sol și s-a subordonat cerințelor legale.
Verificând arma de marca *****, s-a stabilit că avea un cartuș pe țeavă. Mateescu Ion a 
rămas cu Drența Ion, iar el împreună cu Codreanu Igor s-au deplasat în altă direcție, unde l-a 
depistat și pe Farcoș Andrei, care la fel avea asupra lui o armă de marca ***** și mai multe 
cartușe. Ulterior armele au fost ridicate, cazul a fost documentat, iar ultimii au comunicat că au 
venit la vânătoare. (f.d. 30-31)
3.3. Declaraţiile martorului Mateescu Ion, care a declarat că este angajat al Inspectoratului 
de Poliție Nisporeni.
Dosar nr. 1-308/2025 (PIGD: 1-25110145-51-1-01082025)                                          
La data de 23 ianuarie 2025, se afla în exercițiul funcțiunii conform graficului IP 
Nisporeni, împreună cu colegul Mocanu Vitalie. În jurul orei 16 00, a fost informat de șeful 
adjunct al Secției Securitate Publică a IP Nisporeni, comisar principal Popescu Denis, că este 
necesar să se deplaseze în s. *****, r-l Nisporeni, unde se afla Codreanu Igor, deoarece posibil 
două persoane de gen masculin sunt la vânătoare. S-a deplasat la fața locului cu automobilul de 
marca/model *****, cu numărul de înmatriculare *****.
Când au ajuns în s. *****, r-l Nisporeni, acolo s-au întâlnit cu Codreanu Igor. Ulterior, 
dânsul împreună cu Codreanu Igor și Mocanu Vitalie s-au deplasat pe jos spre pădurea din 
extravilanul s. ***** r. Nisporeni. s-au deplasat pe jos spre pădurea din extravilanul s. *****, r-l 
Nisporeni. În timp ce se deplasau pe imaș, jos într-un tufiș l-a observat pe Drența Ion care avea 
în mână o armă de vânătoare. Când a văzut că se aproprie de el, ultimul a lăsat arma jos la sol și 
s-a subordonat cerințelor legale. El a rămas cu Drența Ion, iar colegii săi s-au deplasat în altă 
direcție, unde l-au depistat și pe Farcoș Andrei, care la fel avea asupra lui o armă de marca ***** 
și mai multe cartușe. Ulterior armele au fost ridicate, cazul a fost documentat. (f.d. 32-33)
3.4. Declaraţiile martorului Popescu Ion, care a declarat că este angajat în calitate de 
subofițer superior al Serviciului Patrulă al Inspectoratului de Poliție Nisporeni.
La data de 23 ianuarie 2025, se afla în serviciu EPRO, conform graficului IP Nisporeni 
împreună cu colegul Ciochină Cătălin. În jurul orei 16 00, a fost informat de șeful adjunct al 
Secției Securitate Publică a IP Nisporeni, comisar principal Popescu Denis, că este necesar să se 
deplaseze în s. *****, r-l Nisporeni, unde se afla Mateescu Ion împreună cu Mocanu Vitalie și 
Codreanu Igor, deoarece posibil două persoane de gen masculin sunt la vânătoare. S-a deplasat la 
fața locului cu automobilul de marca/model *****, cu numărul de înmatriculare *****.
Când a ajuns în s. *****, r-l Nisporeni, acolo s-a întâlnit cu persoanele menționate supra. 
Ulterior Mocanu Vitalie le-a comunicat că în extravilanul s. *****, r-l Nisporeni, au fost 
depistate două persoane de gen masculin, care aveau asupra lor arme de vânătoare deținute 
ilegal. Acele persoane se numeau Drența Ion și Farcoș Andrei. Ultimii au comunicat că au venit 
la vânătoare. Ulterior armele au fost ridicate, iar cazul a fost documentat. (f.d. 34-35)
3.5. Declaraţiile martorului Popescu Denis, care a declarat că este angajat în calitate de Șef 
adjunct al Secției Securitate Publică a Inspectoratului de Poliție Nisporeni.
La data de 23 ianuarie 2025, în jurul orei 16 00, a fost telefonat de către Codreanu Igor, care 
se afla în concediu anual de odihnă și care i-a comunicat că, în timp se afla la lucrări agricole pe 
un câmp situat în s. Iurceni, r-l Nisporeni, a văzut o persoană de gen masculin, care mergea pe 
câmpurile din aproprierea s. *****, r-l Nisporeni, fiind suspect de braconaj.
În continuare, dânsul a telefonat la Unitatea de Gardă a Inspectoratului de Poliție Nisporeni 
și a înregistrat înștiințarea telefonică. Tot el i-a trimis la fața locului pe Mocanu Vitalie, 
Mateescu Ion, Ciochină Cătălin și Popescu Ion, care au documentat cazul. Ulterior, Mocanu 
Vitalie i-a comunicat că în extravilanul s. *****, r-l Nisporeni au fost depistate două persoane de 
gen masculin, care aveau asupra lor arme de vânătoare. Acele persoane se numeau Drența Ion și 
Farcoș Andrei. Ulterior armele au fost ridicate, iar cazul a fost documentat. Ultimii au comunicat 
că au venit la vânătoare. (f.d. 36-37)
3.6. Declaraţiile martorului Codreanu Igor, care a declarat că este angajat în calitate de 
ofițer superior al Serviciului Supraveghere Armament al Inspectoratului de Poliție Nisporeni.
La data de 23 ianuarie 2025, în jurul orei 16 00, se afla pe un câmp situat în s. Iurceni, r-l 
Nisporeni. În acest timp el a văzut o persoană de gen masculin, care mergea pe câmpurile din 
aproprierea s. *****, r-l Nisporeni. fiind suspectă de braconaj.
Dosar nr. 1-308/2025 (PIGD: 1-25110145-51-1-01082025)                                          
În continuare, el l-a telefonat pe Popescu Denis, căruia i-a comunicat cele văzute. Ulterior 
Popescu Denis i-a trimis la fața locului pe Mocanu Vitalie, Mateescu Ion, Ciochină Cătălin și 
Popescu Ion, care au documentat cazul. Tot în acel moment în extravilanul s. *****, r-l 
Nisporeni, au fost depistate două persoane de gen masculin, care aveau asupra lor arme de 
vânătoare. Acele persoane se numeau Drența Ion și Farcoș Andrei. Ulterior armele au fost 
ridicate, cazul a fost documentat, iar ultimii au comunicat că au venit la vânătoare în s. *****, r-l 
Nisporeni. (f.d. 38-39)
3.7. Procesul-verbal de ridicare din data de 23 ianuarie 2025, potrivit căruia, la data de 23 
ianuarie 2025, a fost ridicată o armă de foc letală de marca/model *****cu două țevi lise de 
calibrul 12x70, 19 cartușe (2 cu calibrul 8, 17 cu calibrul 12). (f.d. 6-8)
3.8. Raportul de constatare tehnico-științifică nr. 34/12-R-438 din data de 12 martie 2025, 
potrivit căruia, arma cu seria și numărul înlăturat, ridicată la data de 23 ianuarie 2025 de la 
Farcoș Andrei Vasile se referă la categoria armelor de foc letale lungi, este de marca/model 
„*****(TO3-34P)”, cu două țevi lise, amplasate vertical, de calibrul 12x70, cu lovitură centrală, 
confecționată industrial la uzina „Тульский оружейныйзавод”, оr. Tula, Federația Rusă, fiind 
destinată pentru trageri cu cartușe de calibrul 12x70.
Arma de model „TOZ-34R”, cu seria și numărul înlăturat, nu este în stare de funcționare, 
din motiv că lipsește știftul de semnalizare al armării armei pentru țeava de sus și siguranța este 
defectă (asigură doar cocoșul stâng pentru țeava de jos), dar este utilă pentru trageri. Modificări 
în construcția armei nu au fost depistate. (f.d. 43-52)
4. Ascultând părţile, audiind inculpatul, cercetând materialele cauzei penale din punct de 
vedere al pertinenţei, concludenţei, utilităţii şi veridicităţii lor, iar în ansamblu din punct de 
vedere al coroborării lor, instanţa de judecată consideră că în ședința de judecată s-a confirmat 
vinovăţia inculpatei în săvârşirea infracţiunii prevăzute de art. 290 alin. (2) Cod penal - purtarea 
și păstrarea ilegală a armelor și muniţiilor supuse autorizării, din următoarele considerente.
5. Din probele cercetate în şedinţa de judecată şi acceptate de inculpat, rezultă dincolo de 
orice dubiu rezonabil că numitul Farcoș Andrei, la data de 23 ianuarie 2025, în jurul orei 16 00, 
aflându-se în extravilanul s. *****, r-l Nisporeni, acționând cu intenție directă, conștientizând 
caracterul ilegal al acțiunilor sale, contrar prevederilor art. 4 alin. (1) din Legea nr. 130 din data 
de 08 iunie 2012 cu privire la regimul armelor și al munițiilor cu destinație civilă, potrivit cărora, 
„armele letale pot fi deținute sau, în funcție de categoria și clasificarea lor conform prezentei 
legi, pot fi purtate și folosite de persoane fizice în baza permisului de armă”, a purtat și păstrat o 
armă de marca/model *****cu două țevi lise amplasate vertical de calibrul 12x70, care face 
parte din categoria armelor de foc letale lungi, cu lovitură centrală, confecționată industrial la 
uzina „Тульский оружейныйзавод”, оr. Tula, Federația Rusă, fiind destinată pentru trageri cu 
cartușe de calibrul 12x70, și 19 cartușe (2 cu calibrul 8, 17 cu calibrul 12), care sunt supuse 
autorizării, în lipsa autorizației pentru deținerea lor, care au fost ridicate la data de 23 ianuarie 
2025 de către angajatul Inspectoratului de Poliție Nisporeni, Fomov Vlad.
6. Aceste fapte și circumstanţe s-au confirmat prin declaraţiile concordante ale inculpatului 
Farcoș Andrei și ale martorilor Ciochină Cătălin, Mocanu Vitalie, Mateescu Ion, Popescu Ion, 
Popescu Denis și Codreanu Igor, prin procesul-verbal de ridicare din data de 23 ianuarie 2025; și 
prin raportul de constatare tehnico-științifică nr. 34/12-R-438 din data de 12 martie 2025. (se 
vedea probele indicate § 3 din prezenta sentință)
7. Instanța notează că esența probelor respective au fost reflectate supra, acestea au fost 
recunoscute de inculpat, sunt suficient de clare, coerente, consistente și concludente, și nu 
Dosar nr. 1-308/2025 (PIGD: 1-25110145-51-1-01082025)                                          
consideră necesară de a face o apreciere detaliată a acestora în prezenta sentință, deoarece faptele 
ce rezultă din conținutul lor nu au fost contestate și nu trezesc niciun fel de dubiu.
8. În consecinţă, instanţa consideră că vinovăţia inculpatului Farcoș Andrei a fost probată 
şi urmează a fi recunoscut vinovat de săvârşirea infracţiunii prevăzute de art. 290 alin. (2) Cod 
penal, cu aplicarea unei pedepse penale.
9. În conformitate cu art. 7 alin. (1) Cod penal, la aplicarea legii penale se ţine cont de 
caracterul şi gradul prejudiciabil al infracţiunii săvârşite, de persoana celui vinovat şi de 
circumstanţele cauzei care atenuează ori agravează răspunderea penală.
În conformitate cu art. 75 alin. (1) Cod penal, persoanei recunoscute vinovate de 
săvârşirea unei infracţiuni i se aplică o pedeapsă echitabilă în limitele fixate în Partea specială 
a prezentului cod şi în strictă conformitate cu dispoziţiile Părţii generale a prezentului cod. La 
stabilirea categoriei şi termenului pedepsei, instanţa de judecată ţine cont de gravitatea 
infracţiunii săvârşite, de motivul acesteia, de persoana celui vinovat, de circumstanţele cauzei 
care atenuează ori agravează răspunderea, de influenţa pedepsei aplicate asupra corectării şi 
reeducării vinovatului, precum şi de condiţiile de viaţă ale familiei acestuia.
10. La individualizarea pedepsei instanţa ţine cont de gravitatea infracţiunii, de motivul ei, 
de faptul că la locul de trai inculpatul Farcoș Andrei se caracterizează pozitiv, nu are un loc 
permanent de muncă, este căsătorit, are trei copii minori la întreținere, nu se află la evidenţa 
medicului psihiatru, și/sau narcolog. (f.d. 75-77)
12. Instanţa notează că în şedinţa de judecată s-a constatat că inculpatul Farcoș Andrei a 
conştientizat caracterul prejudiciabil al faptei sale și s-a căit sincer de fapta comisă.
13. În conformitate cu art. 76 alin. (1) lit. f) Cod penal instanţa reţine în calitate de 
circumstanţă atenuantă în privinţa inculpatului - recunoașterea vinovăției.
În ceea ce privește opinia că această circumstanța atenuantă nu poate fi reținută, deoarece 
cauza s-a judecat în baza probelor administrate în faza de urmărire penală, instanța relevă că, 
potrivit art. 3641 Cod de procedură penală, inculpatul recunoaște fapta indicată în rechizitoriu, iar 
fapta reprezintă latura obiectivă a componenței de infracțiune, însă, potrivit art. 76 alin. (1) lit. f) 
Cod penal, reprezintă circumstanţă atenuantă - recunoașterea vinovăției, iar vinovăția reprezintă 
latura subiectivă a componenței de infracțiune.
Mai mult decât atât, nici legea penală și nici legea procesual penală nu prevede expressis 
verbis că, în cazul judecării cauzei în ordinea prevăzută de art. 364 1 Cod de procedură penală, nu 
poate fi reținută circumstanța atenuantă prevăzută de art. 76 alin. (1) lit. f) Cod penal - 
recunoașterea vinovăției. Respectiv, un atare raționament, neîntemeiat pe prevederi legale 
relevante, reprezintă, în lumina art. 3 alin. (2) Cod penal, o interpretare extensivă defavorabilă a 
legii penale, care este interzisă.
În final, pe această linie de idei, instanța notează că o poziție similară a fost expusă în pct. 
35 alin. (2) din Hotărârea Plenului Curții Supreme de Justiție „Cu privire la aplicarea 
prevederilor art. 3641 CPP de către instanţele judecătoreşti” nr. 13 din 16.12.2013, însă, în urma 
unui reviriment jurisprudențial, prin Hotărârea Plenului Curții Supreme de Justiție „Pentru 
modificarea şi completarea Hotărârii Plenului Curţii Supreme de Justiţie nr.13 din 16 decembrie 
2013 „Cu privire la aplicarea prevederilor art. 364 1 Cod de procedură penală, de către instanţele 
judecătoreşti”, nr. 19 din 26.03.2018, acest raționament a fost exclus.
În conformitate cu art. 76 alin. (2) Cod penal instanța reține în calitate de circumstanțe 
atenuante - căința sinceră și faptul că dânsul are la întreținere trei copii.
14. Circumstanţe agravante, prevăzute de art. 77 Cod penal, nu au fost reţinute.
Dosar nr. 1-308/2025 (PIGD: 1-25110145-51-1-01082025)                                          
15. La aplicarea pedepsei instanţa stabileşte categoria ei în funcţie de scopul urmărit de a 
asigura reeducarea inculpatului, de a preveni pe viitor săvârşirea de noi infracţiuni precum şi 
restabilirea echităţii sociale.
16. Se notează că fapta prevăzută de art. 290 alin. (2) Cod penal, se pedepseşte cu 
închisoare de la 2 la 6 ani cu (sau fără) amendă în mărime de la 1150 la 1350 de unităţi 
convenţionale
17. În conformitate cu art. 80 1 alin. (1) Cod penal, în cazul în care inculpatul a recunoscut 
săvârşirea faptelor indicate în rechizitoriu şi a solicitat ca judecata să se facă pe baza probelor 
administrate în faza de urmărire penală, acesta beneficiază de reducerea cu o pătrime a 
limitelor de pedeapsă prevăzute în Partea specială a prezentului cod în cazul pedepsei cu 
amendă, cu muncă neremunerată în folosul comunităţii sau cu închisoare.
18. În lumina prevederilor art. 80 1 alin. (1) Cod penal, pedeapsa sub formă de închisoare 
urmează a fi individualizată în limitele de la 1 an și 6 luni la 4 ani și 6 luni.
19. La individualizarea pedepsei instanţa instanța reține că, în conformitate cu art. 78 alin. 
(1) lit. a) Cod penal, în cazul în care instanţa de judecată constată circumstanţe atenuante la 
săvârşirea infracţiunii, pedeapsa principală se reduce sau se schimbă după cum urmează: dacă 
minimul pedepsei cu închisoare prevăzut la articolul corespunzător din Partea specială a 
prezentului cod este mai mic de 10 ani, pedeapsa poate fi redusă pînă la acest minim.
În conformitate cu art. 78 alin. (2) Cod penal, în cazul în care instanţa de judecată constată 
circumstanţe atenuante la săvîrşirea infracţiunii, pedeapsa complementară, prevăzută de lege 
pentru infracţiunea săvîrşită, poate fi înlăturată.
20. Interpretând coroborat prevederile art. 78 alin. (2) și art. 78 alin. (5) Cod penal, instanța 
remarcă faptul că, în condițiile art. 78 alin. (2) Cod penal, în cazul în care instanţa de judecată 
constată circumstanţe atenuante la săvîrşirea infracţiunii, poate fi înlăturată doar pedeapsa 
complementară facultativă (care nu este obligatorie („cu sau fără”)). Având în vedere că 
pedeapsa complementară sub formă de amendă, prevăzută de art. 290 alin. (2) Cod penal, nu este 
una obligatorie, sunt aplicabile prevederile art. 78 alin. (2) Cod penal.
21. Relativ la circumstanţele cauzei stabilite supra, ţinând cont de scopul pedepsei penale, 
prevăzut de art. 61 alin. (2) Cod penal, conform căruia „pedeapsa are drept scop restabilirea 
echităţii sociale, corectarea și resocializarea condamnatului, precum şi prevenirea săvîrşirii de 
noi infracţiuni atît din partea condamnaţilor, cât şi a altor persoane. Executarea pedepsei nu 
trebuie să cauzeze suferinţe fizice şi nici să înjosească demnitatea persoanei condamnate” şi de 
Regula nr. 6 din Recomandarea nr. R (92) 16 a Comitetului de miniştri către statele membre 
referitoare la regulile europene asupra sancţiunilor aplicate în comunitate (adoptată de Comitetul 
de Miniştri în 19 octombrie 1992, cu ocazia celei de a 482-a reuniune a Delegaţiilor de Miniştri), 
potrivit căreia „natura şi durata sancţiunilor şi măsurilor aplicate în comunitate trebuie de 
asemenea să ﬁe proporţională cu gravitatea infracţiunii pentru care un delincvent a fost 
condamnat sau o persoană este inculpată, decât să se ţină seama de situaţia personală”, precum 
și de circumstanțele atenuante reținute, instanţa îi va aplica inculpatului Farcoș Andrei o 
pedeapsă sub formă de închisoare pe un termen de 2 ani, fără amendă, care în accepţiunea 
instanţei este o pedeapsă echitabilă.
22. În continuare instanța relevă că, în conformitate cu art. 90 alin. (1) Cod penal, dacă, la 
stabilirea pedepsei cu închisoare pe un termen de cel mult 5 ani pentru infracţiunile săvârşite cu 
intenţie şi de cel mult 7 ani pentru infracţiunile săvârşite din imprudenţă, instanţa de judecată, 
ţinînd cont de circumstanţele cauzei şi de persoana celui vinovat, va ajunge la concluzia că nu 
este raţional ca acesta să execute pedeapsa stabilită, ea poate dispune suspendarea condiţionată 
Dosar nr. 1-308/2025 (PIGD: 1-25110145-51-1-01082025)                                          
a executării pedepsei aplicate vinovatului, indicând numaidecât în hotărâre motivele 
condamnării cu suspendare condiţionată a executării pedepsei şi perioada de probaţiune sau, 
după caz, termenul de probă.
23. Ţinând cont de faptul că inculpatului urmează să i se aplice o pedeapsă sub formă de 
închisoare pe un termen de 2 ani, pentru săvârșirea unei infracțiuni cu intenție, de faptul că 
dânsul a conștientizat caracterul prejudiciabil al faptei săvârșite și a manifestat un regret profund, 
de faptul că dânsul a săvârșit pentru prima dată o infracțiune și nu a fost tras la răspundere 
contravențională, instanţa ajunge la concluzia că nu este raţional ca dânsul să execute pedeapsa 
stabilită şi consideră necesar de a dispune suspendarea condiţionată a executării pedepsei 
aplicate, cu stabilirea unei perioade de probațiune pe un termen de 1 an.
24. În acest context, instanța relevă că, în conformitate cu art. 4 Cod penal, întreaga 
reglementare juridică are menirea să apere, în mod prioritar, persoana ca valoare supremă a 
societăţii, drepturile şi libertăţile acesteia. Legea penală nu urmăreşte scopul de a cauza 
suferinţe fizice sau de a leza demnitatea omului.
25. La aplicarea prevederilor art. 90 Cod penal în privinţa inculpatului, instanţa a ţinut cont 
şi de jurisprudenţa CtEDO, care, în cauza Varga şi alţii vs Ungaria (cererile nr. 14097/12, 
45135/12, 73712/12, 34001/13, 44055/13, şi 64586/13) din 10 martie 2015, a reiterat faptul că 
„soluţia cea mai potrivită pentru problema supraaglomerării ar fi reducerea numărului de 
deţinuţi prin utilizarea mai frecventă a măsurilor punitive non-privative de libertate şi 
minimizarea recurgerii la detenţia preventivă”, amintind în acest scop Recomandările 
Comitetului de Miniştri, care invită statele să încurajeze procurorii şi judecătorii de a folosi cât 
mai mult posibil alternativele la detenţie, în scopul de a rezolva problema creşterea numărului 
deţinuţilor în închisori (a se vedea în special Recomandarea nr R (99) 22 şi Recomandarea Rec 
(2006) 13 a Comitetului de Miniştri).
26. Astfel, la aplicarea pedepsei sub formă de închisoare și dispunerea executării ei, 
urmează să se conducă de principiul ultima ratio, impunându-se doar în cazul în care, dincolo de 
orice dubiu, o măsură mai blândă nu ar putea realiza scopul pedepsei penale.
27. La fel, instanța îi va aplica inculpatului obligația să anunţe în scris, în prealabil, despre 
schimbarea domiciliului și/sau orice deplasare care depăşeşte 5 zile, prevăzută de art. 90 alin. (6) 
lit. b) Cod penal.
28. Soluţionând chestiunea privind corpurile delicte, instanța reţine că, prin ordonanța 
organului de urmărire penală din data de 10 aprilie 2025, fost recunoscute în calitate de corpuri 
delicte inclusiv o armă de marca/model *****, de calibrul 12x70 mm (n.a. 19 cartușe au fost 
trase în timpul examinărilor tehnici-științifice) (f.d. 63)
29. În conformitate cu art. 162 alin. 1) pct. 1) Cod de procedură penală, în cazul în care 
procurorul dispune încetarea urmăririi penale sau în cazul soluţionării cauzei în fond, se 
hotărăşte chestiunea cu privire la corpurile delicte. În acest caz: 1) uneltele care au servit la 
săvîrşirea infracţiunii vor fi confiscate şi predate instituţiilor respective sau nimicite; 
30. Așa fiind, având în vedere că corpurile delicte - o armă de marca/model *****, de 
calibrul 12x70 mm au fost destinate nemijlocit pentru săvârșirea infracțiunii, în temeiul art. 162 
alin. 1) pct. 1) Cod de procedură penală, art. 106 alin. (1) și alin. (2) lit. a) Cod penal, instanța va 
confisca arma respectivă.
31. Cu referire la cheltuielile judiciare, instanța notează că acuzatorul de stat a solicitat 
încasarea din contul inculpatului a cheltuielilor judiciare, reprezentate de cheltuielile pentru 
întocmirea raportului de constatare tehnico-științifică nr. 34/12/-R-438 din data de 12 martie 
Dosar nr. 1-308/2025 (PIGD: 1-25110145-51-1-01082025)                                          
2025, în mărime de 4200 lei și raportului de constatare tehnico-științifică nr. 34/12/-R-494 din 
data de 19 martie 2025, în mărime de 4200 lei, iar în total 8400 lei. (f.d. 54-60).
32. Instanța remarcă faptul că rapoartele de constatare au prezentat concluzii pentru două 
arme, una dintre care a fost posedată de inculpatul Facoș Andrei, iar alta a fost posedată de o altă 
persoană în privința căreia cauza penală a fost disjungată în faza de urmărire penală.
33. Așa fiind, în condițiile în care rapoartele de constatare tehnico științifică au fost 
întocmite pentru a proba vinovăția inculpatului Farcoș Andrei și a unei alte persoane, cheltuielile 
suportate pentru constatarea tehnici-științifică urmează a fi raportate la lambele persoane.
34. În conformitate cu art. 227 alin. (1) Cod de procedură penală, cheltuieli judiciare sunt 
cheltuielile suportate potrivit legii pentru asigurarea bunei desfăşurări a procesului penal.
În conformitate cu art. 227 alin. (2) pct. 1) Cod de procedură penală, cheltuielile judiciare 
cuprind sumele:1) plătite sau care urmează a fi plătite martorilor, părţii vătămate, 
reprezentanţilor lor, experţilor, specialiştilor, interpreţilor, traducătorilor şi asistenţilor 
procedurali; […]
35. În conformitate cu art. 229 alin. (1) Cod de procedură penală, cheltuielile de judecată 
sunt suportate de condamnat sau de persoana în privinţa căreia urmărirea penală a fost încetată 
pe temei de nereabilitare ori sunt trecute în contul statului.
În conformitate cu art. 229 alin. (2) Cod de procedură penală, instanţa de judecată poate 
obliga condamnatul să recupereze cheltuielile judiciare, cu excepţia sumelor plătite 
interpreţilor, traducătorilor, precum şi apărătorilor în cazul asigurării inculpatului cu avocat 
care acordă asistenţă juridică garantată de stat, atunci cînd aceasta o cer interesele justiţiei şi 
condamnatul nu dispune de mijloacele necesare. Achitarea cheltuielilor judiciare poate fi 
suportată şi de condamnatul care a fost eliberat de pedeapsă sau căruia i-a fost aplicată 
pedeapsă, precum şi de persoana în privinţa căreia urmărirea penală a fost încetată pe temeiuri 
de nereabilitare.
În conformitate cu art. 229 alin. (4) Cod de procedură penală, în cazul condamnării cîtorva 
persoane în aceeaşi cauză, cheltuielile judiciare se repartizează în dependenţă de vinovăţia, 
gradul de răspundere şi situaţia materială a fiecăreia din ele.
36. Având în vedere că pentru asigurarea bunei desfăşurări a procesului penal a fost 
necesară suportarea cheltuielilor pentru efectuarea rapoartelor de constatare tehnico-științifică, în 
vederea probării vinovăției inculpatului Farcoș Andrei și a unei alte persoane în privința căreia 
cauza a fost disjungată, și că prin prezenta sentință instanța urmează a se expune doar în privința 
inculpatului Farcoș Andrei, iar dânsul urmează fi recunoscut vinovat de săvârșirea infracțiunii de 
care a fost învinuit, instanța consideră necesar de a încasa din contul lui Farcoș Andrei în 
beneficiul statului suma de 4200 lei, cu titlu de cheltuieli judiciare, care au fost necesare pentru 
constatarea faptei de care dânsul urmează a fi recunoscut vinovat, proporțional cheltuielilor 
general suportate.
37. În temeiul celor expuse supra, în conformitate cu art. art. 341, 364 1, 384, 385, 389, 
392-395, 397 Cod de procedură penală, instanţa de judecată
 
H O T Ă R Ă Ș T E :
 
FARCOȘ Andrei Vasilii se recunoaşte vinovat de săvârşirea infracţiunii prevăzute de art. 
290 alin. (2) Cod penal şi i se aplică o pedeapsă sub formă de închisoare pe termen de 2 (doi) ani, 
fără amendă.
Dosar nr. 1-308/2025 (PIGD: 1-25110145-51-1-01082025)                                          
În temeiul art. 90 Cod penal, executarea pedepsei sub formă de închisoare aplicată lui 
FARCOȘ Andrei Vasilii se suspendă condiționat și i se stabilește o perioadă de probațiune de 1 
(unu) an.
În temeiul art. 90 alin. (6) lit. b) Cod penal, FARCOȘ Andrei Vasilii se obligă să anunţe 
în scris, în prealabil, despre schimbarea domiciliului sau orice deplasare care depăşeşte 5 zile.
Se dispune neexecutarea pedepsei aplicate în privinţa lui FARCOȘ Andrei Vasilii dacă în 
perioada de probaţiune fixată, condamnatul nu va săvârşi o nouă infracţiune şi, prin respectarea 
condițiilor probațiunii, va îndreptăţi încrederea ce i s-a acordat.
În temeiul art. 162 alin. (1) pct. 1) Cod de procedură penală și art. 106 alin. (1) și alin. (2) 
lit. a) Cod penal, corpurile delicte - o armă de marca/model *****, de calibrul 12x70 mm, se 
confiscă.
Se încasează din contul lui FARCOȘ Andrei Vasilii în beneficiul statului suma de 4200 
(patru mii două sute) lei, cu titlu de cheltuieli judiciare.
Sentinţa cu drept de atac în ordine de recurs în termen de 15 zile la Curtea de Apel Nord, 
prin intermediul Judecătoriei Ungheni.
Sentinţa pronunţată public la data de 12 decembrie 2025.
Preşedintele şedinţei,
Judecător                                                                                                          Ion 
GHIZDARI