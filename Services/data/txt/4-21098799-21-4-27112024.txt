Dosar nr. 4-112/24
Număr atribuit conform PIGD 4-21098799-21-4-27112024
H O T Ă R Â R E
în numele Legii
 
12 decembrie 2025 *****
Judecătoria Hîncești (sediul Leova) 
în componența:
Preşedintele şedinţei, judecător:Nicolae Zaharia
Grefieri: Carabet Natalia
Bodișteanu Liudmila 
Butnaru Ana 
În prezența:
Procurorului:Buzilă Vasile 
Apărătorului: Șcheau Igor
În lipsa:
Persoanei în a cărei privință a fost pornit procesul contravențional Canațui Ionel
Victimei: Cazacu Constantin
examinând, în ședință publică, în limba de stat, cauza contravențională intentată în privința 
lui Canațui Ionel învinuit de comiterea contravenției prevăzute de art.312 Cod contravențional,
Datele referitoare la termenul de examinare a cauzei: 
Termenul de examinare a cauzei 27 noiembrie 2024 – 12 decembrie 2025. 
Procedura citării a fost legal executată. 
Asupra materialelor cauzei contravenționale, audiind participanții la proces, instanța de 
judecată,
a  c o n s t a t a t:
La data de 27 noiembrie 2024, în procedura judecătorului Nicolae Zaharia, a parvenit 
cauza contravențională la demersul adjunctului procurorului-șef al Procuraturii raionului Leova, 
Oleg Cernenchi privind judecarea procesului contravențional și aplicarea sancțiunii 
contravenționale conform competenței în privința lui Canațui Ionel.
Cauza contravențională parvenită spre rejudecare la aceiași instanță în alt complet de 
judecată în baza deciziei Colegiului judiciar al Curții de Apel Comrat din data de 18 noiembrie 
2024.
În motivarea demersului a indicat faptul că la data de 08.06.2021 de către Procuratura 
raionului Leova a fost pornit procesul contravențional în baza art. 312 Cod contravențional în 
privinţa cet. Canaţui Ionel Ion, născut la *****, domiciliat ***** str. M. *****. nr. *****, 
cetățean al R. Moldova, subofițer superior al Serviciului patrulare al Secţiei securitate publică al 
IP Leova, posesor a buletinului de identitate B 2*****.
Temei pentru pornirea procesului contravențional a servit adoptarea Ordonanței de refuz în 
începerea urmăririi penale din 08.06.2021 pe procesul penal nr 202123800007, deoarece fapta 
constituie o contravenție prevăzută de art. 312 Cod contravențional, pe faptul pretinselor acțiuni 
ilegale ale subofițerului superior al Serviciului de patrulare al Secției securitate publică al IP 
Leova, Canațui Ionel în cadrul examinării procesului contravențional în privința lui Cazacu 
Constantin. 
În cadrul examinării faptului dat s-a stabilit că la 10.04.2021 în jurul orei 23:00 la 
domiciliul lui Constantin Cazacu, situat în *****, str. *****, s-a prezentat polițistul Ionel 
Canaţui însoțit de polițista Alexandra Ciubaciuc, primul a comunicat că a primit un apel telefonic 
de la o persoană care a dorit să-şi păstreze anonimatul, care a comunicat că în apartamentul 
respectiv se aude muzică la nivel înalt şi gălăgie. Preîntâmpinându-i pe proprietarii 
apartamentului referitor la faptul că aceștia fac gălăgie, colaboratorii de poliție au părăsit fața 
locului fără a întocmi careva acte. Ulterior la 13 aprilie 2021 de către agent principal Ionel 
Canaţui a fost emis un raport pe faptul că la 13 aprilie 2021 a fost telefonat de o persoană de gen 
masculin care dorește să păstreze anonimatul, comunicând că la data de 10/11 aprilie 2021 ora 
00:10 cet. Cazacu Constantin, locuitor ***** str. *****, a tulburat liniștea publică după orele 
22:00, prin faptul că ascultă muzică în boxe la volum înalt, totodată auzindu-se şi voci ridicate. 
În cadrul examinării raportului la 13 aprilie 2021, agent principal Ionel Canaţui audiază martorii 
Buga Elena şi Orjacovschi Mariana. La 27 aprilie 2021 întocmește în privința lui Cazacu 
Constantin un proces-verbal contravențional în temeiul prevederilor art. 357 alin. (1) din Codul 
Contravenţional, aplicându-i amendă în mărime de 18 unităţi convenționale sau 900 lei.
În cadrul examinării cazului contravențional, s-a stabilit că Canaţui Ionel activând în 
calitate de subofiţer superior al Serviciului patrulare al Secţiei securitate publică al IP Leova, 
fiind persoană publică, la 10 aprilie 2021 aproximativ ora 23:00, fiind în exercitare atribuţiilor de 
serviciu, la solicitarea unei persoane anonime care se presupune, sora sa Buga Elena s-a 
prezentat la domiciliul lui Cazacu Constantin situat în or Leova, str. Independenţei, 13 
apartamentul nr. 23, unde fără a înregistra cazul sesizat şi fără a întocmi actele preliminare de 
constatare a cazului i-a preîntâmpinat pe proprietarii apartamentului privitor la presupusa 
tulburare a ordinii publice.
La 13 aprilie 2021, subofiţerul superior Ionel Canaţui întocmeşte un raport conform 
conținutului căruia se constată că „la data de 13.04.2021 a fost telefonat de o persoane de gen 
masculin care doreşte să-şi păstreze anonimatul, comunicându-i că la data 10/11.04.2021 ora 
00:10, cet. Cazacu Constantin, loc a *****, str. *****, a tulburat liniștea publică după orele 
22:00 prin faptul că asculta muzică în boxe la volum înalt, totodată auzindu-se şi voci ridicare în 
apartamentul acestuia sus indicat”.
Or, conform circumstanțelor menționate în raport s-a constatat că el a fost telefonat la 13 
aprilie 2021 de către persoana anonimă însă de facto el s-a prezentat la domiciliul lui Constantin 
Cazacu la 10 aprilie 2021 în jurul orei 23:00, fapt care vine în contradicție cu cele invocate de 
agentul constatator în raportul său.
Abia la 13 aprilie 2021 a fost întocmit prezentul raport, iar la 14 aprilie 2021 acesta a fost 
vizat spre examinare şi tot la 14 aprilie 2021 a fost înregistrat în Registrul de evidență a altor 
informații referitoare la infracțiuni.
Cu toate acestea la 13 aprilie 2021 SS a SP al SSP a IP Leova, Ionel Canațui efectuează 
audierea martorilor Orjacovschi Mariana Sergiu în intervalul de timp 21:50- 22:00 şi Buga Elena 
Ion (care în cadrul examinării procesului penal s-a stabilit a fi sora polițistului Ionel Canaţui) în 
intervalul de timp 22:05 – 22:15, în contradicție a prevederilor normelor procesual penale care 
stabilesc intervalul de timp în care se poate efectua audierile persoanelor, audierea fiind efectuată 
în timpul nopții după ora 22:00.
În cadrul examinării cazului, agentul constatator Ionel Canaţui aflându-se conflict de 
interese pe marginea speţei în cauză şi anume prezența situației de conflict al surorii sale Buga 
Elena cu vecinul Constantin Cazacu, cu care la 11 aprilie 2021 a avut discuții şi replici privitor la 
situația creată în seara de 10 aprilie 2021 şi faptul că fratele său polițistul Ionel Canaţui s-a 
prezentat la domiciliul lui Constantin Cazacu invocând faptul primirii unui apel telefonic de la o 
persoană anonimă.
Astfel, acţiunile lui Canaţui Ionel au fost încadrate de procuratură potrivit art. 312 Cod 
Contravenţional:”Folosirea intenționată a situației de serviciu într-un mod care contravine 
intereselor publice sau drepturilor şi intereselor ocrotite de lege ale persoanelor fizice, dacă 
fapta nu întruneşte elementele constitutive ale infracţiunii.”
Procurorul Vasile Buzilă la ședința de judecată a susținut acuzarea. 
Victima Cazacu Constantin, în ședința de judecată a declarat că la data de 10 aprilie 2021 
în jurul orelor 23:00-00:00 a auzit o bătaie la ușă și când a deschis, era domnul Canațui Ionel și 
Alexandra Ciubaciuc. Aceștia i-au comunicat că este gălăgie și muzica la boxa este tare. A 
menționat că muzica nu era pornită la boxa, dar era inclus televizorul, avea oaspeți A indicat că 
sora lui Canațui Ionel, locuiește cu un etaj mai jos. Ulterior a primit citație pentru a se prezenta la 
poliție. La poliție Canațui Ionel a vorbit foarte urât, sunt și înregistrări audio. Până la întocmirea 
procesului-verbal nu a înaintat careva cereri de recuzare lui Canațui Ionel. Amenda stabilită prin 
procesul-verbal nu a achitat-o.
Contravenientul Canațui Ionel, în ședința de judecată nu s-a prezentat, a solicitat 
examinarea în lipsă.
Avocatul Șcheau Igor în ședința de judecată a indicat, că în speță, procurorul eronat a 
apreciat ansamblul de probe administrate la caz, ignorând lipsa elementelor contravenției 
prevăzute de art.312 Cod contravențional în acțiunile lui Canațui Ionel, fără a examina probele 
părții apărării, fără a ține cont de prezumția de nevinovăție de care dispune făptuitorul, încălcând 
dreptul acestuia la un proces echitabil, în mod injust a ajuns la concluzia probării a comiterii 
contravenției de către acesta, fapt care impune intervenția încetării procesului contravențional, în 
scopul restabilirii legalității procesului contravențional vizat.
Audiat în ședința de judecată, martorul Cazacu Maria a declarat, că la data de 10 aprilie 
2021 în jurul orelor 23:00, s-au apropiat doi angajați ai poliției care au comunicat că se aude 
muzică și gălăgie. Apoi peste câteva zile a fost telefonată de poștăriță care i-a comunicat că are 
citație de a se prezenta la poliție. Deplasându-se la poliție, Canațui Ionel a vorbit foarte urât cu ei 
și dânșii au înregistrat audio. Canațui Ionel nu a precizat cine din vecini a sunat la 112. Careva 
acte la fața locului nu au fost întocmite. În acel moment în apartament se aflau în jur de 5 
persoane. La situația din 2021 nu avea nici o legătură cu Buga Elena. În anul 2021, Orjacovschi 
Maria locuia în același bloc cu ei.
Martorul Joltoianu (Ciubaciuc) Alexandra în ședința de judecată a declarat, că nu își 
amintește data, luna și anul, dar era trecut de ora 22:00, seara. Se afla în serviciu cu colegul 
Canațui Ionel, acesta a fost telefonat de cineva, nu era de la 112. I-a comunicat că urmează să se 
deplaseze pe o adresă. Ajunși la fața locului în apartament se auzea gălăgie și muzică. Colegul 
său a bătut la ușă. A ieșit proprietarul și soția ultimului. Ei s-au prezentat. Colegul, Canațui Ionel 
a discutat cu proprietarul, comunicându-i că este trecut de ora 22:00 și că încalcă liniștea și 
ordinea publică. La fața locului careva documente pe caz nu au fost întocmite. Proprietarii au 
fost doar preîntâmpinați. Colegul său Canațui Ionel nu i-a comunicat de către cine a fost 
telefonat.
Martorul Buga Elena în ședința de judecată a declarat, că Canațui Ionel este fratele ei. Cu 
Cazacu Maria și Cazacu Dumitru nu sunt nici într-o relație. În luna aprilie anul 2021, era trecut 
de ora 23:00, se auzea gălăgie care a durat până la ora 03:00 dimineața. Personal nu a anunțat 
poliția, auzind gălăgie a luat copii și au mers în altă cameră. Orjacovschi Maria este vecina de la 
etajul 5 care locuiește la același nivel cu familia Cazacu. Până a fi audiată de către fratele ei în 
acea zi, nu a depus nici o plângere la poliție, nu a fost influențată de fratele său privind darea 
declarațiilor. 
Audiind participanţii prezenţi la proces și examinând materialele dosarului 
contravenţional în raport cu temeiurile de drept material și procesual care guvernează 
speţa dedusă judecăţii, instanţa de judecată consideră că procesul contravenţional trebuie 
încetat, din următoarele considerente.
În sensul art. 462 din Codul contravenţional, atunci când examinează cauza 
contravenţională, instanţa de judecată pronunţă una dintre cele două soluţii: 
a) încetarea procesului contravenţional; sau 
b) constatarea vinovăţiei persoanei privind săvârșirea contravenţiei imputate și, după caz, 
stabilirea sancţiunii contravenţionale, aplicarea măsurii de siguranţă sau înlăturarea executării 
sancţiunii.
În corespundere cu art. 395 alin. (1) pct. 1) lit. c) din Codul contravențional, instanţa 
judecă cauzele contravenţionale în care agentul constatator, procurorul propun aplicarea unei 
sancţiuni dintre cele care urmează: privarea de dreptul de a desfăşura o anumită activitate; 
privarea de dreptul de a deţine anumite funcţii; privarea de dreptul special; munca neremunerată 
în folosul comunităţii; arestul contravenţional. 
Instanța de judecată reține că, art.312 din Codul contravențional prevede răspunderea 
penală pentru folosirea intenţionată a situaţiei de serviciu într- un mod care contravine intereselor 
publice sau drepturilor şi intereselor ocrotite de lege ale persoanelor fizice şi juridice, dacă fapta 
nu întruneşte elementele constitutive ale infracţiunii. 
Din conținutul normei sus-nominalizate rezultă că, aceasta este o normă contravențională 
de blanchetă, adică de trimitere la alte acte legislative sau normative cu caracter extra 
contravențional, raționament care rezultă chiar din textul acestei norme, în corespundere cu care 
abuzul de putere sau abuzul de serviciu presupune săvârșirea unor acțiuni care contravin 
intereselor publice sau drepturilor şi intereselor ocrotite de lege ale persoanelor fizice şi juridice. 
Latura obiectivă a contravenției analizate include următoarele trei semne: fapta 
prejudiciabilă care se exprimă în acțiunea sau inacțiunea de folosire a situației de serviciu; 
urmările prejudiciabile; legătura cauzală dintre fapta prejudiciabilă și urmările prejudiciabile. 
În sensul art. 312 din Codul contravențional, folosirea situaţiei de serviciu presupune 
comiterea de către persoana publică, a unor acţiuni sau inacţiuni prejudiciabile, care derivă din 
atribuţiile sale de serviciu, fiind în limitele competenţei sale funcţionale, situație care poate avea 
loc printr-un șir de modalități faptice.
Analizând probele prezentate instanţa de judecată consideră că, procurorul obiectiv şi 
veridic a apreciat circumstanţele de fapt, individualizând fapta săvârșită şi vinovăţia lui Canațui 
Ionel, corect a calificat acţiunile ultimului încadrându-le în baza art. 312 al Codului 
contravenţional, adică abuzul de serviciu.
Probele anexate la materialul contravenţional, în sensul alin. (2) art. 425 din Codul 
contravențional, care au servit ca bază pentru intentarea procesului contravenţional, 
demonstrează cu certitudine săvârșirea contravenţiei menționate de către Canațui Ionel, şi 
anume:
- raportul de autosesizare din 20.05.2021 depus de adjunctul procurorul-șef al 
Procuraturii raionului Leova, Oleg Cernenchi despre faptul pretinselor acțiunii ilegale a lui 
Canațui Ionel întreprinse în cadrul examinării cazului de tulburare a ordinii publice din 
10.04.2021, (f.d.8);
- plângerea din 27.04.2021 depusă de cet. Cazacu Constantin care semnalează pretinsele 
acțiuni ilegale ale angajatului IP Leova, Canațui Ionel, (f.d.10);
- copia raportului din 13.04.2021 a SS a SP al SSP a IP Leova agent principal Canațui 
Ionel, care raportează apelul anonim și tulburarea ordinii publice, (f.d.17);
- copia procesului – verbal de audiere a martorului Buga Elena din 13.04.2021, care 
comunică despre evenimentele din 10 și 11 aprilie 2021 în care la vecinul de la etajul 5 se auzea 
zgomot de muzică,(f.d.18);
- copia procesului – verbal de audiere a martorului Orjacovschi Mariana din 13.04.2021, 
care comunică despre evenimentele din 10 și 11 aprilie 2021 în care la vecinul din apartamentul 
23 se auzea zgomot de muzică,(f.d.19);
- explicațiile cet. Cazacu Maria din 06.05.2021 prin care își exprimă dezacordul față de 
acțiunile polițistului Canațui Ionel și crede că acesta a acționat în interesul surorii, (f.d.27); 
- explicațiile cet. Ciubaciuc Alexandra din 11.05.2021 prin care descrie acțiunile 
colegului Canațui Ionel, (f.d.28);
- procesul -verbal de audiere a victimei Cazacu Constantin din 28 mai 2021 prin care își 
exprimă dezacordul despre modul de documentare și perfectare a procesului contravențional în 
legătură cu evenimentele din 10 aprilie 2021,(f.d.30); 
- procesul -verbal de audiere a victimei Cazacu Maria din 28 mai 2021 prin care își 
exprimă dezacordul despre modul de documentare a cauzei din 10 aprilie 2021 și situației la IP 
Leova din 27.04.2021,(f.d.30); 
- ordonanța privind dispunerea ridicării din 28.05.2021 a unui CD de culoare albă, fără 
careva inscripții de la cet. Cazacu Maria din biroul nr. 14 Procuratura raionului Leova,(f.d.32);
- procesul -verbal de ridicare din 28.05.2021 a unui CD de culoare albă, fără careva 
inscripții, (f.d.33);
- procesul-verbal de examinare a obiectului din 28 mai 2021 a unui CD de culoare albă, 
fără careva inscripții cu înregistrările audio din incinta Inspectoratului de poliție, care conține 
fișierul Trak01 cu înregistrarea audio cu durata de 19 min 41 sec, (f.d.34);
- ordonanța privind recunoașterea obiectelor drept corpuri delicte un a unui CD de 
culoare albă, fără careva inscripții cu înregistrări audio, drept corp delict în procesul penal nr. 
2*****, (f.d.35);
- procesul-verbal de audiere a martorului Ciubaciuc Alexandra din 01 iunie 2021, care 
comunică despre faptul că la 10.04.2021 colegul Canațui Ionel a primit un apel, date nu cunoaște 
dacă a fost telefonat de la Unitatea de gardă sau de la o altă persoană și s-au deplasat pe strada 
Independenței din motivul că se aude gălăgie într-un apartament. Indică că primirea acestui apel 
i-a părut straniu. La fața locului s-au reținut 4-5 min. Susține că colegul său nu a întocmit careva 
acte în acest sens, doar a preîntâmpinat proprietarii, (f.d.37);
- procesul-verbal de audiere a martorului Buga Elena din 02 iunie 2021 care relatează că 
la 10 aprilie 2021 a auzit la o oră târzie la etajul 5, muzică la volum tare. Indică că nu a chemat 
pe nimeni. Declară de discuția din 11 aprilie 2021 cu Cazacu Constantin care a formulat 
reproșuri în adresa acestea cu privire la implicarea fratelui acesteia Ionel Canațui, (f.d.39);
- copia extrasului din ordinul din 15 aprilie 2020 și fișa postului nr. 43.09.007, prin care 
se confirmă că Canațui Ionel este agentului principal, subofițer superior al SP al Secției 
Securitate Publică a Inspectoratului de poliție Leova al IGP al MAI, (f.d.46-49);
- ordonanța privind refuzul în începerea urmăririi penale din 08 iunie 2021 în privința 
colaboratorului de poliție Ionel Canațui, deoarece nu sânt prezente elementele 
infracțiunii,(f.d.52);
- ordonanța de pornire a procesului contravențional din 08 iunie 2021în baza art. 312 din 
Codul Contravențional în privința cet. Canațui Ionel, subofițer superior al Serviciului de 
Patrulare al Secției Securitate Publică a Inspectoratului de poliție Leova, (f.d.56);
- procesul-verbal de audiere a contravenientului Canațui Ionel din 28 iunie 2021, care 
respinge acuzațiile în privința acțiunilor ilegale întreprinse de către acesta la 10 aprilie 2021, 
întocmirea procesului contravențional în privința lui Cazacu Constantin, recepționarea apelului 
anonim din 13.04.2021, audierea surorii acestuia Buga Elena. Se declară nevinovat,(f.d.62-63);
Astfel, prin ansamblul probelor cercetate în cadrul şedinţei de judecată s-a constatat cu 
certitudine faptul, că: ”Canaţui Ionel, activând în calitate de subofiţer superior al Serviciului 
patrulare al Secţiei securitate publică al IP Leova, fiind persoană publică, la 10.04.2021 
aproximativ ora 23:00, fiind în exercitare atribuţiilor de serviciu, la solicitarea unei persoane 
anonime care se presupune a fi sora sa, Buga Elena, s-a prezentat la domiciliul lui Cazacu 
Constantin situat în or.Leova*****, unde fără a înregistra cazul sesizat şi fără a întocmi actele 
preliminare de constatare a cazului, i-a preîntâmpinat pe proprietarii apartamentului privitor la 
presupusa tulburare a ordinii publice.
La 13.04.2021 subofiţerul superior Ionel Canaţui întocmeşte un raport, conform 
conţinutului căruia se constată că „la data de 13.04.2021 a fost telefonat de o persoană de gen 
masculin care doreşte să-şi păstreze anonimatul, comunicându-i că la data 10/11.04.2021 ora 
00:10, cet. Cazacu Constantin, loc. a or.Leova, str.*****, a tulburat liniştea publică după orele 
22:00 prin faptul că ascultă muzică în boxe la volum înalt, totodată auzindu-se şi voci ridicare în 
apartamentul acestuia sus indicat".
Or, conform circumstanţelor menţionate în raport s-a constatat că el a fost telefonat la 
13.04.2021 de către persoana anonimă, însă de facto el s-a prezentat la domiciliul lui 
Constantin Cazacu la 10.04.2021 în jurul orei 23:00, fapt care vine în contradicţie cu cele 
invocate de agentul constatator în raportul său. Abia la 13.04.2021 a fost întocmit raportul, iar 
la 14.04.2021 acesta i-a fost vizat spre examinare şi tot la 14.04.2021 a fost înregistrat în 
Registrul de evidenţă a altor informaţii referitoare la infracţiuni. Cu toate acestea, la 13.04.2021 
SS a SP al SSP a IP Leova, Ionel Canaţui, efectuează audierea martorilor Orjacovschi Mariana 
Sergiu în intervalul de timp 21:50- 22:00 şi Buga Elena Ion (care în cadrul examinării 
procesului penal s-a stabilit a f sora poliţistului Ionel Canaţui) în intervalul de timp 22:05 - 
22:15, în contradicţie cu prevederile normelor procesual penale care stabilesc intervalul de timp 
în care se poate efectua audierile persoanelor, audierea fiind efectuată în timpul nopţii după ora 
22:00. În cadrul examinării cazului agentul constatator Ionel Canaţui, aflându-se conflict de 
interese pe marginea speţei în cauză, şi anume prezenţa situaţiei de conflict al surorii sale Buga 
Elena cu vecinul Constantin Cazacu, cu care la 11.04.2021 a avut discuţii şi replici privitor la 
situaţia creată în seara de 10.04.2021 şi faptul că fratele său poliţistul Ionel Canaţui s-a 
prezentat la domiciliul lui Constantin Cazacu, invocând faptul primirii unui apel telefonic de la 
o persoană anonimă.
Totodată, conform procesului-verbal de examinare a înregistrărilor audio s-a constatat 
cum în cadrul discuţiilor avute între Canaţui Ionel pe o parte şi Cazacu Constantin pe de altă 
parte, poliţistul Canaţui Ionel se adresează către convorbitorul său cu întrebarea ce treabă a 
avut el să discute cu Buga Elena, şi dacă a discutat cu aceasta. Toate aceste circumstanţe 
stabilite în cadrul examinării plângerii lui Cazacu Constantin denotă indubitabil faptul că 
poliţistul Canaţui Ionel la examinarea cazului a acţionat în interesul surorii sale, Buga Elena, 
care este vecină cu Cazacu Constantin, care după discuţiile cu replici avute loc între ei la 
11.04.2021, într-un mod care trezeşte suspiciuni, la 13.04.2021 poliţistul Canaţui Ionel 
întocmeşte un raport asupra faptelor pe care le-a constatat la 10.04.2021 în jurul orei 23:00. În 
situaţia creată subofiţerul superior al Serviciului patrulare al Secţiei securitate publică al IP 
Leova, Canaţui Ionel, nu a acţionat în conformitate cu legislaţia în vigoare privind modul de 
soluţionare a conflictelor de interese. Or, conform prevederilor art.385 Cod contravenţional: 
„(1) Agentul constatator este reprezentantul autorităţii publice care soluţionează, în limitele 
competenţei sale, cauza contravenţională în modul prevăzut de prezentul cod. (2) Este desemnat 
ca agent constatator funcţionarul din autorităţile indicate la art.400-42310, împuternicit cu 
atribuţii de constatare a contravenţiei şi/sau de sancţionare. (3) Persoana indicată la alin. (2) nu 
poate participa la desfăşurarea procesului contravenţional în calitate de agent constatator dacă: 
a) există cel puţin una dintre circumstanţele indicate la art. 33 din Codul de procedură penală, 
care se aplică în modul corespunzător; b) se află în situaţie de conflict de interese. (4) Faptul că 
agentul constatator a constatat contravenţia sau a soluţionat, în limitele competenţei sale, cauza 
contravenţională ori a participat anterior în calitate de agent constatator în faţa instanţei de 
judecată pe cauza respectivă nu constituie un impediment pentru participarea lui ulterioară la 
judecarea aceleiaşi cauze contravenţionale. (5) În cazul în care există motivele prevăzute la alin. 
(3), agentul constatator este obligat să facă declaraţie de abţinere”.
În consecinţă prin acţiunile subofiţerului superior al Serviciului patrulare al Secţiei 
securitate publică al IP Leova, Canaţui Ionel, a fost admisă folosirea abuzivă a situaţiei de 
serviciu prin examinarea procesului contravenţional în privinţa petiţionarului Cazacu 
Constantin, cu încălcarea gravă a modului de înregistrare a sesizării si a examinării 
circumstanţelor cauzei, cu sancţionarea contravenţională a cet. Cazacu Constantin. Întrucât 
valoarea prejudiciului cauzat prin examinarea neconformă si întocmirea procesului-verbal cu 
privire la contravenţie în privinţa lui Cazacu Constantin, nu reprezintă gradul prejudiciabil si 
pericol social necesar aplicării încadrării componenţei de infracţiune si purtării unei pedepse 
penale, la 08.06.2021 s-a dispus prin ordonanţa de refuz în începerea urmăriri penale pe 
procesul penal nr.2*****, deoarece fapta constituie o contravenţie prevăzută de art.312 CC.”
Prevederile art. 440 alin. (1) Cod contravențional, denotă procedura cu privire la 
constatarea faptei contravenționale ceia ce înseamnă activitatea, desfăşurată de agentul 
constatator, de colectare şi de administrare a probelor privind existenţa contravenţiei, deciziei 
privind examinarea contravenţiei în temeiul constatării agentului constatator sau procesului-
verbal cu privire la contravenţie, de aplicare a sancţiunii contravenţionale sau de trimitere, a 
dosarului, după caz, funcționarului abilitat să examineze cauza contravențională, din cadrul 
autorității din care face parte agentul constatator, în instanţa de judecată sau în alt organ spre 
soluţionare. Agentul constatator este sesizat prin plîngere sau denunț ori se autosesizează cînd 
dispune de informații suficiente pentru a considera cu un grad înalt de probabilitate că este 
comisă o contravenție fie prin constatarea faptei contravenționale.
Dat fiind faptul că codul contravențional nu individualizează în detaliu noțiune de 
plîngere sau denunț instanța în ordinea art.263Cod de procedură penală atestă că “Plîngerea este 
înştiinţarea făcută de o persoană fizică sau de o persoană juridică căreia i s-a cauzat un 
prejudiciu prin infracţiune, iar denunţul este înştiinţarea făcută de o persoană fizică sau de o 
persoană juridică despre săvîrşirea unei infracţiuni. Plîngerea sau, după caz, denunţul trebuie 
să cuprindă: numele, prenumele, calitatea şi domiciliul petiţionarului, descrierea faptei care 
formează obiectul plîngerii sau denunţului, indicarea făptuitorului, dacă acesta este cunoscut, şi 
a mijloacelor de probă. Plîngerea se poate face personal sau prin reprezentant împuternicit în 
condiţiile legii. Plîngerea sau denunţul făcute oral se consemnează într-un proces-verbal semnat 
de persoana care declară plîngere sau denunţ şi de persoana oficială a organului de urmărire 
penală. Plîngerea poate fi făcută şi de către unul dintre soţi pentru celălalt soţ sau de către 
copilul major pentru părinţi. Victima poate să declare că nu însuşeşte o asemenea plîngere. 
Persoanei care face denunţ sau plîngere i se explică răspunderea pe care o poartă în caz dacă 
denunţul sau plîngerea este intenţionat calomnios/oasă, fapt care se consemnează în procesul-
verbal sau, după caz, în conţinutul denunţului sau al plîngerii şi se confirmă prin semnătura 
persoanei care a făcut denunţul sau plîngerea. Plîngerile şi denunţurile anonime nu pot servi 
temei pentru pornirea urmăririi penale, însă, în urma controlului efectuat în temeiul acestor 
plîngeri sau denunţuri, organul de urmărire penală se poate autosesiza în vederea urmăririi 
penale.”
Deci, la acest aspect, potrivit speței agentul constatator Canațui Ionel urma să se 
autosesizeze prin comunicarea neîntârziată la serviciul 112 în mod transparent și prompt odată cu 
recepționarea apelului anonim sau cu depunerea neîntârziată a unui act de autosesizare în acest 
sens.
Instanța de judecată consideră necesar de a invoca prevederile art. 385 alin. (2) și (3) lit 
b), prin care este desemnat ca agent constatator funcţionarul din autorităţile indicate la art.400–
42310, împuternicit cu atribuţii de constatare a contravenţiei şi/sau de sancţionare. Persoana 
indicată la alin. (2) nu poate participa la desfăşurarea procesului contravențional în calitate de 
agent constatator dacă: se află în situație de conflict de interese.
Instanța reține că potrivitart. 3 din Legea nr. 133 din 17.06.2016 privind declararea averii 
și a intereselor personale, agentul de poliție Canațui Ion este subiect al declarării, inclusiv a 
conflictului de interese. Iar art. 2 din aceiași lege, prin noțiunea de conflict de interese se înțelege 
situaţia în care subiectul declarării are un interes personal ce influențează, sau ar putea 
influența exercitarea imparţială şi obiectivă a obligaţiilor şi responsabilităţilor ce îi revin potrivit 
legii.
Deci, agentul de poliție Canațui Ionel, odată implicat tangențial cu cet. Buga Elena urma 
neîntârziat să declare conflict de interese sau să se abțină la efectuarea unor acțiuni în acest sens 
comunicând imediat superiorilor pentru a fi înlocuit pentru a nu genera careva suspiciuni de 
imparțialitate în acțiunile sale.
Instanța reține că reieșind din declarațiile cet. Buga Elena și declarațiile cet. Canațui Ionel 
nu au negat că sunt soră și frate.
Instanța de judecată reține faptul că, polițistul Canațui Ionel la examinarea cazului a 
acționat în interesul surorii sale, Buga Elena, care este vecină cu Cazacu Constantin, reieșind din 
conținutul procesului-verbal de examinare a înregistrărilor audio. Astfel, s-a constatat cum în 
cadrul discuțiilor avute între Canațui Ionel pe o parte și Cazacu Constantin, polițistul Canațui 
Ionel se adresează către convorbitorul său cu întrebarea “ce treabă a avut el să discute cu Buga 
Elena, și dacă a discutat cu aceasta”.
Drept consecință, instanța consideră că vinovăția contravenientului Canațui Ionel în 
comiterea contravenției incriminate a fost integral dovedită prin probele pertinente și 
concludente prezentate și cercetate în cadrul ședinței de judecată, iar acţiunile lui Canațui Ionel 
corect au fost încadrate conform prevederilor art. 312 al Codului contravenţional - abuz de 
serviciu, adică folosirea intenţionată a situaţiei de serviciu într-un mod care contravene 
intereselor publice sau drepturilor şi intereselor ocrotite de lege ale persoanelor fizice, dacă 
fapta nu întruneşte elementele constitutive ale infracţiunii.
Poziția contravenientului Canațui Ionel de nerecunoaștere a vinovăției nu echivalează cu 
încetarea procesului din lipsa faptei contravenționale, odată ce există probe pertinente și 
concludente care în ansamblu din punct de vedere al coroborării dovedesc săvârșirea faptei 
imputate. Or, nerecunoașterea vinovăției de către contravenient reprezintă o metodă de apărare şi 
un drept al contravenientului de a nu se auto incrimină, garantat de art. 377 din Codul 
contravențional.
La stabilirea pedepsei, instanța va ține cont de prevederile art. 32, 34, 4143 Cod 
contravențional și consideră oportun și echitabil de aplicat sancțiunea contravențională sub formă 
de amendă. 
Instanța de judecată menționează, că sancțiunea prevăzută de art. 312 Cod contravențional, 
prevede amendă de la 30 la 90 de unităţi convenţionale cu privarea de dreptul de a deţine o 
anumită funcţie sau de dreptul de a desfăşura o anumită activitate pe un termen de la 3 luni la un 
an.
Astfel, cu referire la cele enunțate supra și având în vedere că vinovăția lui Canațui Ionel în 
săvârșirea contravenției este dovedită în totalitate, instanța de judecată consideră rațional ca lui 
Canatui Ionel să i se stabilească o sancțiune precuniară în concordanță cu acțiunile sale 
contravenționale și potrivită gravității contravenției săvârșite, a cărei mărime se va încadra în 
limitele minime ale sancțiunii prevăzute de respectiva normă materială contravențională, inclusiv 
cu aplicarea sancțiunii complimentare obligatorii.
Totodată, de la data constatării faptei până la data examinării cauzei a trecut mai mult de 1 
an, situaţie care se încadrează în condiţiile art. 30 alin. (1) din Codul contravenţional(în vigoare 
la momentul săvârșirii contravenției), expirând termenul de tragere la răspundere 
contravenţională.
Acest fapt derivă din prevederile art. 30 alin. (1) și (2) din Codul contravenţional(în 
vigoare la momentul săvârșirii contravenției), potrivit cărora prescripţia înlătură răspunderea 
contravenţională. Termenul general de prescripţie a răspunderii contravenţionale este de 1 an. 
Pentru contravenţia de la art. 312 din Codul contravenţional nu este prevăzut un termen special 
de prescripţie.
Conform art. 461 din Codul contravenţional, în cazul în care, pe parcursul judecării cauzei, 
se constată vreunul din temeiurile prevăzute la articolele 441 și 445, instanţa încetează procesul 
contravenţional.
Conform art. 441 alin. (1) lit. b) din Codul citat, procesul contravenţional pornit încetează, 
dacă se constată vreunul din temeiurile prevăzute la art.3 alin.(3), art.4 alin. (3) și articolele 20-
31.
Prescripţia răspunderii contravenţionale este reglementată de art. 30 din Codul 
contravenţional, caz care intră sub incidenţa art. 441 alin. (1) lit. b) din același Cod.
Prin urmare, va fi încetat procesul contravenţional intentat de către procurorul din cadrul 
Procuratrurii raionului Leova, Cernenchi Oleg – în baza Ordonanţei Procuraturii r-l.Leova din 08 
iunie 2021, privind comiterea contravenţiei prevăzute de art. 312 din Codul contravenţional, în 
privinţa lui Canațui Ionel, pe motivul intervenirii prescripţiei răspunderii contravenţionale.
Reieșind din cele expuse și conducându-se de prevederile art.441 alin.(1) lit.b) și art.462 
Cod contravențional al Republicii Moldova, instanța de judecată
 
h o t ă r ă ș t e :
Se încetează procesul contravenţional intentat de către procurorul din cadrul Procuratrurii 
raionului Leova, Cernenchi Oleg – în baza Ordonanţei Procuraturii r-l.Leova din 08 iunie 2021, 
privind comiterea contravenţiei prevăzute de art. 312 din Codul contravenţional, în privinţa lui 
Canațui Ionel, pe motivul intervenirii prescripţiei răspunderii contravenţionale.
Hotărârea este cu drept de atac în ordine de recurs la Curtea de Apel Centru, în termen de 
15 zile de la data pronunțării hotărârii judecătoreşti sau, pentru părțile care nu au fost prezente la 
şedința de judecare a cauzei contravenționale, de la data înmânării copiei de pe hotărârea 
judecătorească, prin intermediul Judecătoriei Hâncești (sediul Leova).
Preşedintele şedinţei,
judecătorulNicolae 
Zaharia