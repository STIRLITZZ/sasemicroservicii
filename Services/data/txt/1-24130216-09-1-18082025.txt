Dosarul penal nr. 1-679/2025
1-24130216-09-1-18082025
S E N T I NŢ Ă
În numele LEGII
12 decembrie 2025                                                                                       mun. 
*****
Judecătoria Bălţi (sediul Central)
În componenţă:
Preşedintele şedinţei, judecătorul                                                        Rodica Chistruga
Grefier                                                             Cătălina Rîșnic, Mădălina Chirca
Cu participarea:
Procurorului                                                                                 Vitalie Belinschi
Avocatului                                                                                              Igor Ciuru
Inculpatului                                                                            Rudacevschi Mihail 
a examinat în şedinţă de judecată publică, în procedura de rejudecare cauza 
penală, în privința lui:
                                                             Rudacevschi Mihail Anatolie, a.n. *****, 
                                                             IDNP *****, originar din r-nul 
                                                             *****, s. ***** domiciliat în mun. 
                                                             *****, 
                                                             *****, studii medii, necăsătorit, cetățean al 
                                                             Republicii Moldova, fără antecedente 
penale,
În comiterea infracțiunii prevăzute de art. 371 alin. (1) Cod penal,
Termenul de examinare a cauzei: 21 august 2025 – 12 decembrie 2025.
Procedura de citare legală a participanţilor a fost executată.
Asupra materialelor şi probelor prezentate, instanţa de judecată,-
c o n s t a t ă: 
1.Prin sentința Judecătoriei *****, sediul Central din 13 martie 2025, procesul 
penal în privința lui Rudacevschi Mihail privind săvîrșirea infracțiunii 
prevăzute de art. 371 alin. (1) Cod penal, s-a încetat în corespundere cu art. 55 
din Codul penal cu liberara de răspundere penală cu tragerea la răspundere 
contravențională, fiindu-i aplicată amenda în mărime de 150 unități 
convenționale -7500 lei.
2.Pentru a se pronunța, prima instanță a constatat că  Rudacevschi Mihail fiind 
militar în termen, soldat clasa III, care la 23.01.2024 a fost încorporat în 
serviciul militar în Forțele ArmateI Naționale de către CMT Chișinău, ulterior 
conform ordinului comandantului Brigăzii I Infanterize Motorizată nr. 35 din 
07.02.2024 a fost inclus în lista nominală a Brigăzii I Infanterie Motorizată, 
dislocată în mun. Bălți, strada 31 August nr. 24, executînd serviciul militar în 
termen în compania infanterie motorizată (TAB-71M) Batalionul 11, contrar 
prevederilor pct. art. 15 al Regulamentului Serviciu Interior al Forțelor Armatei 
Naționale, care stipulează că ”… militarul este obligat să fie disciplinat și 
vigilent, să respecte prevederile regulamentelor militare”, art. 4 și 5 ale 
Regulamentului Disciplinei Militare, care îl ” … obligă să respecte prevederile 
regulamentelor militare, să execute necondiționat, întocmai și la timp ordinele 
comandanților, fiind responsabil de modul în care îndeplinește misiunile 
încredințate”, la data de 03.09.2024, în jurul orei 08:00, aflîndu-se pe teritoriul 
unității militare, în scopul eschivării de la serviciul militar, dîndu-și seama de 
caracterul prejudiciabil al acțiunilor sale, prevăzînd urmările lor prejudiciabile și 
dorind survenirea acestora, folosindu-se de faptul că, nu este observat de nimeni, 
a părăsit samovolnic unitatea militară, sărind gardul unității, deplasîndu-se la 
mun. Chișinău. Ulterior, la 03.11.2024 în jurul orelor 15:30 a fost reîntors în 
unitatea militară.
3.Nefiind de acord cu sentință nominalizată supra, procurorul Vitalie Belinschi a 
contestat-o în ordine de recurs la Curtea de Apel Nord, la 25.03.2025, 
considerînd că liberarea inculpatului de răspunderea penală cu atragerea 
acestuia la răspundere contravențională contravine prevederilor art. 75 Cod 
penal, criterilor generale de individualizare a pedepsei și art. 61 alin. (2) Cod 
penal și anume ,,pedeapsa are drept scop restabilirea echității sociale, corectarea 
condamnatului, precum și prevenirea săvîrșirii de noi infracțiuni atît din partea 
condamnaților cît și a altor persoane și nu va asigura atingerea scopului 
pedepsei. 
4.Prin decizia Colegiului penal al Curții de Apel Nord din 29.07.2025 s-a admis 
recursul procurorului în Procuratura mun. *****, Vitalie Belinschi declarat 
împotriva sentinței Judecătoriei Bălți, sediul Central din 13 martie 2025, pe 
cauza penală de învinuire a lui Rudacevschi Mihail Anatolie în baza art. 371 
alin. (1) Cod penal RM, cu casarea parțială a sentinței, în latura pedepsei 
penale, cu dispunerea rejudecării cauzei de către instanța de fond, în alt complet 
de judecată. Colegiul penal a indicat asupra faptului că instanța de fond la 
judecarea cauzei eronat a încetat procesul penal în privința inculpatului, în baza 
art. 55 Cod penal, cu liberarea de răspundere penală, cu tragerea la răspundere 
contravențională cu aplicarea sancțiunii sub formă de amendă.
5.În cadrul ședinței de judecată procurorul în Procuratura mun. ***** Vitalie 
Belinschi a pledat pentru aplicarea în privința inculpatului Rudacevschi Mihail 
pentru comiterea infracțiunii prevăzute de art. 371 alin. (1) Cod penal a 
pedepsei sub formă de amendă în mărime de 700 unități convenționale, ceea ce 
constituie 35000 lei.
6.Avocatul Igor Ciuru și inculpatul Rudacevschi Mihail au pledat pentru aplicarea 
unei pedepse sub formă de amendă minimă.
7.Verificând temeinicia argumentelor formulate de către participanții la proces, în 
raport cu materialele cauzei penale, cu referire la decizia Colegiului penal al 
Curții de Apel Nord din 29 iulie 2025, instanța de judecată la rejudecarea cauzei 
penale de învinuire a lui Rudacevschi Mihail, reține următoarele:
8.Conform art. 451 din Codul de procedură penală, procedura de rejudecare şi 
limitele acesteia se reglementează de prevederile art. 436, care se aplică în mod 
corespunzător.
9.Potrivit prevederilor art. 436 din Codul de procedură penală, procedura de 
rejudecare a cauzei după casarea hotărârii în recurs se desfășoară conform 
regulilor generale pentru examinarea ei. Pentru instanța de rejudecare, indicațiile 
instanței de recurs sânt obligatorii în măsura în care situaţia de fapt rămâne cea 
care a existat la soluționarea recursului. Când hotărârea este casată numai cu 
privire la unele fapte sau persoane ori numai în ce priveşte latura penală 
sau civilă, instanţa de rejudecare se pronunţă în limitele în care hotărârea a 
fost casată. La rejudecarea cauzei este interzisă aplicarea unei pedepse mai 
aspre sau aplicarea legii privind o infracțiune mai gravă decât numai dacă 
hotărârea iniţială a fost casată în baza recursului declarat de procuror sau în 
interesul părţii vătămate din motivul că pedeapsa fixată era prea blândă, sau în 
baza recursului procurorului care a solicitat aplicarea legii privind o infracţiune 
mai gravă.
10.Reieșind din prevederile legale enunțate supra instanța reține că, prin decizia 
Colegiului penal al Curții de Apel Nord din 29 iulie 2025, s-a admis recursul 
procurorului în Procuratura Bălți declarat împotriva sentinței judecătoriei ***** 
(sediul Central) din 13 martie 2025, în cauza penală în privința lui Rudacevschi 
Mihail sentința în cauză s-a casat, cu dispunerea rejudecării cauzei penale în 
aceiași instanță de judecată, în alt complet de judecată, în latura blândeții 
pedepsei aplicate inculpatului Rudacevschi Mihail. În acest context, instanța 
conducându-se de prevederile art.436 din Codul de procedură penală, va purcede 
la examinarea cauzei penale în privința inculpatului Rudacevschi Mihail în 
raport cu indicațiile instanței de recurs, care sunt obligatorii pentru instanța de 
rejudecare.
11.Astfel, luând în considerație cele constatate supra, instanța de judecată nu va 
purcede la examinarea fondului cauzei, în latura stabilirii vinovăției inculpatului 
Rudacevschi Mihail care este definitivă și irevocabilă, se bucură de res judecata 
și nu urmează a fi dovedită din nou, ci va examina cauza penală doar în latura 
blândeții pedepsei aplicate inculpatului Rudacevschi Mihail.
12.Prin urmare, la individualizarea pedepsei penale instanța de judecată va ține cont 
de următoarele norme: art. 61 din Codul penal, pedeapsa penală este o măsură de 
constrângere statală şi un mijloc de corectare şi reeducare a condamnatului ce se 
aplică de instanţele de judecată, în numele legii, persoanelor care au săvârșit 
infracțiuni, cauzând anumite lipsuri şi restricții drepturilor lor. Pedeapsa are 
drept scop restabilirea echității sociale, corectarea şi resocializarea 
condamnatului, precum şi prevenirea săvârșirii de noi infracțiuni atât din partea 
condamnaților, cât şi a altor persoane. Executarea pedepsei nu trebuie să cauzeze 
suferințe fizice şi nici să înjosească demnitatea persoanei condamnate.
13.În colaborare cu prevederile art. 75 alin. (1)  din Codul penal, potrivit căruia 
persoanei recunoscute vinovate de săvârșirea unei infracțiuni i se aplică o 
pedeapsă echitabilă în limitele fixate în Partea specială a prezentului cod şi în 
strictă conformitate cu dispozițiile Părţii generale a prezentului cod. La stabilirea 
categoriei şi termenului pedepsei, instanța de judecată ţine cont de gravitatea 
infracţiunii săvârșite, de motivul acesteia, de persoana celui vinovat, de 
circumstanţele cauzei care atenuează ori agravează răspunderea, de influenţa 
pedepsei aplicate asupra corectării şi reeducării vinovatului, precum şi de 
condiţiile de viaţă ale familiei acestuia.
14.Art. 75 alin. (2) din Codul penal, în cazul alternativelor de pedeapsă prevăzute 
pentru infracțiunea săvârșită, pedeapsa cu închisoare are un caracter excepțional 
şi se aplică atunci când gravitatea infracțiunii şi personalitatea infractorului fac 
necesară aplicarea pedepsei cu închisoare, iar o altă pedeapsă este insuficientă şi 
nu şi-ar atinge scopul. O pedeapsă mai aspră, din numărul celor alternative 
prevăzute pentru săvârșirea infracțiunii, se stabilește numai în cazul în care o 
pedeapsă mai blândă, din numărul celor menționate, nu va asigura atingerea 
scopului pedepsei. Caracterul excepțional la aplicarea pedepsei cu închisoare 
urmează a fi argumentat de către instanţa de judecată.
15.Instanța reține că fapta comisă de inculpatul Rudacevschi Mihail face parte din 
categoria infracțiunilor din domeniul infracțiunilor militare, obiectul nemijlocit 
al dezertării îl constituie ordinea de exercitare a serviciului militar, care obligă 
militarii să exercite serviciul militar în decursul unui termen anumit, stabilit de 
lege, să fie totdeauna gata să apere statul, să-și îndeplinească datoria lor 
constituțională și militară de apărare a patriei, iar părăsirea unității militare, în 
scopul eschivării de la serviciul militar, de către inculpat constituie o lipsă de 
responsabilitate totală a inculpatului, pentru viața sa și a celor din jur și prezintă 
un pericol social sporit, care poate fi evitat numai prin numirea față de inculpat a 
unei pedepse penale pentru ca să fie conștientizate faptele comise de către 
inculpat și în așa mod să fie restabilită echitatea socială.
16.Potrivit art. 16 alin. (3) din Codul penal, infracțiunea prevăzută la art. 371 alin. 
(1) din Codul penal, se califică ca infracțiune mai puțin gravă.
17.În calitate de circumstanțe ce atenuează răspunderea penală conform art. 76 alin. 
(1) lit. a) din Codul penal, în acțiunile lui Rudacevschi Mihail a fost stabilită – 
săvîrșirea pentru prima dată a unei infracțiuni mai puțin grave.
18.De asemenea, în detrimentul inculpatului Rudacevschi Mihail nu au fost găsite 
circumstanţe agravante. Acuzatorul de stat în rechizitoriu la fel nu a stabilit şi nu 
a indicat existenţa circumstanţelor agravante.
19.În prezența circumstanțelor descrise, instanța consideră necesar de a specifica 
faptul că, art. 371 alin. (1) din Codul penal, în vigoare la data comiterii faptei, 
prevede pedepse alternative şi anume: amendă în mărime de la 850 la 950 de 
unităţi convenţionale sau cuînchisoare de pînă la 5 ani.
20.Astfel, instanța reiterează că, art. 75 din Codul penal, indică expres că o 
pedeapsă mai aspră, din numărul celor alternative, se stabilește doar în cazul în 
care o pedeapsă mai blândă, din numărul celor menționate, nu va asigura 
atingerea scopului pedepsei.
21.Având în vedere circumstanțele expuse supra, luând în considerație categoriile 
pedepselor prevăzute de legea penală pentru infracțiunea comisă, dar și scopul 
legii penale, adică cel al corectării și reeducării inculpatului Rudacevschi Mihail,  
instanța de judecată consideră oportun și echitabil de a-i stabili ultimului o 
pedeapsa penală sub formă de amendă. Or, scopul pedepsei de reeducare şi de 
prevenire de săvârșire de noi infracțiuni analogice sau similare poate fi atins prin 
stabilirea pedepsei în formă de amendă.
22.Instanța apreciază la caz că, aplicarea unei pedepse penale sub formă de amendă 
(pecuniară) ar duce la conștientizarea de către inculpat a celor comise, cu 
tragerea unor concluzii corecte ce ţin de comportamentul său. Astfel, pe de o 
parte, instanţa are în vedere gradul de pericol social al faptei concretizat în 
valorile sociale care au fost vătămate, faptul că inculpatul a recunoscut 
comiterea faptei şi împrejurările în care aceasta s-a produs, cât și conduita 
inculpatului reliefată prin atitudinea sa procesuală concretizată în prezentarea în 
faţa instanţei de judecată, contribuind astfel în mod nemijlocit la soluţionarea 
justă şi cu celeritate a cauzei şi la aflarea adevărului, cu respectarea exigenţelor 
impuse de art. 6 din CEDO, sunt aspecte de natură a genera aplicarea unei 
pedepse al cărei cuantum a fost orientat spre scopul educativ al pedepselor.
23.Este de evidențiat că, prin stabilirea unei pedepse din categoria celor pecuniare, 
adică amenda, va fi atins scopul pedepsei: restabilirea echității sociale, 
corectarea inculpatului, precum şi prevenirea săvârșirii de noi infracțiuni atât din 
partea inculpatului, cât şi a altor persoane.
24.Determinând felul pedepsei, instanța de judecată consideră necesar de a stabili 
cuantumul acesteia.
25.Dat fiind faptul că, cauza a fost examinată în baza probelor administrate în faza 
de urmărire penală în baza art. 3641 din Codul de procedură penală, la stabilirea 
pedepsei instanța de judecată va ține cont de prevederile art. 80 1 alin. (1) din 
Codul penal.
26.Astfel, în conformitate cu art. 80 1 alin. (1) din Codul penal, în cazul în care 
inculpatul a recunoscut săvârșirea faptelor indicate în rechizitoriu și a solicitat ca 
judecata să se facă pe baza probelor administrate în faza de urmărire penală, 
acesta beneficiază de reducerea cu o pătrime a limitelor de pedeapsă prevăzute 
în Partea specială a prezentului cod în cazul pedepsei cu amendă, cu muncă 
neremunerată în folosul comunității sau cu închisoare.
27.Din considerentele indicate, aplicîndu-se în dosar efectele art. 364 1 Cod de 
procedură penală în coroborare cu prevederile art. 80 1 Cod penal, instanţa 
consideră că pedeapsa lui Rudacevschi Mihail urmează să fie stabilită sub formă 
de amendă, ținîndu-se cont de limitele și categoria sancțiunii prevăzute de către 
legislator la art. 371 alin. (1) Cod penal, cu reducerea pedepsei cu o pătrime și 
anume în mărime de 700 (șapte sute) unități convenționale, echivalentul a 35 
000 (treizeci și cinci mii) lei RM, ce urmează a fi achitată în beneficiul statului.
28.De asemenea, instanța consideră necesar de a-i explica inculpatului Rudacevschi 
Mihail că, potrivit art. 64 alin. (3 1) Cod penal, în cazul infracţiunilor uşoare sau 
mai puţin grave, condamnatul este în drept să achite jumătate din amenda 
stabilită dacă o plăteşte în cel mult 3 zile lucrătoare din momentul în care 
hotărîrea devine executorie. În acest caz, se consideră că sancţiunea amenzii este 
executată integral.
29.Instanța de judecată consideră necesar ca pînă la întrarea sentinței în vigoare de 
menține în privința lui Rudacevschi Mihail măsura preventivă obligațiunea de 
nepărăsire a țării, aplicată prin încheierea Judecătoriei Bălți, sediul Central din 
11.11.2025.
30.În conformitate cu prevederile art. 80 1 din Codul penal art. 364 1, 384, 385, 389, 
392-395, 397, 436, 451 din Codul de procedură penală, instanța de judecată,
H O T Ă R Ă Ș T E:
Rudacevschi Mihail Anatolie, recunoscut vinovat de săvîrșirea infracțiunii 
prevăzute de art. 371 alin. (1) din Codul penal, i se stabilește pedeapsa sub formă de 
amendă în mărime de 700 (șapte sute) unități convenționale, ceea ce constituie 
35 000 (treizeci și cinci mii) lei, ce urmează a fi achitată în beneficiul statului
Potrivit art. 64 alin. (31) Cod penal se explică lui Rudacevschi Mihail Anatolie 
că, el este în drept, în cel mult 3 zile lucrătoare momentul în care hotărîrea devine 
executorie, să achite jumătate din suma amenzii indicate, în acest caz va fi 
considerat că sancţiunea amenzii este executată integral.
Pînă la întrarea sentinţei în vigoare în privinţa lui Rudacevschi Mihail 
Anatolie se menţine măsura preventivă obligațiunea de nepărăsire a țării, aplicată 
prin încheierea Judecătoriei *****, sediul Central din 11.11.2025.
Sentinţa poate fi atacată cu recurs la Curtea de Apel Nord, în termen de 15 
zile, prin intermediul Judecătoriei Bălţi (sediul Central).
Preşedintele şedinţei,
                     Judecătorul:                                                   Rodica 
Chistruga