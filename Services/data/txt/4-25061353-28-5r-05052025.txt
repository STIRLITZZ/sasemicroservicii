Dosar  nr. PIGD  4-25061353-28- 5r-05072025
Nr. dosarului manual 5r-79/2025
H O T Ă R Î R E
În  numele  Legii
 
12 decembrie 2025                                                                       or. Briceni
Judecătoria Edineț, sediul Briceni,
Instanţa compusă din :
Preşedintele ședinței, judecătorul   Procopișina Aurelia
Grefier                                            Bandalac  Stela, Munciuleanu Mariana 
a examinat în şedinţă publică contestația înaintată de ***** împotriva procesului-verbal cu 
privire la contravenție Seria /nr.  MAI06  439890  și a deciziei de sancționare din 09 aprilie 2025, 
prin care  a fost supus  răspunderii contravenționale conform art. 47/1 alin. (1) Cod 
Contravențional, 
a    c o n s t a t a t :
*****  a înaintat în instanța de judecată contestație împotriva  procesului-verbal cu 
privire la contravenție Seria /nr.  MAI06  439890      și a deciziei de sancționare din 09 aprilie 
2025, prin care  a fost supus  răspunderii contravenționale conform art. 47/1 alin. (1) Cod 
Contravențional.   
În motivarea contestației *****   a indicat, că la 09.04.2025, a fost informat că în privinţa 
sa este intentat un proces contravenţional conform art.47/1 al.l Cod Contravenţional, pe faptul că 
eu în perioada scrutinului electoral şi referendumului republican constituţional din toamna anului 
2024, prin intermediul telefonului mobil cu nr. 067679668, a acceptat şi a primit indicaţii sms-uri 
prin conturile „PSB" instalate în aplicaţia mobilă care a fost achitat pentru executarea sau 
neexecutarea unor drepturi electorale. 
Tot la 09.04.2025 el am fost audiat în calitate de contravenient, după care în prezenţa mea 
mi-a fost întocmit procesul-verbal cu privire la contravenţie şi decizia de sancţionare conform 
art.471 al.l Cod Contravenţional, cu 500 u.c.. Procesul-verbal cu privire la contravenţie şi decizia 
i-a fost înmânată în aceiaşi zi, la 09.04.2025.
Cu procesul-verbal contravenţional şi decizia agentului constatator nu este deacord, o 
consider ilegală, neprobată, lipseşte fapta contravenţională, admise probe acumulate illegal.
Dacă în procesul -verbal la compartimenul 18 apare semnătura sa, precum aş fi 
recunoscut vina, solicită, e a fi considerate o eroare, dat fiind că intenţia a fost dea semna doar că 
am luat cunoştinţă cu pornirea procesului contravenţional. 
După cum a menţionat şi în procesul-verbal de audiere în calitate de contravenient, el nu 
sunt membru al vreunui partid politic, nu a primit careva indicaţii cum trebuie să votez la 
scrutinul electoral şi referendumul republican constituţional din toamna anului 2024, nu a primit 
careva sume de bani sau indicaţii. În careva programe a telefonului mobil, el nu se pricepe. În 
vara anului 2024, el a transmis datele sale personale când a perfectat cârdul social pentru 
magazinul social „MeriŞOR", nu exclude că în acel moment, cineva să fi beneficiat de telefon şi 
de datele sale pentru a instala vreun program „PSB” aşa după cum este învinovăţit, însă, nu a 
primit nici o sumă de bani, nici prin oficiul poştal sau alte bănci din Republica Moldova. El nu a 
primit, în general, personal sau prin mijlocitor nici o remuneraţie (mijloace financiare, bunuri, 
servicii, prestaţii etc.) din partea vreunui partid politic pentru a fi determinat pentru a vota într-un 
fel sau altul. Consideră că lipseşte fapta contravenţională pe cazul dat eu neacţionând în nici un 
fel. Cu referire la prevederile art.441 al. I lit.:a) Cod Contravenţional „Procesul contravenţional 
nu poate fi pornit, iar dacă a fost pornit, nu poate fi efectuat şi va fi încetat în cazurile în care nu 
există faptul contravenţiei
Conform procesului-verbal contravenţional, la punctul 6 „Fapta contravenţională”, se 
indică comiterea faptei prin primirea a 10 (zece) SMS-uri prin conturile PSB instalate în telefon 
cu aplicaţia mobilă, prin care presupus am fost achitat pentru exercitarea sau neexercitarea unor 
drepturi electorale. Totuşi, din Procesul-verbal, eu nu cunosc care acţiune am comis, că am 
primit bani sau sms-uri, nu mi s-a explicat fapta imputată mie.
Totodată, agentul constatator nu i-a putut prezenta nici o probă dobândită legal precum că 
eu am primit careva mijloace băneşti pentru a fi determinat să votez la scrutin altfel. Consider că 
agentul constatator, a omis prevederile art.440 al.l Cod Contravenţional „ Constatarea faptei 
contravenţionale înseamnă activitatea, desfăşurată de agentul constatator, de colectare şi de 
administrare a probelor privind existenţa contravenţiei". Potrivit art.425 Cod Contravenţional 
„Probele sunt elemente de fapt, dobândite în modul stabilit de prezentul cod, care servesc la 
constatarea existenţei sau inexistenţei contravenţiei, la identificarea făptuitorului, la constatarea 
vinovăţiei şi la cunoaşterea altor circumstanţe importante pentru justa soluţionare a cauzei.”. 
Decizia agentului constatator este una unilaterală, neprobată privind existenţa contravenţiei, 
probe neclare privitor la dobândirea lor etc. Totodată, eu am fost privat de dreptul meu a aduce 
probe în apărarea mea, de a face cunoştinţă cu probele agentului constatator la învinuirea mea. 
Atrage  atenţia instanţei că în Decizia agentului constatator nu este clar incita; la earitolul 6, fapta 
contravenţională, agentul constatator nu invocă concret acţiunile mele de acceptate şi primirea de 
mijloace financiare conform elementelor : :rsutntive al contravenţiei.
Dn cele relatate, a fost tras la răspundere contravenţională în mod nefondat şi ilegal  fară 
a fi constatată fapta contravenţiei, cu admiterea erorilor procesuale, fără a fi probată,  doar prin 
intima apreciere a agentului constator.
Potrivit ari.445 Cod Contravenţional „(1) Neconsemnarea în procesul-verbal cu privire la 
contravenţie a menţiunilor privind numele, prenumele şi funcţia agentului constatator, numele, 
prenumele, data (ziua, luna, anul) întocmirii procesului-verbal, sau prin ce este identificată 
persoana, atrage nulitatea absolută a procesului-verbal.”
Potrivit deciziei de sancţionare eu aş fi acceptat personal bani pentru exercitarea într- un 
mod anume votul la alegeri, aceste concluzii sunt false şi abuzive.
Nu există nici o probă, cel puţin care să fie prezentată cine anume mi-a dat bani, care 
persoană fizică. O aplicaţie bancară nu poate fi subiect al contravenţiei. Nu este menţionat timpul 
acceptării banilor. Nu este probat care a fost scopul transferului banilor. Nu este probat dacă 
aceşti bani au ajuns anume la mine. Nu este probat dacă aceşti bani au fost ridicaţi, nu este 
probate legătura cauzală între o aplicaţie bancară, un mesaj de la o aplicaţie bancară şi alegerile. 
Nu este probate acceptarea participării la alegeri din interes material. Nu este probat faptul că 
anumiţi bani au avut scopul influenţării opiniei la alegeri, nu este răsturnată ipoteza unei simple 
donaţii sau unui simplu transfer bancar.
Prin urmare, fapta inscriminată este bazată doar pe nişte constatări subiective personale 
ale agentului constatator.
La decizia de sancţionare nu a fost anexat nici un material probator care ar demonstra 
componenţa contravenţiei conform art.47‘ alin 1 CC.
Agentul constatator a admis un grav abuz în acest sens, aplicând o sancţiune pentru o 
faptă care nu constituie element constitutive al contravenţiei.
Simpla indicare în procesul-verbal cu privire la contravenţie a art, care prevede o 
sancţiune, nu presupune şi nici nu demonstrează comiterea contravenţiei de către contravenient, 
iar lipsa probelor afectează în mod essential fondul cauzei.
Întemeieză prezenta contestație în baza prevederilor art. 393,440, 441, 448  Cod 
contravențional.
 Contravenientul ***** solictă:
1. Admiterea contestației.
2. Anularea procesului verbal cu privire la contravenție și a Deciziei de sancționare din 
data de 09 aprilie 2025  în privința sa, cu încetarea procesului contravențional în legătură cu lipsa 
faptei contravenționale.
Contravenientul  *****   în ședința de judecată nu s-a prezentat fiind legal citat, astfel 
instanța de  judecată dispunînd examinarea cauzei în lipsă. 
În ședința de judecată Reprezentantul Inspectoratului de Poliție Briceni, nu s-a prezentat, 
astfel instanța de  judecată dispunînd examinarea cauzei în lipsă..  
La data de 29 mai 2025 Inspectoratul de poliție Briceni a depus referință, unde a indicat 
că, studiind motivele invocate în contestaţia depusă de către *****   şi anume că:
1. Procesul a derulat în regim de urgenţă, argumentez că în Codul Contravenţional 
nu este indicat sintagma „regim de urgenţă,, fiind prevăzut doar termenul prescripţiei răspunderii 
contravenţionale la art. 30 CCRM.
2. Nu s-au respectat drepturile şi oblgaţiile şi nu a asigurat dreptul la apărare a 
contravenientului, argumentez că agentul constatator în cadrul întocmirii procesului verbal de 
audiere a persoanei în a cărei privinţă a fost întocmit proces verbal cu privire la contravenţie i-au 
fost explicate drepturile şi obligaţiile prevăzute conform art. 384 CCRM şi dreptul la apărare 
conform art.378 CCRM. Ultimul s-a refuzat de a semna în procesul verbal cu privire la 
contravenţie. Procesul verbal a fost întocmit în prezenţa unui martor. Unde is a adus la cunoştinţa 
drepturile şi obligaţiile persoanei care i sa intocmit procesul verbal cu privire la contravenţie. 
Perioada cind a acceptat este în toamna anului 2024 ultima a primit prin intermediu telefnului 
mobil a primit sms cu conţinut de mijloace băneşti pentru exercitarea sau neexercitare dreptului 
electoral. Careva încălcări la întocmirea procesului cu privire la contravenţie nu sînt conform 
prevederilor prevăzute la art. 443 alin. 6) CCRM.
3. Nu a explicat esenţa faptei imputate şi nu au prezentat nici o probă care ar 
confirma acest fapt, argumentez că în calitate de probe conform prevederilor art. 425 CCRM, 
sunt elementele de fapt dobîndite în mod legal care servesc la constatarea existenţei s-au 
inexistenţei contravenţiei, la identificarea făptuitorului, la constatarea vinovăţiei.
Astfel, aduce la cunoştinţa instanţei că, la 15 august 2023, de către Procuratura 
Anticorupţie, a fost pornită cauza penală înregistrată sub nr. 2023970322, în baza art 181/3 din 
Codul penal (finanţarea ilegală a partidelor politice, a grupurilor de iniţiativă, a concurenţilor 
electorali săvîrşită în proporţii mari) şi art. 243 alin (3) lit. a) şi b) Cod penal (spălarea de bani 
săvîrşită de un grup criminal organizat în proporţii deosebit de mari), pe faptul că într-o perioadă 
nestabilită de timp, dar nu mai tîrziu de luna iulie 2023, cet. Ilan Şor, a pus la cale un plan 
infracţional de sporire a influenţei sale politice asupra sistemului puterii de stat în Republica 
Moldova.
Totodată, pe întreg teritoriul ţării, existînd o schemă bine conturată, repartizată pe regiuni, 
raioane, localităţi, de către Ilan Şor, precum şi alte persoane, sub paravanul diverselor partide 
politice, desfăşoară activităţi infracţionale manifestate prin colectarea datelor cu caracter 
personal, ce asigură deschiderea conturilor bancare peste hotarele rep. Moldova, precum şi 
suport informaţional privind instalarea aplicaţiei mobile de tip banking-PSB, a băncii comerciale 
Promsvyazbank din Federaţia Rusă, prin intermediul căreia de către Ilan Şor cu contribuţia altor 
persoane sau oferit şi daţi bani, inclusiv prin transferuri bancare susţinătorilor în vederea 
determinării exercitării într-un anumit mod a drepturilor electorale în cadrul alegerilor 
prezidenţiale şi a referendumului constituţional din 20 octombrie 2024, pentru susţinerea şi 
alegerea unui anumit concurent electoral, precum şi exteriorizarea unei anumite obţiuni în cadrul 
referendumului constituţional.
La 22.10.2024 prin încheierea judecătorului de instrucţie nr. 13-7921/2024, a fost 
autorizată măsura specială de investigaţii colectarea de informaţii de la furnizorii de servicii de 
comunicaţii electronice privind aplicaţia mobilă cu identificatorul PSB pentru perioada 
01.01.2024-22.10.2024, de la operatorul SA „Moldtelecom,, fiind reflectată informaţia relevantă 
examinării circumstanţelor cauzei, prin identificarea numerelor SIM unice, care au utilizat şi/sau 
utilizează sau au avut careva conexiuni cu aplicaţia mobilă cu identificatorul PSB, a Băncii 
Comerciale „Promsveazibank,, din Federaţia Rusă, cu specificarea numărului de utilizatori şi 
SMS-uri primite în adresa sa din partea identificatorului „PSB,,
Din februarie 2022, ’’Promsveazibank” este sub sancţiuni UE. Decizia UE 2014/145 cu 
modificări. Totodată, în conformitate cu Ordinului Ministerului Afacerilor Externe şi Integrării 
Europene nr.248-S-09 din 16.11.2023, cu privire la alinierea la măsuri restrictive internaţionale 
ale Uniunii Europene, Moldova a aderat la regimul de sancţiuni al UE împotriva Rusiei.
Promsveazibank, este o bancă deţinută de statul rus care oferă sprijin financiar sectorului 
de apărare rus şi armatei ruse, răspunzătoare pentru desfăşurarea masivă a trupelor ruse de-a 
lungul frontierei cu Ucraina şi pentru prezenţa trupelor ruse în peninsula Crimeea.
Astfel, la 08.04.2025, în secretariatul IP Briceni, a fost înregistrat Demersul parvenit din 
cadrul INSP al IGP cu nr. 1657 din 08.04.2025, pe faptul acţiunilor unor persoane din r. Briceni 
implicate în fapte de pretindere, acceptare sau primire, personal sau prin  mijlocitor, de către un 
alegător a bunurilor, serviciilor, privilegilor sau avantajelor sub orce formă, în scopul exercitării 
sau al neexercitării unor drepturi electorale. Pe faptul dat, a fost pornită procedura 
contravenţională înregistrată sub nr.357  din 09.04.2025.
Subsidar, este de menţionat faptul că contravinientul *****, a primit astfel de mesaje în 
toamna anului 2024, fapt prin ce este demontrat prin informaţia furnizată de către Companiile de 
telefonie mobilă din r. Moldova, mesajele au fost primite în perioada electorală şi campaniei 
electorale la alegerile Prezidenţiale şi referendumului din 20.10.2024 din RM fapt care 
dempnstriază legătura cauzală.
Totodată, reitereză că în materialele prezentate instanţei de judecată există procesul 
verbal de examinarea a imaginilor video unde este descrisă procedura de înregistrare a persoanei 
pentru obţinera contului PSB, a Băncii Comerciale „Promsveazibank,, din Federaţia Rusă, care 
necesită un proces complex de acţiuni prin care persoana acceptă oferirea şi transmiterea datelor 
actelor personale cum ar fi buletinul de identitate s-au paşaportul care care conţin date cu 
caracter persoanle, prin fotografierea acestora i-ar ca ultemul pas fiind necesară segvenţa video a 
persoanei care demonstrează faptul pretinderii acceptării pentru crearea contului bancar PSB, în 
legătură care au fost defaşurate acţiunile sus indicate în cadrul pornită cauza penală înregistrată 
sub nr. 2023970322, în baza art 181/3 din Codul penal (finanţarea ilegală a partidelor politice, a 
grupurilor de iniţiativă, a concurenţilor electorali săvîrşită în proporţii mari), de către Procuratura 
Anticorupţie. 
Astfel, solicită instanţei de judecată de a respinge contestaţia depusă de către *****, ca 
fiind nefondată şi consider ca procesul verbal cu privire la contravenţie să rămînă în vigoare, 
deoarece ultimul pînă în prezent nu sesizat poliţia precum că cineva i-ar fi colectat datele sale 
personale şi prin aplicaţia „PSB,, a primit mesaje cu mijloace băneşti în cont.
Inspectoratul de Poliție Briceni prin referință solicită:
1. Respingerea ca fiind nefondată a contestaţiei împotriva procesului verbal cu privire la 
contravenţie şi a deciziei de sancţionare din MAI06 439890  din 09 aprilie 2025   prin care 
solicită: admiterea contestaţiei; anularea procesului verbal cu privire la contravenţie şi a deciziei 
de sancţionare din 09 aprilie 2025, cu încetarea procesului contravenţional în privinţa lui *****, 
în legătură cu lipsa faptei contravenţiei.
2.Menţinerea fără modificări a procesul-verbal cu privire la contravenţie seria MAI06 
439890  din 09 aprilie 2025  întocmit de către reprezentantul agentului constatator din cadrul 
Inspectoratului de poliţie Briceni,  Balan   Alexandr, în baza art. 47/1 alin. (1) Cod 
contravenţional.
Aprecierea instanței:
Verificând procesul-verbal cu privire la contravenție, temeiurile invocate în contestația 
depusă şi faptele reținute de agentul constatator prin procesul-verbal cu privire la contravenție, 
instanța de judecată  reține următoarele:
Conform art. 395, alin. (1), p. 2), și alin. (1/1) Cod contravenţional, instanţa judecă 
contestaţiile împotriva deciziilor autorităţilor competente să soluţioneze cauzele 
contravenţionale, procurorului. 
Contestaţia împotriva deciziei în cauza contravenţională se examinează de către instanţa 
de judecată în a cărei rază teritorială activează autoritatea competentă sau procurorul care a emis 
decizia, ori de către instanţa de la locul unde îşi are sediul autoritatea competentă, pentru cazurile 
prevăzute la art. 394, alin. (1/1) Cod contravențional.
Astfel, verificând respectarea termenului pentru depunerea contestației instanța reține 
următoarele:
Potrivit art. 448 alin.(1) al Codului contravențional al RM, contravenientul, victima sau 
reprezentantul acestora, procurorul, dacă este parte în cauza contravenţională, în cazul în care nu 
sunt de acord cu decizia agentului constatator sau în cazul în care aceasta a fost emisă cu 
încălcarea normelor procesuale stabilite de prezentul cod, sunt în drept să conteste decizia emisă 
asupra cauzei contravenţionale. Termenul de contestare a deciziei agentului constatator este de 
15 zile de la data emiterii acesteia sau, pentru părţile care nu au fost prezente la şedinţa de 
examinare a cauzei contravenţionale, de la data înmânării copiei de pe decizia respectivă în 
condiţiile art. 447/1, alin. (8).
Instanța menționează că termenul de 15 zile se calculează de la momentul aducerii la 
cunoștință contravenientului a faptului încheierii procesului-verbal cu privire la contravenție  și a 
deciziei de sancționare contravențională. Fiind investită cu soluționarea contestației, instanța de 
judecată verifică dacă aceasta a fost introdusă în termen, verifică legalitatea și temeinicia  
procesului-verbal cu privire la constatare și sancționare a contravenție. 
Procesul-verbal cu privire la contravenție nr. MA06 439890  și decizia  agentului 
constatator  cu privire la aplicarea  sancțiunii contravenționale, a fost întocmit în prezența 
contravenientului  *****    la data de 09 aprilie 2025  .
La data de 18 aprilie  2025 *****   a depus la Inspectoratul de Poliție Briceni contestație, 
care a fost înregistrată sub nr.1745, adică în termenul stabilit de depunere a contestației.
Verificând legalitatea și temeinicia procesului-verbal cu privire la contravenție, instanța 
de judecată reține următoarele: 
  În conformitate cu art. 440 alin. (1) Cod contravențional, constatarea faptei 
contravenționale înseamnă activitatea, desfășurată de agentul constatator, de colectare și de 
administrare a probelor privind existența contravenției, de încheiere a deciziei privind 
examinarea contravenției în temeiul constatării agentului constatator sau procesului-verbal cu 
privire la contravenție, de aplicare a sancțiunii contravenționale sau de trimitere, a dosarului, 
după caz, funcționarului abilitat să examineze cauza contravențională, din cadrul autorității din 
care face parte agentul constatator, în instanța de judecată sau în alt organ spre soluționare.
Cu referire la legalitatea procesului-verbal cu privire la contravenție, analizând cuprinsul 
acestuia  prin raportare la cerințele prevăzute de lege, instanța constată următoarele: 
În ședința de judecată s-a constatat că de către inspectorul principal al IP Briceni, Balan  
Alexandru a fost întocmit procesulul-verbal cu privire la contravenție în privința lui ***** pe 
faptul că, ,,*****  în perioada scrutinului electoral și Referendumului constituțional din anul 
2024 prin intermediul telefonului mobil nr.SIM 067679668 a primit 10 SMS-uri prin conturile 
PSB instalate în telefon ca aplicația mobilă care a fost achitată pentru exercitarea sau nu a 
dreptului electoral  (f.d.6).
Acțiunile lui *****  au fost calificate în baza art.47/1 alin.(1) Cod contravențional.
Prin decizia agentului constatator din 09 aprilie 2025, contravenientul *****  a fost 
sancționat în baza art. 47/1 alin. (1) Cod contravențional cu amendă în mărime de 500 unități 
convenționale, în sumă de 25 000 lei (f.d.6). 
Cu referire la legalitatea procesului-verbal cu privire la contravenție și a deciziei asupra 
cauzei contravenționale, analizând cuprinsul acestuia prin raportare la cerinţele prevăzute de lege 
sub sancţiunea nulităţii absolute, instanţa constată că dispoziţiile legale în materie au fost 
respectate. Or, procesul - verbal cuprinde toate menţiunile prevăzute de art. 443 din Codul 
contravenţional, sub sancţiunea nulităţii absolute, cu arătarea tuturor împrejurărilor în care 
contravenția a fost săvârşită, timpul săvârșirii contravenției, precum și a numelui și datelor de 
identitate (IDNP) ale făptuitorului, fiind indicat locul săvârșirii acesteia, figurând semnătura 
agentului constatator și a contravenientului.
Astfel, instanța reține că au fost respectate dispozițiile legale prevăzute sub sancțiunea 
nulității absolute, or, analizând minuțios actul contestat, instanța constată că, la redactarea 
procesului – verbal cu privire la contravenție, agentul constatator a acordat o deplină eficiență 
prevederilor art.443 și art.445 Cod contravențional, consemnând în cuprinsul actului contestat 
toate circumstanțele cauzei care au importantă pentru stabilirea faptelor şi consecințelor lor 
juridice, iar alegațiile contestatarului sunt neîntemeiate. În consecință, instanța constată că forța 
probantă a actului atacat nu a fost înlăturată, el bucurându-se în continuare de prezumția de 
legalitate. 
În ceea ce privește temeinicia procesului-verbal cu privire la contravenţie, instanţa va 
reţine aplicabilitatea în speţă a dispoziţiilor art. 6 din Convenţia Europeană a Drepturilor Omului, 
astfel cum au fost acestea interpretate în jurisprudenţa Curţii Europene a Drepturilor Omului, 
care are caracter obligatoriu pentru statele semnatare. Normele pretinse a fi încălcate de către 
contravenient sunt adresate tuturor cetăţenilor şi nu priveşte o categorie aparte de persoane,  
scopul aplicării acestor norme fiind punitiv şi preventiv, astfel încât sunt valabile garanţiile 
prevăzute de art. 6 din Convenţia Europeană a Drepturilor Omului privind dreptul la un proces 
echitabil în materie penală (Lauko v. Slovacia, 2 septembrie 1998; Nicoleta Gheorghe v. 
România, 3 aprilie 2012, §§25-26). Articolul 6 §2 din Convenţia Europeană a Drepturilor 
Omului garantează dreptul la respectarea prezumţiei de nevinovăţie, ca element al dreptului la un 
proces echitabil în materie penală.
Conform prevederilor art.47/1 alin.(1) Cod contravențional, Pretinderea, acceptarea sau 
primirea, personal sau prin mijlocitor, de către un alegător a bunurilor, serviciilor, privilegiilor 
sau avantajelor sub orice formă, care nu i se cuvin, pentru sine sau pentru o altă persoană, în 
scopul exercitării sau al neexercitării unor drepturi electorale în cadrul alegerilor, inclusiv al 
alegerilor regionale, dacă fapta nu constituie infracţiune, se sancţionează cu amendă de la 500 la 
750 de unităţi convenţionale.
Potrivit doctrinei contravenționale coruperea electorală pasivă este o contravenţie 
materială şi se consumă din momentul comiterii uneia dintre modalităţile normative care 
desemnează faptele prejudiciabile, adică din momentul pretinderii, acceptării sau primirii, 
personal sau prin mijlocitor, de către un alegător a bunurilor, serviciilor, privilegiilor sau 
avantajelor sub orice formă, care nu i se cuvin, pentru sine sau pentru o altă persoană, în scopul 
exercitării sau al neexercitării unor drepturi electorale în cadrul alegerilor, inclusiv al alegerilor 
regionale, dacă fapta nu constituie infracțiune. 
Obiectul juridic al contravenției prevăzute de art. 47/1 alin.(1) Cod Contravențional, 
reprezintă: relațiile sociale care asigură desfășurarea corectă, liberă și democratică a alegerilor; 
integritatea procesului electoral și libertatea de exprimare a voinței alegătorului. 
Subiect al contravenției este alegătorul – adică persoana care are dreptul de vot (cetățean 
al Republicii Moldova cu drept electoral), care trebuie să aibă capacitate de exercițiu.
Latura obiectivă a contravenției, reprezintă acțiuni de primire sau acceptare a unor 
avantaje materiale. Formele sunt:  1.Pretinderea – solicitarea expresă sau tacită a 
bunurilor/avantajelor; 2.Acceptarea – consimțământul de a primi ceva (fie explicit, fie prin 
comportament pasiv); 3.Primirea – încasarea efectivă a bunurilor, banilor, serviciilor, 
privilegiilor sau altor avantaje necuvenite.
Pentru a constitui contravenție, bunurile sau serviciile trebuie să nu i se cuvină în mod 
legal și trebuie să fie destinate influențării modului de exercitare a votului. 
Sub aspectul laturii subiective, forma de vinovăție este intenție direct. Persoana trebuie să 
acționeze cu scopul de a exercita sau a nu exercita un drept electoral (vot, participare, abținere 
etc.) în schimbul avantajelor. Scopul contravenției de corupere a alegătorilor este un scop 
special. Se are în vedere scopul determinării alegătorului să î-şi exercite drepturile sale electorale 
într-un anumit mod în cadrul alegerilor parlamentare, locale ori în cadrul referendumului. În 
prezența oricărui alt scop, fapta nu va putea fi calificată în baza art. 47/1 Cod Contravențional. 
Potrivit pct. 310 din Decizia Curții Constituționale nr.1 de inadmisibilitate privind 
excepțiile de neconstituționalitate a unor prevederi din articolul 47/1 din Codul Contravențional 
din 21.01.2025, Curtea menționează că, articolul 47/1 alin. (1) descrie doar fapta, nu şi urmarea 
prejudiciabilă. Altfel spus, contravenţia în discuţie este una formală și nu obligă autoritățile să 
verifice dacă alegătorul a votat pentru candidatul sau pentru partidul politic care l-a corupt. 
Curtea consideră că existența unui astfel de mecanism ar contraveni caracterului secret al votului, 
garantat de articolul 38 din Constituție. 
În contextul faptei incriminate contravenientului *****    instanța de judecată constată cu 
certitudine  că, *****, la data de 17.09.2024, 07.10.2024 și 14.10.2024 având calitate de alegător 
cu drept de vot, acționând intenționat a pretins la sume bănești prin intermediul aplicației P.S.B. 
în scopul exercitații sau al neexercitării unor drepturi electorale în cadrul alegerilor prezidențiale 
(f.d 18) .
Conform art. 425 alin.(1) Cod contravențional, probele sânt elemente de fapt, dobândite 
în modul stabilit de prezentul cod, care servesc la constatarea existenţei sau inexistenţei 
contravenţiei, la identificarea făptuitorului, la constatarea vinovăţiei şi la cunoaşterea altor 
circumstanţe importante pentru justa soluţionare a cauzei. 
Instanţa de judecată consideră, că vinovăția contravenientului  *****    în săvârșirea 
contravenţiei imputate a fost dovedită pe deplin prin materialul probator administrat, și anume 
prin materialele cauzei contravenționale care au fost cercetate în cadrul cercetării judecătorești, şi 
anume prin:
- procesul verbal cu privire la contravenție seria MAI06 nr. 439890  din 09 aprilie 2025   
întocmit în privința lui *****  pentru săvârșirea contravenției prevăzute de art. 47/1 alin.(1) Cod 
Contravențional, fiindu-i aplicată o sancțiune sub formă de amendă în mărime de 500 unități 
convenționale, ce constituie suma de 25 000 lei, (f.d.6 );
- raportul privind înregistrarea contravenției seria RAP01 413720  din 09 prilie 2025 
(f.d.10 ); 
- raportul șef al SII a IP Briceni, comisar principal Popovici Dumitru, potrivit căruia, de 
către Inspectoratul național de securitate publică a IGP a fost inițiat  proces contravențional 
nr.RAP01433516 cu privire  la acțiunile unor persoane implicate în fapte de pretindere, acceptare 
sau primire, personal sau prin  mijlocitori, de către un alegător a bunurilor, serviciilor, 
privilegiilor sau  avantajelor sub  orice formă ca nu i se cuvine, pentru sine sau pentru o altă 
persoană, în scopul  exercitării sau al neexercitării unor  drepturi electorale în cadrul  scrutinului 
electoral și Referendumului  republican constituțional din toamna anului 2024 care a  fost 
expediat în adresa Inspectoratului de poliție Briceni potrivit prevederilor art.393 alin.(2) Cod 
contravențional (f.d.11);
- copia încheierii și mandatului judecătorului de instrucție din 01 aprilie 2025 privind 
autorizarea folosirii datelor obținute în urma efectuării măsurilor speciale de investigații din 
cauza penală nr. 2016970322 – colectarea de informații de la furnizorii de servicii de comunicații 
electronice, în cauza contravențională RAP01 433516, pornită în baza semnelor constitutive ale 
contravenției prevăzute de art. 47/1 alin.(1) Cod Contravențional (f.d.13-17);
- extras din fișierul de format Excel, prin care se constată că pe cartela SIM nr.   
067679669 pe dispozitivul căreia a fost instalată aplicația mobilă PSB, de la care a recepționat  
10 mesaje  la data de  24.07.2024, 28.07,224, 17.09.2024, 07.10.2024 și  14.10.2024 (f.d.18  );
- procesul verbal de audiere a persoanei în privința căreia a fost pornit procesul 
contravențional din 09 aprilie 2025, potrivit căruia contravenientul   Slivca Ghenadiu   a declarat 
că, nu recunoaște vina în comiterea contravenției ce i se impută. Nu este membru sau simpatizant 
a vreunui partid sau bloc politic. Nu a transmis datele cardurilor bancare sau a pașapoartelor 
personale nimănui. Nu are instalată în telefon aplicația PSB, anterior a avut  deoarece a instalat-o 
singur. O singură dată a avut un transfer în sumă de 600 lei  prin aplicația PSB, și banii i-a 
cheltuit cu copii.Nu a primit transferuri prin intermediul aplicației PSB.  Nu este  înregistrat pe 
telegram, și nici în  bot. Nu a înregistrat pe nimeni în bot-Telegram. Nu a primit careva indicații 
de a vota pe cineva la  următorul scrutin electoral. Nu a primit careva indicații privind 
participarea la Referendumul Republican. Nu i-a promis nici o sumă de bani.  Nu a fost și nici nu 
este  în grup  de aplicație telegram care este gestionat de persoane afiliate lui Ilan Șor. Nu a 
participat în calitate de observator la scutinul din 20.10.2024  (f.d.19-22).
Reieșind din prevederile art.440 alin.(2) Cod contravențional, agentul constatator este 
sesizat prin plîngere sau denunţ ori se autosesizează cînd dispune de informaţii suficiente pentru 
a considera cu un grad înalt de probabilitate că este comisă o contravenţie fie prin constatarea 
faptei contravenţionale.
Referitor la fondul probatoriu, instanța de judecată reține că în cadrul unei cauze penale 
conexe, în baza ordonanțelor motivate ale procurorului și a încheierilor emise de Judecătoria 
Chișinău, au fost autorizate măsuri speciale de investigație în temeiul cărora a fost colectată 
informație de la furnizorul de comunicații electronice S.A. ,,Moldtelecom”, privind conexiunile 
cu aplicația mobilă „PSB”. 
Astfel, măsuri speciale de investigații, desfășurate cu respectarea strictă a prevederilor art. 
138/4 Cod procedură penală, au relevat o asociere direct între numărul SIM identificat ca fiind 
înregistrat pe numele contraveniente și mesaje recepționate de la aplicația mobilă „PSB”.
Deci, constatarea tehnică nu poate fi trecută cu vederea, întrucât indică o interacțiune 
efectivă – fie voluntară, fie prin intermediere – între telefonul mobil asociat contestatarului și 
infrastructura digitală a instituției bancare ruse. Or, în lipsa unor explicații rezonabile de 
utilizarea telefonului de către o terță persoană, transferul din partea rudelor, instalări accidentale, 
instanța nu poate admite ipoteza unei simple coincidențe sau erori tehnice, cu atât mai mult cu 
cât contestatarul nu invocă nici un temei concret susceptibil de a explica natura acestor 
interacțiuni. 
În cazul dat, instanța consideră că, vinovăția lui *****   în comiterea contravenției 
incriminate a fost integral dovedită prin probele pertinente și concludente prezentate și cercetate 
în cadrul ședinței de judecată, totodată contravenienta nu a prezentat instanței careva probe, în 
corespundere cu principiul contradictorialității, în combaterea celor constatate de către agentul 
constatator, de aceia faptele constatate de către agentul constatator sunt apreciate de instanța de 
judecată ca fiind veridice, reflectând evenimentele ce au avut loc în realitate.
Astfel, acțiunile lui *****   corect au fost încadrate în conformitate cu prevederile 
art.47/1 Cod contravențional, coruperea electorală pasivă cu indicii: pretinderea, acceptarea sau 
primirea, personal sau prin mijlocitor, de către un alegător al bunurilor, serviciilor, privilegiilor 
sau avantajelor sub orice, formă, care nu i se cuvin pentru sine sau pentru o altă persoană, în 
scopul exercitării sau al neexercitării unor drepturi electorale în cadrul alegerilor, inclusive al 
alegerilor regionale, dacă fapta nu constituie infracțiune.
Totodată, se  menționează că contravenientul *****  fiind  audiat la data de 09 aprilie 
2024 a declarat organului de constatare că,  anterior personal a instalat aplicația PSB Bank,  și 
prin intermediul aplicației PSB a primit un transfer în mărime de 600 lei bani pe care i-a cheltuit 
cu copiii. 
În cazul dat, instanța reține că actul de corupere electorală a fost realizat prin intermediul 
unei aplicații mobile, a cărei descărcare și utilizare presupun accesarea telefonului personal al 
petiționarului, fapt ce implică o acțiune voluntară din partea acestuia. Or, coruperea electorală a 
fost efectuată prin intermediul unui aplicații mobile, care necesită a fi încărcată și accesată, fapt 
care nu  poate fi efectuat fără a accesa telefonul personal al contravenientei.
În ședința de judecată s-a constatat, că mesajele relevante au fost transmise destinatarului 
*****   la data de  17.09.2024 07.10.2024 și 14.10.2024, după intrarea în vigoare a Legii nr. 160 
din 31 iulie 2024 pentru modificarea unor acte normative, care a intrat în vigoare la data de 
15.08.2024, dar faptul dat nu poate duce la nulitatea procesului verbal cu privire  la contravenție 
deoarece aplicația și mesajele care reflectă transmiterea sumelor bănești a fost efectuată în 
perioada de timp până la data de 20.10.2024, și anume la 17.09.2024 07.10.2024 și 14.10.2024.    
Deci, instanța reține că, procesul verbal cu privire la contravenție este un act juridic 
administrativ ce se bucură, datorită calității de reprezentant al statului a celui ce îl încheie, de o 
prezumție de validitate și temeinicie, prezumție care este însă relativă și care poate fi răsturnată 
prin administrarea probei contrarii. 
În cazul dat, instanța consideră, că la contestația depusă împotriva procesului verbal cu 
privire la contravenție și decizia de sancționare,  ***** nu a prezentat nici o probă în susținerea 
poziției sale, limitându-se la invocarea formală a unor neajunsuri. De aceea, în opinia instanței de 
judecată, nu sunt temeiuri de a pune la îndoială corectitudinea acțiunilor agentului constatator și 
legalitatea procesului verbal și a deciziei contestate. Or, conform prevederilor art. 8 alin. (2) din 
Codul contravențional, persoana care a săvârșit cu intenție sau din imprudență o faptă prevăzută 
de legea contravențională este supusă răspunderii contravenționale.
Se reține, că simpla negare formală a faptei contravenționale nu este suficientă pentru a 
răsturna forța probantă a unui proces-verbal de constatare, întărit prin mijloace de probă tehnică 
și juridică legal administrate.
Totodată, instanța apreciază ca declarativ argumentul contravenientului invocat în 
contestație precum că nu este de acord cu actul întocmit de către agentului constatator, dat fiind 
faptul că nu a comis contravenția de care este învinuit, or această poziție de către instanță este 
privită ca fiind o metodă de apărare în condițiile în care la materialele cauzei există probe 
pertinente și concludente care în ansamblu din punct de vedere al coroborării dovedesc 
săvârșirea faptei imputate.
Argumentele contravenientului *****  privind lipsa în acțiunile acestuia  a elementelor 
constitutive ale contravenției prevăzute la art.47/1 alin.(1) din Codul contravențional, instanța le 
apreciază ca fiind declarative, or, circumstanțele referitoare la atingerea rezultatului scontat, nu 
influențează asupra calificării juridice a acțiunilor contravenientului, iar pentru realizarea laturii 
obiective a contravenției de corupere electorală pasivă este suficientă săvârșirea uneia din 
acțiunile alternative prevăzute la art.47/1 alin.(1) din Codul contravențional, în speță contravenția 
consumându-se în momentul pretinderii a bunurilor, serviciilor, privilegiilor sau avantajelor sub 
orice formă, care nu i se cuvin, pentru sine sau pentru o altă persoană, în scopul exercitării sau al 
neexercitării unor drepturi electorale în cadrul alegerilor.
 Or, potrivit pct.12 al procesului-verbal cu privire la contravenție din 09 aprilie 2025,  
Slivca Ggenadii,  la pct.12 nu a invocat că are careva obiecții, și careva explicații verosimile 
pentru combaterea învinuirii aduse n-a dat,  iar la pct. 19 recunoașterea săvîrșirii contravenției  - 
a aplicat semnătura.  
În ce privește argumentele  contravenientului *****    din contestație  că procesul verbal 
cu privire la contravenție  este lovit de nulitate  conform  prevederilor art.443 și 445  Cod 
contravențional deoarece  de către agentul  constatator nu a indicat exact locul și timpul sau 
perioada comiterii faptei contravenționale, nu pot fi reținute deoarece  norma dată invocă la  ne 
consemnarea a mențiunilor  date,  pe când în procesul verbal  din speță este indicată perioada și 
locul  comiterii care a fost probată prin extrasul din fișierul de format Excel. Or, celelalte 
încălcări ale art.443 sau ale altor norme imperative din prezentul cod pot să ducă la nulitatea 
procesului-verbal cu privire la contravenție doar în cazul în care acestea afectează în mod 
esențial fondul cauzei. 
Luând în considerație cele invocate supra, instanța  apreciază, că contravenientul ***** a 
săvârșit fapta contravențională reținută prin procesul verbal cu privire la contravenție, nefiind 
răsturnată prezumția de validitate și temeinicie de care beneficiază acest act.
 Referitor la sancțiunea aplicată de către agentul constatator, instanța apreciază că, aceasta 
a fost aplicată în limitele impuse de art. 34 alin. (2) Codul Contravențional și în limitele stabilite 
de art. 47/1 alin. (1) Cod Contravențional.  
Având în vedere cele elucidate supra, instanța de judecată concluzionează netemeinicia 
contestației înaintate de către *****  împotriva procesului-verbal cu privire la contravenție din 
09 aprilie 2025   întocmit în baza art.47/1 alin.(1) Cod contravențional și a deciziei 
contravenționale, aceasta urmând a fi respinsă, cu menținerea în vigoare a procesului - verbal și a 
deciziei contestate ca fiind legale și întemeiate.
În conformitate cu art. 448, 460-462 din Codul contravențional, instanța de judecată,
H o t ă r ă ș t e:
Contestația depusă de *****   împotriva procesului-verbal cu privire la contravenție Seria 
/nr.  MAI06  439890   și a deciziei de sancționare din 09 aprilie 2025 întocmit în baza art.47/1 
alin.(1) din Codul contravențional se respinge, ca neîntemeiată. 
Se menține procesul-verbal cu privire la contravenţie și decizia de sancționare seria/nr. 
MAI06  439890 din 09 aprilie 2025  întocmit în privinţa lui ***** în  baza art. 47/1 alin. (1) Cod 
contravenţional, fără modificări. 
Hotărârea poate fi atacată cu recurs la Curtea de Apel Nord în termen de 15 zile, prin 
intermediul Judecătoriei Edineț, sediul Briceni.
Președintele ședinței, 
          Judecătorul                                                                 Procopișina Aurelia