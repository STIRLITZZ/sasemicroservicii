Dosar nr.1-160/25
Număr atribuit prin PIGD 1-25112094-21-1-06082025
S  E  N  T  I  N  Ţ  Ă
În  numele  Legii
 
11 decembrie 2025                                                                   
or.Cimișlia
Judecătoria Cimișlia, 
Instanţa de judecată în componența:
Preşedintele ședinței, judecător  - Sofia Ghidirim                  
Grefier – Ana-Daniela Ghindaru
Cu participarea:
Procurorului conducătorul urmărirei penale – Marcel Bojinov, conform dispoziției  din 
08 decembrie 2025- Valerian Botezatu
Avocatului – Dobrioglo Ruslan
examinând în ședința de judecată, în procedura acordului de recunoaștere a vinovăției, 
cauza penală privind învinuirea lui:
***** născut *****, originar și  domiciliat *****, cetățean al Republicii Moldova, 
neangajat în câmpul muncii, nesupus militar, căsătorit, studii medii speciale, persoane la 
întreținere nu are,  fără antecedente penale, nu deține titluri, medalii sau grade speciale,  
la evidența medicului narcolog și psihiatru nu se află, IDNP *****
 - de comiterea infracțiunii prevăzute de art. 264 1 alin.(3) Cod penal.
         Examinarea cauzei în fond a început la 06 octombrie 2025 și s-a finalizat la 11 
decembrie 2025. Procedura de citare - legal executată.
Acuzarea, reprezentată în cadrul ședinței judiciare de către procurorul  Valerian 
Botezatu a solicitat  instanței validarea acordului de recunoaștere a vinovăției,  
recunoaștere a lui  ***** în săvârșirea infracțiunii prevăzute de art. 264 1 alin.(3)  Cod 
penal, şi a-i stabili o pedeapsă sub formă de  amendă în mărime de 2000 unități 
convenționale cu anularea dreptului de a conduce mijloace de transport .
Apărarea, în persoana avocatului  Dobrioglo Ruslan în interesele inculpatului ***** , în 
cadrul ședinței judiciare, a pledat pentru confirmarea acordului de recunoaștere a 
vinovăției cu stabilirea pedepsei în privința lui  *****  sub formă de  amendă în mărime 
de 2000 unități convenționale cu anularea dreptului de a conduce mijloace de transport .
Inculpatul ***** în cadrul ședinței judiciare a susținut poziția avocatului său și a 
pledat pentru stabilirea pedepsei sub formă de amendă cu anularea dreptului de a 
conduce mijloace de transport,
În baza materialelor din dosar și a probelor administrate în ședința de judecată, instanța 
de judecată 
a    c o n s t a t a t:
***** a.n. *****, locuitor s. Peciște, r-nul *****, la data de 23.08.2025, 
aprocimativ orele 19:30 min., dispunând de permis pentru  conducerea mijloacelor de 
transport nr. 218402941 din 21.07.2021, şi ignorând prevederile Regulamentului 
Circulaţiei Rutiere, aprobat prin Hotărârea Guvernului Republicii Moldova nr.357 din 
13.05.2009, şi anume art.14 lit.a) ce stipulează că conducătorului de vehicul îi este 
interzis să conducă vehiculul în stare de ebrietate alcoolică, dându-şi seama de caracterul 
prejudiciabil al acţiunilor sale, după ce a consumat băuturi alcoolice, a urcat la volanul 
mijlocului de transport de model „Nissan Qashqai” cu n/î JBT-260, deplasându-se pe 
str.Fîntânilor din satul Sagaidac, r-nul Cimişlia, s-a tamponat frontal cu mijlocul de 
transport de model „VW Passat” cu n/î GSG-761, condus de către Diaconu Adrian. În 
urma documentării accidentului rutier, de către angajatul IP Cimişlia, OSAS a SST şi AR 
al SSP a IP Cimişlia, Sandu Andrei, fiindu-i propus conducătorului mijlocului de 
transport ***** Valeriu de a fi supus testării alcoolscopice obligatorii acesta, contrar 
prevederilor art. 33 alin.3) lit.c) al Legii privind siguranţa traficului rutier nr.l31-XVI din 
07.06.2007 şi pct.ll lit.j) Capitolul II din Regulamentul Circulaţiei Rutiere, conducătorii 
de vehicule şi obligaţiile acestora, aprobat prin Hotărârea Guvernului nr.357 din 
13.05.2009, conform cărora, conducătorul auto este obligat să se supună, la solicitarea 
agentului de circulaţie, procedurii de testare a aerului expirat sau examenului medical de 
recoltare a probelor biologice în vederea constatării alcoolemiei ori consumului de 
droguri şi de alte substanţe psihotrope sau de medicamente cu efecte similare, 
conducătorul vehiculului ***** a refuzat de a urma procedura testării alcoolscopice, cu 
toate că a fost informat că refuzul, împotrivirea sau eschivarea conducătorului mijlocului 
de transport de la testarea alcoolscopică constituie infracţiunea prevăzută de art. 264 1 
alin. (3) Cod penal. La 02 octombrie 2025, între 
procurorul în Procuratura Cimișlia, Marcel Bojinov și învinuitul *****, asistat de 
apărătorul Dobrioglo Ruslan, a fost încheiat acordul de recunoaștere a vinovăției. 
Astfel, ***** a recunoscut vina în 
legătură cu fapta descrisă și a acceptat încadrarea juridică a acesteia – ”(...) efuzul, 
împotrivirea sau eschivarea conducătorului mijlocului de transport de la testarea 
alcoolscopică și/sau testarea antidrog, de la examenul medical în vederea stabilirii stării 
de ebrietate și a naturii ei sau de la recoltarea probelor biologice în cadrul acestui 
examen medical, faptă prevăzută de art. 264 1 alin. (3) din Codul penal (...)”. În urma 
negocierilor dintre procuror, învinuit și apărătorul acestuia, în limitele prevăzute de art. 
80 Cod penal, ținând cont de prevederile art. art. 75-78 Cod penal, s-a ajuns la următorul 
consens cu privire la pedeapsa ce urmează a fi aplicată și anume – amendă în mărime de  
2000 unități convenționale cu anularea dreptului de a conduce mijloace de transport 
(f.d.77-81).
În cadrul ședinței de judecată, instanța de judecată a constatat, că inculpatul ***** 
înțelege pentru ce infracțiune este învinuit; recunoaște vinovăția; a încheiat acordul de 
recunoaștere a vinovăției în mod benevol și cu bună știință, în prezența apărătorului; 
înțelege consecințele acordului de recunoaștere a vinovăției, pedeapsa și susține poziția 
sa privitor la acordul încheiat.
Inculpatul *****, în ședința de judecată a declarat, că vina o recunoaște. A 
încheiat acord de recunoaştere cu procurorul în  cunoștință de cauză, fără a fi influențat 
sau amenințat de cineva, înțelege în ce acțiuni este învinuit de acuzare, recunoaște 
vinovăția, acordul a fost asistat de avocat la acțiunea procesuală,  conştientizează 
consecințele acestui acord și le acceptă în mod benevol. 
Necătând la faptul, că inculpatul ***** a recunoscut 
săvârșirea infracțiunii imputate, vinovăția acestuia s-a confirmat pe deplin și prin 
totalitatea probelor prezentate de procuror și acceptate de învinuit la faza de urmărire 
penală, reținute de altfel și în conținutul acordului de recunoaștere și anume:
-         declarațiile martorului Sandu Andrei, angajat a IP Cimişlia, care a declarat 
că activează în calitate de OSAS a SST și AR al SSP a IP Cimişlia. La data de 
23.08.2025 fiind implicat în grupul operativ, prin intermediul serviciului 112, pe 
la orele 19:35 min., a parvenit informația, pe faptul producerii unui accident 
rutier produs în s.Sagaidac, r-nul Cimişlia, fără persoane traumate. Deplasându-
se cu mijlocul de transport de serviciu MAI 1234, ajungând la fața locului a 
stabilit locul comiterii accidentului rutier și automobilele implicate, care erau un 
„Nissan Qashqai" cu n/î JBT-260 și altul „VW Passat" cu n/î GSG-761. Astfel, 
în urma documentării accidentului rutier a fost supus testului alcoolscopic 
şoferul automobilului VW, rezultatul fiind 0 mg/L, lar conducătorul 
automobilului Nissan, *****, a.n. *****, a refuzat testarea alcoolscopică de 
nenumărate ori, necăutând la faptul că i-a fost adus la cunoștință consecințele 
refuzului de a fi testat, fapt pentru care a făcut înștiințare la Unitatea de Gardă a 
IP Cimişlia, unde a comunicat despre faptul refuzului de a fi testat cet.*****. 
Tot parcursul documentării a fost fixat video cu Body-Cam din dotare. Ulterior, 
***** a fost recunoscut în calitate de contravenient și a fost audiat. Acesta a dat 
declarații și i-a fost întocmit un proces-verbal cu privire la contravenție în baza 
art.242 alin.(1) din Codul contravențional, acesta a fost de acord cu decizia 
adoptată și a achitat amenda aplicată la scurt timp după întocmirea procesului 
contravențional; /f.d.33-34/
-         proces-verbal de consemnare a celor constatate nr. 219 din 24.08.2025, prin 
care s-a stabilit faptul că la 23.08.2025, aproximativ la orele 19:30 min., 
cet.*****, a.n. *****, locuitorul sat.Pecişte, r-nul *****, dispunând de permis 
de  conducere și conducând mijlocul de transport de model „Nissan Qashqai" cu 
n/i JBT-260, pe str.Fântânilor din satul Sagaidac r-nul Cimislia, s-a tamponat 
frontal cu mijlocul de transport de model „V W Passat" cu n/i GSG-761, condus 
de către Diaconur Adrian, astfel că angajatul IP Cimişlia, Sandu Andrei, 
documentând accidentul rutier și în timpul discuției cu ***** a simțit miros 
specific de alcool din cavitatea de a fi testat alcoolscopic; bucală, fiindu-i propus 
să fie supus testării alcoolscopice, cet.***** a refuzat de a fi testat alcooscopic; / 
f.d.4/
-          informația nr. 2448 din 23.08.2025, parvenită de la OSAS a SST și AR a IP 
Cimişlia, inspector principal, Sandu Andrei, care a comunicat că la 23.08.2025, 
în urma examinării informației nr.2444 din 23.08.2025, conducătorul mijlocului 
de transport sat. Peciște, r-nul *****, a refuzat de a fi testat alcoolscopic; /f.d.4/
-         informația nr. 2448 din 23.08.2025, parvenită de la OSAS a SST și AR a IP 
Cimişlia, inspector principal, Sandu Andrei, care a comunicat că la 23.08.2025, 
în urma examinării informației nr.2444 din 23.08.2025, conducătorul mijlocului 
de transport sat. Peciște, r-nul *****, a refuzat de a fi testat alcoolscopic;
-         proces-verbal de înlăturare de la conducerea vehiculului din 23.08.2025, a 
conductorului mijlocului de transport „Nissan Qashqai" cu n/î JBT-260, cet. 
*****, a.n. *****, locuitor sat. Pecişte, r-nul *****; /f.d.8/
-         copiile informației REI-II cu nr. 2444 din 23.08.2025 cu privire la 
examinarea accidentului rutier produs la data de 23.08.2025 în sat.Sagaidac, r-
nul Cimişlia, a mijloacelor de transport „VW Passat" cu n/i GSG-761 și n/î 
„Nissan Qashqai" cu n/î JBT-260, șoferul n/î de model Nissan este în stare de 
ebrietate; f.d.11-24/
-         informația cu privire la deținerea permisului de conducere de către ***** a.n. 
*****, valabil la categoriile admise „B, Bl"; /f.d.50/
Analizând și apreciind în ansamblul lor probele examinate, instanţa constată 
vinovăţia inculpatului ***** confirmată și consideră că acţiunile acestuia corect au fost 
încadrate în baza art.264 1 alin.(3) Cod penal pe semnele: „Conducerea mijlocului de 
transport de către o persoană care are o concentrație de alcool în sânge ce depășește 0,7 
g/l sau de vapori de alcool în aerul expirat ce depășește 0,35 mg/l ori care se află în 
stare de ebrietate produsă de substanțe stupefiante și/sau de alte substanțe cu efecte 
similare (3) Refuzul, împotrivirea sau eschivarea conducătorului mijlocului de transport 
de la testarea alcoolscopică și/sau testarea antidrog, de la examenul medical în vederea 
stabilirii stării de ebrietate și a naturii ei sau de la recoltarea probelor biologice în 
cadrul acestui examen medical ”. Instanța de judecată notează, că potrivit 
acordului de recunoaștere a vinovăției din 02 octombrie 2025, încheiat între procurorul în 
Procuratura Cimișlia, Marcel Bojinov și învinuitul *****, asistat de apărătorul Dobrioglo 
Ruslan, în urma negocierilor s-a ajuns la următorul consens cu privire la pedeapsa ce 
urmează a fi aplicată în privința lui ***** - pedeapsa sub formă de amendă în mărime de 
2000 unități convenționale cu anularea dreptului de a conduce mijloace de transport (f.d 
77-81). Evaluând caracterul rezonabil al pedepsei 
prevăzute în acordul de recunoaștere a vinovăției, instanța de judecată ţine cont de art. 
art. 7, 75 Cod penal, de caracterul şi gradul prejudiciabil al infracţiunii săvârşite, de 
persoana celui vinovat şi de circumstanţele cauzei care atenuează ori agravează 
răspunderea penală. 
La fel, instanţa de judecată ţine cont de gravitatea infracţiunii săvârşite, de motivul 
acesteia, de persoana celui vinovat, de circumstanţele cauzei care atenuează ori agravează 
răspunderea, de influenţa pedepsei aplicate asupra corectării şi reeducării vinovatului, 
precum şi de condiţiile de viaţă ale familiei acestuia. 
În cazul alternativelor de pedeapsă prevăzute pentru infracţiunea săvârşită, pedeapsa cu 
închisoare are un caracter excepţional și se aplică atunci când gravitatea infracțiunii și 
personalitatea infractorului fac necesară aplicarea pedepsei cu închisoare. 
În speță, o atare pedeapsă vine a fi una exagerată, ţinând cont de scopul pedepsei 
penale, natura și gravitatea faptei. O pedeapsă mai aspră, din numărul celor alternative 
prevăzute pentru săvârșirea infracțiunii, se stabilește numai în cazul în care o pedeapsă 
mai blândă, din numărul celor menționate, nu va asigura atingerea scopului pedepsei. 
Caracterul excepţional la aplicarea pedepsei cu închisoare urmează a fi argumentat de 
către instanţa de judecată. Această înţelegere a fost formulată în baza următoarelor 
circumstanţe, pe care procurorul le-a luat în considerare în timpul negocierilor:1) voinţa 
învinuitului de a coopera la efectuarea urmăririi penale — învinuitul  ***** şi-a 
recunoscut vina în săvârşirea infracţiunii incriminate şi a solicitat încheierea acordului de 
recunoaştere a vinovăţiei;
2) recunoaşterea vinovăţiei şi voinţa liber exprimată – învinuitul *****, benevol 
şi-a recunoscut vina în săvârşirea infracţiunii, este de acord cu încadrarea juridică şi nu a 
negat fapta incriminată; 
 3) natura şi gravitatea acuzaţiei înaintate — ***** este învinuit în săvârşirea unei 
infracţiuni mai puțin grave prevăzute de art.2641 alin.(3) Cod penal, iar anterior acesta nu 
a mai fost condamnat.
4) pericolul public prezentat de învinuit — învinuitul ***** este caracterizat 
conform caracteristicii eliberate de Autoritatea Publică Locală (f.d 40), ca fiind o 
persoană care a data dovadă de un comportament adecvat, o persoană liniștită, cumpătată, 
nu face abuz de băuturi alcoolice. În familie și societate se bucură de stimă, nu a comis 
încălcări anterioare, se caracterizează pozitiv. 
5) interesul public de a obţine o judecare mai operativă cu cheltuieli mai 
reduse - la caz, prin încheierea acordului privind recunoaşterea vinovăţiei şi expedierea 
cauzei penale în instanţa de judecată, va fi obţinută o examinare mai rapidă, eficientă şi 
cu cheltuieli reduse atât ale părţilor implicate în proces cât şi ale statului.
Drept circumstanţe atenuante, prevăzute de art.76 Cod penal, instanţa de judecată 
nu a stabilit.
Circumstanţe agravante, prevăzute de art.77 Cod penal, instanța de judecată nu a 
stabibilit. De asemenea, la stabilirea pedepsei sub formă de  amendă , expusă în acordul 
de recunoaștere a vinovăției, s-au respectat prevederile art.80 alin. (1) Cod penal, 
”(...)care stabilesc că în cazul în care persoana pusă sub învinuire încheie un acord de 
recunoaștere a vinovăției, iar instanța de judecată acceptă acest acord, limitele de 
pedeapsă prevăzute în Partea specială a prezentului cod se reduc cu o treime (...)”.
  La fel, ținând cont de circumstanţele cauzei, de persoana inculpatului *****, de 
scopul pedepsei penale și anume, de prevenirea săvârșirii de noi infracțiuni atât din 
partea inculpatului, cât și a altor persoane, prezența circumstanţei atenuante și lipsa 
circumstanțelor agravante, lipsa antecedentelor penale, comiterea pentru prima oară a 
unei infracțiuni mai puțin grave, instanţa de judecată consideră că corectarea şi 
reeducarea inculpatului ***** este posibilă fără privarea de libertate şi consideră oportun 
a-i aplica pedeapsa cu  amendă în limita acceptată de părți. În acest sens, instanța reține 
că aplicarea pedepsei sub forma amenzii este pe deplin justificată, întrucât aceasta a fost 
stabilită cu respectarea tuturor condițiilor legale, în cadrul acordului de recunoaștere a 
vinovăției. Astfel, cuantumul și natura pedepsei au fost convenite de comun acord între 
procuror, inculpat și apărătorul acestuia, exprimând voința liberă și neviciată a părților.
Totodată, din actele dosarului rezultă că inculpatul  ***** a fost asistat de apărător 
pe parcursul procedurii, fiindu-i explicate consecințele juridice ale încheierii acordului de 
recunoaștere a vinovăției, inclusiv natura și întinderea pedepsei ce urma a fi aplicată. În 
ședința de judecată, inculpatul a confirmat în mod expres faptul că este de acord cu 
pedeapsa stipulată în acord, recunoscând fapta comisă și acceptând sancțiunea stabilită.
Prin urmare, instanța constată că pedeapsa sub formă de amendă a fost legal 
stabilită, cu respectarea principiilor legalității, proporționalității și individualizării 
pedepsei, fără a exista vreo atingere adusă drepturilor procesuale ale inculpatului, motiv 
pentru care aceasta urmează a fi menținută.
Prin urmare, având în vedere gravitatea infracțiunii săvârșite 
și personalitatea inculpatului *****, instanța de judecată ajunge la concluzia că pedeapsa 
prevăzută în acordul de recunoaștere a vinovăției - pedeapsa amendă penală- este una 
rezonabilă și justificată. Acțiunea civilă – în speță nu a fost înaintată.
În conformitate cu art. art. 384-385, 389, 509 1 Cod procedură penală, instanța de 
judecată
h o t ă r ă ș t e:
 ***** Valeriu se recunoaște vinovat de săvârșirea infracțiunii prevăzută de 
art.2641 alin.(3 ) Cod penal, iar ca urmare a normei respective, cu respectarea 
prevederilor art.80 alin. (1) Cod penal, a-i stabili pedeapsa sub formă de amendă în 
mărime de 2000 unități convenționale echivalent a 100 000,00 / una sută  mii lei 00 bani/ 
MDL cu anularea dreptului de a conduce mijloace de transport. 
Se informează *****, că în temeiul art. 64 alin. (3 1) din Codul penal, este în drept 
să achite jumătate din amenda stabilită, dacă o plătește în cel mult 3 (trei) zile lucrătoare 
din momentul în care hotărârea devine executorie, iar în acest caz, se consideră că 
sancțiunea amenzii este executată integral.
Mijloacele materiale de probă - a le păstra la materialele cauzei penale pe 
toată durata păstrării dosarului.
Sentinţa este definitivă, însă poate fi atacată cu recurs de către 
procuror, inculpat sau apărătorul acestuia în termen de 15 zile de la pronunțare, prin 
intermediul Judecătoriei Cimișlia, invocându-se doar erorile procesuale și măsura de 
pedeapsă stabilită.
Președinte de ședință,
JudecătorSofia GHIDIRIM