Dosarul nr. 5r-1656/2025
Nr. PIGD 4-25133117-09-5r-16092025
H O T Ă R Î R E
În numele Legii
12 decembrie 2025                                                           mun. 
Bălţi
Judecătoria Bălți (sediul central) 
Instanța de judecată în componență:
Președintele ședinței, judecător                     Igor 
Mozgovoi 
Grefier                                                                            Constanța 
Rusu
Cu participarea:
Reprezentantului agentului constatator                   Andrieș 
Burduja
Avocatului           Vladimir 
Darii
Contestatarei                                Ana Burlaciuc 
 
examinând în ședință judiciară publică contestația depusă de avocatul Darii 
Vladimir în exercitarea apărării lui Burlaciuc Ana împotriva procesului-verbal cu privire 
la contravenție seria/nr. *****din 15.04.2025 și decizia din aceeași dată a 
reprezentantului agentului constatator din cadrul Inspectoratului de Poliție Bălți, Burduja 
Andrieș, întocmite în privința lui Burlaciuc Ana în baza art. 47 1 alin. (1) Cod 
contravențional.
Termenul de examinare a cauzei: 17.09.2025-12.12.2025.
Procedura de citare legal executată.
În baza materialelor din dosar şi a probelor administrate în şedinţă, instanţa de 
judecată
C O N S T A T Ă:
1.La 15.04.2025 de către reprezentantul agentului constatator din cadrul 
Inspectoratului de Poliție Bălți, Burduja Andrieș, a fost întocmit procesul-verbal cu 
privire la contravenție seria/nr. *****în baza art. 471 alin. (1) Cod contravențional, pentru 
faptul că, Burlaciuc Ana, în perioada lunilor iulie-octombrie 2024, aflându-se în mun. 
Bălți, folosindu-se de nr. SIM ***** a instalat și acceptat aplicației PSB Bank, prin care a 
primit surse bănești pentru a vota un candidat politic la alegerile prezidențiale din 2024.
2.Prin decizia agentului constatator din cadrul Inspectoratului de Poliție Bălți, 
Burduja Andrieș adoptată la 15.04.2025, Burlaciuc Ana a fost sancționată pentru 
săvârșirea faptei contravenționale prevăzute de art. 47 1 alin. (1) Cod contravențional, cu 
aplicarea amenzii în mărime de 750 unități convenționale, în sumă de 37500 lei. 
3.La 11.09.2025, avocatul Darii Vladimir în exercitarea apărării lui Burlaciuc 
Ana a contestat procesul-verbal și decizia reprezentantului agentului constatator din 
cadrul Inspectoratului de Poliție Bălți adoptate la 15.04.2025, solicitînd repunerea în 
termen.
4.În motivarea contestației apărarea a menționat că, nu este de acord cu 
procesul verbal cu privire la contravenție și decizia de sancționare, menționînd faptul că, 
proces verbal a fost întocmit nejustificat, este nefondat și incert în contextul imputării 
prevederilor art. 47 1 alin. (1) Cod contravențional, deoarece nu sunt probe care ar 
demonstra că fapta invocată a fost comisă de către Burlaciuc Ana în condițiile expuse în 
procesul verbal respectiv. Deci, e ilegală și decizia de sancționare cu amendă, mai ales în 
mărime maximală, fără a se ține cont de circumstanțele atenuante prevăzute de lege. La 
fel, menționează că, contravenienta declară că la momentul întocmirii procesului verbal 
cu privire la contravenția prevăzută de art. 47 1 alin. (1) Cod contravențional, agentul 
constatator nu a adoptat decizia de sancționare, în acesta nu era indicat că ea este 
sancționată cu amendă, ei nu i s-a explicat dreptul de a ataca procesul verbal cu privire la 
contravenție, iar dat fiind că nu era o decizie de sancționare ea nu a considerat necesar și 
nu a văzut motive pentru contestarea acestora în termenul prevăzut de lege. Agentul 
constatator i-a explicat că nu trebuie să-și facă griji, dat fiind că examinându-i telefonul 
mobil nu a găsit careva informații utile pentru caz.
Mai mult, copia procesului verbal care i-a fost înmânată, l-a citit de mai multe ori 
împreună cu mama sa și în el nu era indicat că este supusă amenzii în mărime de 37500 
lei.
Ulterior, în legătură cu schimbarea locului de trai, copia procesului verbal respectiv 
s-a pierdut și nu-l poate prezenta ca probă a celor invocate.
Despre faptul că, în privința ei s-a adoptat decizia de sancționare conform art. 47 1 
alin. (1) Cod contravențional cu amendă în mărime de 37 500 lei, maximumul prevăzut 
de acest articol, a aflat doar din documentele prezentate ei de către executorul 
judecătoresc cu solicitarea de achitare a amenzii stabilite cică la 15.04.2025, când s-a 
prezentat la acesta, adică la 02.09 2025.
Deci, din acest moment consideră că decurge termenul dreptului de contestare a 
procesului verbal cu privire la contravenție și a deciziei de sancționare. E evident că, dacă 
Burlaciuc Ana cunoștea decizia de sancționare și mai ales cu așa o amendă de mare, 
avea să conteste aceste acte, în special, știind că nu este vinovată.
Consideră că, în privința lui Burlaciuc Ana s-au comis ilegalități în cauza 
contravențională respectivă.
Astfel, despre întâlnirea și discuția cu polițistul privind cazul respectiv nu-și mai 
făcea griji, mai ales că nu a avut vreo atribuție la coruperea electorală deoarece nu a 
acceptat și nici nu a primit careva sume de bani pentru a vota într-un anumit mod la 
alegerile prezidențiale și referendumul constituțional din 20.10.2024.
Burlaciuc Ana nu recunoaște vinovăția, deoarece nu are nici o atribuție la această 
activitate de corupție electorală, respectiv, în ce mod a apărut ea în lista cu aplicația PSB 
Bank în telefonul ei, ce masaje au fost transmise și cine s-a folosit de acest fapt nu 
cunoaște. Careva surse bănești, personal, n-a acceptat și nu a primit în scopuri electorale 
de la PSB Bank. Nu este membru al căruiva partid și nu are activitate politică și 
electorală.
În același timp existența mesajelor expediate pe numărul de telefon a lui Burlaciuc 
Ana nu dovedesc faptul că, ea a acceptat careva condiții expuse în acestea, ori sume de 
bani în scopuri electorale, acestea fiind unilaterale, fără răspuns.
La pct. 11 al procesului verbal cu privire la contravenție nu sunt indicate careva 
probe care să confirme fapta contravențională descrisă.
Respectiv, nu există probe că Burlaciuc Ana intenționat ar fi acceptat bani pentru a 
vota o anumită candidatură la alegerile prezidențiale din 20.10.2024.
În opinia apărării, fapta inculpată lui Burlaciuc Ana este o presupunere al agentului 
constatator iar pedeapsa stabilită e ilegală. Chiar dacă ar fi fost vinovată, nu a fost 
individualizată pedeapsa stabilită, fiind aplicată pedeapsa maximă prevăzută de art. 47 1 
alin. (1) Cod contravențional. Nu s-a ținut cont de faptul că Burlaciuc Ana are 3 (trei) 
copii minori la întreținere.
În același timp, fapta contravențională imputată lui Burlaciuc Ana este incertă, în 
descrierea faptei e indicată o perioadă nedeterminată de timp în care ar fi avut loc faptele 
imputate și nu se concretizează sumele de bani invocate ca acceptate.
Respectiv, procesul contravențional în privința lui Burlaciuc Ana trebuie încetat 
deoarece nu există faptul contravenției imputate, aceasta n-a avut intenția de a accepta 
bani pentru a vota într-un anumit mod.
Solicită autorul contestației repunerea în termenul de atac și admiterea contestației 
cu încetarea procesului contravențional în privința lui Burlaciuc Ana în legătură cu lipsa 
faptului contravenției imputate și anularea deciziei de sancționare. 
5.Contestatara Burlaciuc Ana, în cadrul ședinței de judecată a declarat că, nu 
este deacord cu amenda, bani nu a primit. Pe copia procesului-verbal cu privire la 
contravenție nu a fost indicat nimic. Referitor la amendă, menționează că, cînd a primit 
scrisoarea a aflat despre amendă și a contestat. I-au verificat telefonul și nu au găsit 
careva mesaje, nu a fost membru a careva partide politice, careva mesaje nu a primit. Nu 
a avut nici o legatură cu partidul politic „Șor”. La alegeri nu a participat. Nu i-a zis 
nimeni ca să voteze pe cineva concret. Agentul constatator i-a zis că nu v-a avea 
probleme și că nu v-a avea nimic de achitat Procesul-verbal a fost întocmit în fața sa, ea 
nu a văzut mesajele.
6.În şedinţa de judecată reprezentantul agentului constatator din cadrul 
Inspectoratului de Poliție Bălți, Burduja Andrieș a solicitat respingerea contestației ca 
fiind neîntemeiată, solicitînd menținerea în vigoare a actelor contestate.
7.Apărătorul în atenția autorului contestației a solictat admiterea contestației 
și anularea procesului contravențional dat fiind că lipsește faptul contravenției, mai mult, 
apărătorul a specificat că, clienta sa nu are viză de reședință stabilită, respectiv la alegeri 
acesta nu poate participa și nu a cunoscut despre aplicarea amenzii în privința sa.
8.În cadrul ședinței de judecată a fost cercetat în original procesul-verbal cu 
privire la contravenție seria/nr. *****din 15.04.2025 și decizia de sancționare din 
15.04.2025, întocmite în privința lui Burlaciuc Ana în baza art. 47 1 alin. (1)                    
Cod contravențional.
9.Audiind participanții la proces, examinând materialele cauzei 
contravenţionale, instanţa de judecată concluzionează de a respinge cererea de 
repunere în termenul de înaintare a contestației și de a respinge contestaţia ca fiind 
depusă tardiv, din următoarele considerente.
10.În sensul art. 395 alin. (1) pct. 2) Cod contravenţional, instanţa judecă 
contestaţiile împotriva hotărârilor autorităţilor competente. 
Conform alin. (1) art. 442 Cod contravenţional, procesul-verbal cu privire la 
contravenţie este un act prin care se individualizează fapta ilicită şi se identifică 
făptuitorul. 
Procesul-verbal se încheie de agentul constatator pe baza constatărilor personale şi 
a probelor acumulate, în prezenţa făptuitorului sau în absenţa lui. 
11.Conform materialelor dosarului la 15.04.2025 de către reprezentantul 
agentului constatator din cadrul Inspectoratului de Poliție Bălți, Burduja Andrieș, a fost 
întocmit procesul-verbal cu privire la contravenție seria/nr. *****în baza art. 47 1 alin. (1) 
Cod contravențional, pentru faptul că, Burlaciuc Ana, în perioada lunilor iulie-octombrie 
2024, aflându-se în mun. Bălți, folosindu-se de nr. SIM ***** a instalat și acceptat 
aplicației PSB Bank, prin care a primit surse bănești pentru a vota un candidat politic la 
alegerile prezidențiale din 2024.
Prin decizia agentului constatator din cadrul Inspectoratului de Poliție Bălți, 
Burduja Andrieș adoptată la 15.04.2025, Burlaciuc Ana a fost sancționată pentru 
săvârșirea faptei contravenționale prevăzute de art. 47 1 alin. (1) Cod contravențional, cu 
aplicarea amenzii în mărime de 750 unități convenționale, în sumă de 37500 lei.
12.Conform art. 443 alin. (13) Cod contravenţional, copia de pe procesul- 
verbal se înmînează persoanei în a cărei privinţă a fost pornit procesul contravenţional şi 
victimei la cerere. 
În cazul procesului-verbal încheiat în absenţa persoanei în a cărei privinţă a fost 
pornit procesul contravenţional, copia de pe procesul-verbal se înmînează în modul 
prevăzut la art. 382 alin. (6).
În sensul art. 448 alin. (1), (2) Cod Contravenţional, contravenientul, victima sau 
reprezentantul acestora, procurorul, dacă este parte în cauza contravenţională, în cazul în 
care nu sînt de acord cu decizia agentului constatator sau în cazul în care aceasta a fost 
emisă cu încălcarea normelor procesuale stabilite de prezentul cod, sînt în drept să 
conteste decizia emisă asupra cauzei contravenţionale. 
Termenul de contestare a deciziei agentului constatator este de 15 zile de la data 
emiterii acesteia sau, pentru părţile care nu au fost prezente la şedinţa de examinare a 
cauzei contravenţionale, de la data înmînării copiei de pe decizia respectivă în condiţiile 
art. 447/1 alin. (8). (2).
În cazul omiterii termenului prevăzut la alin. (1) din motive întemeiate, dar nu mai 
tîrziu de 15 zile de la data începerii executării sancţiunii sau a perceperii despăgubirii 
materiale, persoana faţă de care a fost emisă decizia poate fi repusă în termen, la cerere, 
de către instanţa de judecată competentă să examineze contestaţia. 
Totodată, termenul de 15 zile, stipulat în respectiva normă procesuală, este unul 
imperativ, care nu poate fi interpretat altfel, decât în sensul statuat de lege.
Fiind investită cu soluţionarea contestaţiei, instanţa de judecată verifică dacă 
aceasta a fost introdusă în termen, legalitatea si temeinicia procesului-verbal cu privire la 
constatare și sancţionarea contravenţiei. 
Transpunând aceste prevederi legale în speță, instanța menționează că termenul de 
15 zile se calculează de la momentul aducerii la cunoștința contestatarei a faptului 
emiterii procesului-verbal cu privire la contravenție din 15.04.2025 și decizia din aceeași 
dată. 
Instanţa de judecată menţionează că, procesul-verbal cu privire la contravenţie, 
întocmit în privinţa lui Burlaciuc Ana a fost înmînat acestuia la 15.04.2025, fapt 
confirmat prin semnătura olografă aplicată de către ultima, pe procesul-verbal /vezi 
rubrica nr. 19/. 
Aceste circumstanțe rezultă și din conținutul contestației, or, dînsa a relatat toate 
circumstanțele emiterii deciziei contestate, inclusiv relatînd faptul că, a luat cunoștință cu 
procesul-verbal cu privire la contravenție la 15.04.2025.  
Astfel, ținînd cont de faptul că, procesul-verbal cu privire la contravenție și decizia 
au fost intocmite în privința lui Burlaciuc Ana la 15.04.2025, în prezența sa, dînsa 
recunoscînd aceste circumstanțe, prin prisma normei legale indicate supra, ultima zi de 
depunere a contestației împotriva deciziei a fost omisă.
Or, termenul de depunere a contestației începe să curgă de la data emiterii deciziei 
sau, pentru părțile care nu au fost prezente la şedința de examinare a cauzei 
contravenționale, de la data înmânării copiei de pe decizia respectivă. 
Calcularea corectă a curgerii termenului procedural influenţează şi momentul 
expirării acestuia, în funcţie de epuizarea lui sau în limitele exercitării acţiunii procesuale, 
în contextul în care o asemenea acţiune este efectuată la o dată anterioară momentului 
expirării termenului. 
În această situație instanța reține jurisprudența constatată a Curţii Europene, în 
care s-a reiterat că, ține de obligația părților de a lua măsurile necesare privind protecția 
drepturilor sale de acces la justiție (cauza Van Harn versus Germany, nr. 7557/03 din 11 
septembrie 2007). 
În contextul dat, se deduce că, cel interesat în soluționarea litigiului, urma să se 
deranjeze de soarta dosarului, despre care avea cunoștință și să întreprindă măsurile 
necesare de a proteja drepturile sale de acces la instanță prin depunerea unei contestații în 
termenul limită stabilit. 
În hotărârile CtEDO, Popov vs Moldova (nr.2) din 06 decembrie 2005, Melnic vs 
Moldova din 14 noiembrie 2006, Ponomaryov vs Ucraina din 03 aprilie 2008) CtEDO a 
apreciat ca încălcare a dreptului la un proces echitabil, garantat de art. 6 din Convenție, 
situațiile în care instanțele judecătorești naționale admit nemotivat prelungirea termenului 
de depunere de către petiționari a unui act procedural şi redeschiderea procesului după un 
interval considerabil de timp.
Prin urmare, durata termenului de contestare este un termen procesual legal, durata 
lui fiind stabilită prin lege. 
Totodată, acesta este absolut şi are caracter obligatoriu, adică depășirea lui atrage 
decăderea din dreptul de a contesta decizia agentului constatator. 
Contestația depusă peste termen urmează a fi respinsă pe motivul tardivității 
acesteia. 
Reieşind din procesul-verbal contestat, se atestă faptul că, contravenienta a fost 
prezentă la întocmirea acestuia, fapt ce se confirmă prin semnătura acesteia. 
Astfel, instanţa de judecată reiterează că, Burlaciuc Ana a cunoscut atât despre 
procesul-verbal întocmit, cât şi despre decizia de sancţionare din 15.04.2025. 
Mai mult, urmează de remarcat faptul că Burlaciuc Ana a fost informată despre 
întocmirea procesului-verbal cu privire la contravenţie, fapt confirmat prin semnătura 
acesteia aplicată pe act. 
Ulterior, abia la 11.09.2025, avocatul Darii Vladimir în exercitarea apărării lui 
Burlaciuc Ana a contestat procesul verbal cu privire la contravenţie și decizia de 
sancționare.
Prin contestaţia depusă solicită repunerea în termen de depunere a contestaţiei, 
neinvocând careva argumente în acest sens.
Or, instanţa constată lipsa probelor care ar confirma temeinicia omiterii termenului 
prevăzut de lege pentru depunerea contestaţiei. 
În conformitate cu prevederile art. 448 alin. (2) Cod Contravenţional, în cazul 
omiterii termenului prevăzut la alin. (1) din motive întemeiate, dar nu mai tîrziu de 15 
zile de la data începerii executării sancţiunii sau a perceperii despăgubirii materiale, 
persoana faţă de care a fost emisă decizia poate fi repusă în termen, la cerere, de către 
instanţa de judecată competentă să examineze contestaţia. 
Careva motive întemeiate ce ar face imposibilă depunerea contestației în termenul 
legal prevăzut de art. 448 Cod contravențional, Burlaciuc Ana nu a invocat. 
Mai mult, se atestă că, în conținutul contestației nu sunt oferite instanței explicații 
temeinice și convingătoare, precum și n-au fost prezentate probe, din care ar rezulta că 
întârzierea declarării contestației este motivată și, în așa mod, nu este demonstrată 
imposibilitatea de a declara contestația în termenul prevăzut la articolul 448 alin. (2) din 
Codul contravențional, or, odată ce se constată că întârzierea termenului de declarare a 
contestației de către contravenient nu este determinată de motive întemeiate, rezultă că nu 
există temei de repunere în termen a contestației pentru a fi examinată în instanța de 
judecată. 
Importanța soluționării chestiunii cu privire la termenul procedural în procesul de 
judecată derivă din jurisprudenţa Curţii Europene a Drepturilor Omului. 
În Hotărârile Popov vs Moldova din 06.02.2005 § 53; Melnic vs Moldova din 
14.11.2006 § 40,41; Ciachir vs Moldova din 15.01.2008 § 45, fiind constată o violare a 
articolului 6 §1 din Convenție, Înalta Curte de la Strasbourg conchide că „... prin 
neaducerea vreo unui motiv pentru prelungirea termenului de depunere de către părţi a 
unui act procedural, instanţele judecătoreşti au încălcat drepturile reclamanților la un 
proces echitabil”. 
În acest sens, instanţa judecătorească nu este organ de urmărire administrativă ori 
penală, nu se manifestă în favoarea acuzării sau apărării şi nu exprimă alte interese decât 
interesele legii, nu este în drept de a considera că vreo probă are o valoare probantă 
prestabilită. 
Tot aici, instanța de judecată reține că Curtea Europeană a menţionat că, deşi 
respectarea termenelor prevăzute în legislaţia internă este în interesul securităţii juridice 
şi al bunei-administrări a justiţiei, în cazuri excepţionale trebuie să se dea dovadă de 
flexibilitate, pentru a se asigura faptul că accesul la un tribunal nu este limitat prin 
încălcarea prevederilor Convenţiei (Marc Brauer v. Germania, 1 septembrie 2016, § 42). 
Prin urmare, instanța de judecată luând în considerație practica CEDO expusă mai 
sus constată că Burlaciuc Ana a depus contestație în afara termenului legal de 15 zile. 
Astfel, instanța reiterează că sarcina unei proceduri contravenționale este de a oferi 
certitudine unei situații incerte. 
Or, pentru soluționarea acestei probleme, apare necesitatea stabilirii în legislație a 
unor termene procesuale concrete. 
Natura juridică a termenilor determină posibilitatea efectuării de diverse 
manipulări cu acestea, prin care și restabilirea pentru motive întemeiate a termenului, în 
cazurile prevăzute de legislația în vigoare. 
Prin prisma jurisprudenţei CEDO, nemotivarea de către instanţa de fond a 
temeiurilor de repunere a contestaţiei în termen sau repunerea neîntemeiată în termenul 
de contestare reprezintă o încălcare a dreptului la un proces echitabil. 
Astfel, circumstanţele stabilite generează concluzia respingerii ca fiind 
neîntemeiată a cererii de repunere în termen, cât şi a contestaţiei înaintate, ca fiind depusă 
cu omiterea termenului de înaintare a contestației.
13.Din acest considerent, nu se impune analiza celorlalte motive de fapt 
invocate de către contravenientă, precum şi asupra temeiniciei procesului-verbal cu 
privire la contravenţie.
14.În baza art. art. 448, 460, 462 Cod contravenţional, instanţa de judecată, 
H O T Ă R Ă Ș T E:
Se respinge cererea avocatul Darii Vladimir în exercitarea apărării lui Burlaciuc 
Ana cu privire la repunerea în termen a contestaţiei, ca fiind neîntemeiată. 
Se respinge contestaţia înaintată de avocatul Darii Vladimir în exercitarea apărării 
lui Burlaciuc Ana împotriva procesului-verbal cu privire la contravenție seria/nr.  
*****din 15.04.2025 și decizia din aceeași dată a reprezentantului agentului constatator 
din cadrul Inspectoratului de Poliție Bălți, Burduja Andrieș, întocmite în privința lui 
Burlaciuc Ana în baza art. 471 alin. (1) Cod contravențional, ca fiind depusă tardiv. 
Hotărârea poate fi atacată cu recurs la Curtea de Apel Nord în termen de 15 zile, 
prin intermediul Judecătoriei Bălți (sediul central). 
Preşedintele şedinţei,
judecătorul: /semnătura/         Igor Mozgovoi