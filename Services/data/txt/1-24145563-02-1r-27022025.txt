Dosarul nr.1r-220/25                                              Judecătoria Strășeni, sediul 
Central
1-24145563-02-1r-27022025                                         Judecător  Mihaela Grosu
D E C I Z I E
În numele legii
11 decembrie 2025                                                                                   mun. 
Chișinău
Colegiul penal al Curții de Apel Centru
În componența 
Președintelui ședinței de judecată, judecător                        Ion Bulhac
Judecătorilor                                                            Natalia Mămăligă și Vitalie 
Pîslariuc  
                                                                                                     
a judecat în ședință publică, fără prezența părților în proces, recursul declarat de 
către procurorul în Procuratura raionului Strășeni, Gureu Ana împotriva sentinței 
Judecătoriei Strășeni, sediul Central din 29 ianuarie 2025, în cauza penală privind 
învinuirea lui:
*****, născut la *****, IDNP *****, 
domiciliat în *****, cetățean al 
Republicii Moldova, moldovean, studii 
medii incomplete, neangajat în cîmpul 
muncii, nesuspus militar, anterior 
nejudecat,
de comiterea infracțiunii, prevăzute de art. 201 1 alin. (3) lit. a) Cod penal al 
Republicii Moldova.
Cauză judecată conform prevederilor art. 364 1 din Codul de procedură penală 
pe baza probelor administrate în faza de urmărire penală. 
Termenul de examinare a cauzei:
--în prima instanță: 19.12.2024 – 29.01.2025; 
--în instanța de recurs: 27.02.2025 – 11.12.2025;
Asupra recursului procurorului în Procuratura raionului Strășeni, Gureu Ana 
împotriva sentinței Judecătoriei Strășeni, sediul Central din 29 ianuarie 2025, Colegiul 
Penal al Curții de Apel Centru, -
C O N S T A T Ă:
Prin sentința Judecătoriei Strășeni, sediul Central din 29 ianuarie 2025, ***** 
a fost recunoscut vinovat de săvârșirea infracțiunii, prevăzute de art. 201 1 alin. (3), lit. 
a) Cod penal și i-a fost numită o pedeapsă sub formă de închisoare pe un termen de 5 
/cinci/ ani, cu executare în penitenciar de tip semiînchis.
În baza art. 90 Cod Penal, a fost suspendată condiționat executarea pedepsei cu 
închisoare stabilită lui ***** pe o perioadă de probațiune de 3 (trei) ani, și nu va fi 
executată, dacă, în perioada de probațiune, condamnatul ***** nu va săvîrși o nouă 
infracțiune și, prin respectarea condițiilor probațiunii va îndreptăți încrederea ce i s-a 
acordat.
În ordinea art. 90 alin. (6) lit. g) și h) Cod penal, s-a obligat condamnatul *****:
- să participe la un program special de tratament sau de consiliere în vederea 
reducerii comportamentului violent;
- să presteze muncă neremunerată în folosul comunității în mărime de 100 ore 
/una sută ore/.
S-a aplicat în privința lui ***** măsura preventivă - obligarea de a nu părăsi 
țara, până la rămânerea definitivă a sentinței.
S-a dispus încasare de la inculpatul ***** în beneficiul bugetului de stat suma de 
320 (trei sute douăzeci), 00 lei cu titlu de cheltuieli de judecată.
Corpul delict - un cuțit de buzunar cu inscripția ”Stainless,, transmis spre 
păstrare la IP Strășeni, s-a dispus a fi nimici, după intrarea sentinței în vigoare.
Potrivit art. 157 alin.(2), 162 alin. (1) pct. 5) CPP, după rămânerea definitivă a 
prezentei sentințe, mijlocul material de probă – fișa medicală a bolnavului de staționar 
nr. 2405851 pe numele lui ***** recunoscut în această calitate potrivit ordonanței din 
04.12.2024; fișa de solicitare a asistenței medicale de urgență (formular 110/e) cu nr. 
de înregistrare 17701148 din 17.10.2024, pe numele lui ***** recunoscut în această 
calitate potrivit ordonanței din 10.12.2024; tichet Drager din 17.10.2024 prin care a 
fost testat alcooscopic cet. Leanca Ion, recunoscut în această calitate potrivit 
ordonanței din 06.12.2024, s-a dispus a fi păstrare la materialele cauzei.
Pentru a se pronunța instanța de fond a constatat că, *****, la 17 octombrie 
2024, aproximativ la orele 16:30, aflîndu-se la domiciliul său situat în s. Onești r-nul 
Strășeni, în care locuiește împreună cu fratele său Leanca Gheorghi cu care conform 
art. 133/1 lit. a) Cod Penal sunt membri de familie, dîndu-și seama de caracterul 
prejudiciabil al acțiunilor sale, prevăzând urmările ce pot surveni și în mod conștient 
dorind survenirea acestora, urmărind scopul aplicării violenței fizice față de fratele său 
***** urmare a unui conflict verbal iscat între el și fratele său Leanca Gheorghi și a 
unor replici reciproce cu cuvinte necenzurate, apropiindu-se de fratelui său ***** 
intenționat, i-a aplicat acestuia o lovitură cu cuțitul în regiunea abdomenului. 
În rezultatul acestor acțiuni, potrivit raportului expertiză judiciară 
nr.202402D2142 din 24.11.2024 la examinarea medico-legală a documentelor 
medicale pe numele lui Leanca Gheorghi s-a constatat: plagă cu margini regulate la 
nivelul abdomenului (paraombical), cu penetrare în cavitatea peritoneală, lezarea 
superficială a lobului drept al ficatului, lezarea unghiului hepatic a intestinului gros 
hemo-peritoneum, care s-a format sub acțiunea traumatică a unui obiect ințepător-
tăietor, prezintă pericol pentru viață și care în baza acestui criteriu se califică ca 
vătămări corporale Grave a integrității corporale sau a sănătății.
Astfel, instanța de judecată a constatat că, prin acțiunile sale intenționate, 
inculpatul ***** a comis infracțiunea prevăzute de art. 2011 alin. (3) lit.  a) Cod penal 
al RM, individualizată prin „violență în familie, adică acțiunea intenționată comisă de 
un membru al familiei în privința altui membru al familiei, manifestată prin 
maltratare, alte acțiuni violente, care au cauzat vătămarea gravă a integrității 
corporale sau a sănătății, care este periculoasă pentru viață.”
Nefiind de acord cu sentința Judecătoriei Strășeni, sediul Central din 29 
ianuarie 2025, procurorul în Procuratura raionului Strășeni, Gureu Ana a declarat 
recurs, solicitând admiterea recursului, casare parțială a sentinței de condamnare a lui 
***** în partea individualizării pedepsei penale, cu dispunerea rejudecării cauzei de 
către instanța de fond, în alt complet de judecată.
În motivarea cererii de recurs nominalizate, acuzatorul de stat a invocat 
următoarele motive:
--acuzarea de stat consideră că instanța de fond corect a calificat acțiunile 
inculpatului în baza art.201/1 alin.(3) lit. a) Cod penal, însă nu este de acord cu 
pedeapsa aplicată ultimului și o consideră ilegală, deoarece pedeapsa a fost aplicată în 
alte limite decît cele prevăzute de lege și greșit individualizate în raport cu prevederile 
capitolului VII din Partea generală a Codului penal;
--instanța de judecată incorect a stabilit lui ***** o pedeapsă, aplicând 
prevederile art.90 alin.(1) și alin.(6) din Codul penal, deoarece inculpatul intenționat a 
comis o infracțiune care conform art. 16 alin.(4) Cod penal face parte din categoria 
celor grave, care prevede drept măsură de pedeapsă închisoare de la 6 pînă la 12 ani, 
fără însă a ține cont de prevederile alin.(4 ) ale art. 90 Cod penal. Or, potrivit art.90 
alin.(4) din Codul penal: „... persoanelor care au săvîrșit infracțiunile prevăzute la 
art.165 alin.1), art.166/1 alin.(2) și (3), art.171 alin.(2) art. 172 alin.(2), art. 174 
alin.(11), art. 175 alin.(2), art. 175 1 alin.(2), art.201/1 alin.(3), art.206 alin.(1), art.264 
alin. (4) și (6) condamnarea cu suspendarea condiționată a executării pedepsei nu se 
aplică.”
--acuzarea consideră că instanța nu a ținut cont faptul că infracțiunea dată a fost 
îndreptată spre vătămarea gravă a integrității corporale și a sănătății persoanei, cu 
folosirea unui obiect pentru vătămarea corporală (în cazul de față un cuțit) care putea 
duce la urmări mult mai grave și chiar la decesul persoanei, lovitura cu cuțitul fiind 
aplicată în regiunea abdominală și nici de faptul că la momentul săvîrșirii infracțiunii 
în cauză, inculpatul se afla în stare de ebrietate alcoolică grad avansat, avînd 
concentrația vaporilor de alcool în aerul expirat echivalentă cu 1,57 mg/1. Prin 
urmare, deși inculpatul și-a recunoscut vina în comiterea infracțiunii incriminate, 
instanța de judecată, reieșind din prevederile art.90 alin.(4) din Codul penal, urma a-1 
pedepsi mai aspru pentru a curma încrederea infractorilor că vor fi blînd pedepsiți. 
Toate aceste circumstanțe enumerate mai sus, demonstrează faptul că corectarea 
inculpatului și atingerea scopului legii penale este posibilă doar cu privarea acesteia 
de libertate și izolarea de societate.
Procedura de notificare a părților a fost executată.
În conformitate cu art. 3 alin.(1) Cod de procedură penală, în desfășurarea 
procesului penal se aplică legea care este în vigoare în timpul urmăririi penale sau al 
judecării cauzei în instanța judecătorească.
La judecarea recursului, Colegiul Penal reieșind din modificările operate prin 
Legea nr. 245 din 31.07.2023 „pentru modificarea unor acte normative (modificarea 
Codului de procedură penală și a Codului contravențional”, în vigoare din 
22.08.2023), în temeiul art. 447 alin.(1), (2) Cod de Procedură Penală (în redacția 
Legii nr. 245 din 31.07.2023 „pentru modificarea unor acte normative (modificarea 
Codului de procedură penală și a Codului contravențional”, în vigoare din 
22.08.2023), Colegiul Penal a dispus examinarea cauzei penale în ordine de recurs, în 
lipsa părților, fiindu-le comunicat acestora despre data, ora și locul examinării cauzei 
penale și cu acordarea dreptului depunerii referinței.
Astfel, procurorul, avocatul și inculpatul au fost înștiințați legal despre data 
examinării recursului și despre faptul că sunt în drept să depună prin intermediul 
Secției monitorizare și relații publice a Curții de Apel Centru, referințe.
Respectiv, ținând cont de faptul că participanții la proces au fost înștiințați 
despre data examinării recursului și depunerii referinței fiind astfel întreprinse toate 
măsurile necesare în vederea respectării prevederilor art. 319 Cod de procedură 
penală, privind citarea participanților la proces, și ținând cont de faptul că, speța 
deferită justiției nu reprezintă o cauză de un interes deosebit pentru jurisprudență care 
ar impune prezența părților nemijlocit în ședință de judecată, prin prisma dispoziției 
generale din art. 447 alin.(1), (2) Cod de procedură penală, a procedat la examinarea 
cauzei fără prezența părților, dar cu acordarea dreptului participanților la proces de a 
depune referințe.
Examinând sentința atacată prin prisma motivelor de recurs formulate, 
cercetând materialele cauzei penale, Colegiul Penal al Curții de Apel Centru 
consideră necesar de admite recursul declarat de către procurorul în Procuratura 
raionului Strășeni, Gureu Ana, casînd parțial sentința Judecătoriei Strășeni, sediul 
Central din 29 ianuarie 2025, doar în partea individualizării pedepsei penale aplicate 
în privința inculpatului *****, cu trimiterea cauzei la rejudecare către instanța de 
fond în alt complet de judecată, reieșind din următoarele considerente:
Conform art. 437 alin. (1), pct. (1 4) Cod de procedură penală al RM, „Pot fi 
atacate cu recurs: 14) sentințele pronunțate în procedura pe baza probelor administrate 
în faza de urmărire penală.”
Instanța de recurs notează că, temeiurile pentru recursul împotriva hotărârilor 
judecătorești pentru care nu este prevăzută calea de atac apelul sunt stabilite exhaustiv 
conform art. 444 Cod de Procedură Penală și urmăresc scopul reparării erorilor de 
drept comise de instanțele de fond. 
Conform art. 448 alin.(1) Cod de procedură penală al RM, „Judecînd recursul, 
instanța verifică legalitatea și temeinicia hotărîrii atacate pe baza materialului din 
dosarul cauzei și a oricăror documente noi prezentate în instanța de recurs.
Alin. (2) aceeași norme indică că „Instanța de recurs este obligată să se pronunțe 
asupra tuturor motivelor invocate în recurs.”
Potrivit dispozițiilor art. 449 alin. (1), pct. 2), lit. d) Cod de Procedură Penală, (1) 
Judecînd recursul, instanța adoptă una din următoarele decizii: 2) admite recursul, 
casînd hotărîrea, parțial sau integral, și ia una din următoarele soluții: d) dispune 
rejudecarea cauzei de către instanța de fond în cazul în care eroarea judiciară nu 
poate fi corectată de către instanța de recurs.
Din materialele cauzei penale, Colegiul penal constată că, judecarea cauzei 
penale de învinuire a lui ***** în instanța de fond, s-a desfășurat pe baza probelor 
administrate în faza urmăririi penale, potrivit art. 364 1 Cod de procedură penală, și  
respectiv,  legalitatea sentinței Judecătoriei Strășeni, sediul Central din 29 ianuarie 
2025, este verificată sub aspectele de drept: dacă există erori procesuale și dacă 
măsura de pedeapsă este stabilită în limitele legii. 
Colegiul reține că, conform prevederilor art. 364 1 Cod procedură penală, pînă la 
începerea cercetării judecătorești, inculpatul a declarat, personal prin înscris autentic, 
că recunoaște săvîrșirea faptei indicate în rechizitoriu și a solicitat ca judecata să se 
facă pe baza probelor administrate în faza de urmărire penală.
În baza cererii semnate de inculpat, în prezența apărătorului său, instanța de 
judecată a acceptat cererea respectivă prin încheierea protocolară din data de 09 
ianuarie 2025.
Astfel, fiind audiat în ședința instanței de fond, inculpatul *****, fiind avertizat 
pentru darea mărturiilor false, conform art. 312 Cod penal, a recunoscut în totalitate 
faptele indicate în rechizitoriu, a acceptat examinarea cauzei în ordinea prevăzută de 
art. 3641 Cod procedură penală și nu a solicitat administrarea de probe noi.
Analizând materialele cauzei, în raport cu normele relevante la caz, Colegiul 
penal constată că, instanța de fond a îndeplinit strict cerințele dispozițiilor art. 364 1 
Cod de procedură penală, opțiunea primei instanțe privind judecarea cauzei potrivit 
procedurii enunțate, nu a fost viciată, în cadrul urmăririi penale n-au fost încălcate 
normele imperative din Codul de procedură penală, fapt ce condiționează concluzia că 
instanța de recurs nu este în drept a reține o altă situație de fapt, decât cea reținută în 
rechizitoriu și de către prima instanță.
Astfel, la caz se constată că, instanța de fond a respectat normele procesuale, a 
verificat complet, sub toate aspectele și în mod obiectiv circumstanțele cauzei și a dat 
probelor administrate în faza de urmărire penală, acceptate de inculpat, o apreciere 
legală din punct de vedere al pertinenței, concludenții, utilității și veridicității lor, iar 
toate în ansamblu din punct de vedere al coroborării lor, corect ajungând la concluzia 
privind vinovăția inculpatului ***** în baza art.201 1 alin.(3), lit.a) Cod penal, după 
indici calificativi – violență în familie, adică acțiunea intenționată comisă de un 
membru al familiei în privința altui membru al familiei, manifestată prin maltratare, 
alte acțiuni violente, care au cauzat vătămarea gravă a integrității corporale sau a 
sănătății, care este periculoasă pentru viață.
Prin urmare, instanța de recurs, examinând probatoriul, consideră dovedită 
indubitabil vina inculpatului ***** de comiterea acțiunii intenționate, comisă de un 
membru al familiei în privința altui membru al familiei, manifestată prin maltratare, 
alte acțiuni violente, care au cauzat vătămarea gravă a integrității corporale sau a 
sănătății, care este periculoasă pentru viață.
De continuare, Colegiul Penal notează că, potrivit Legii nr. 245 din 31.07.2023 
„pentru modificarea unor acte normative (modificarea Codului de procedură penală și 
a Codului contravențional”, în vigoare din 22.08.2023), judecînd recursul, instanța 
adoptă una din următoarele decizii: 2) admite recursul, casînd hotărîrea, parțial sau 
integral, și ia una din următoarele soluții: b) rejudecă cauza cu adoptarea unei noi 
hotărâri, dacă prin aceasta nu se agravează situația inculpatului (art. 449 alin. (1), pct. 
2), lit. b) Cod de Procedură Penală).
În acest context, Colegiul Penal atestă că, prin cerințele formulate în cererea de 
recurs declarată de acuzatorul de stat împotriva sentinței instanței de fond, se solicită 
agravarea pedepsei penale stabilită inculpatului *****, respectiv, instanța de recurs, 
reieșind din prevederile art. 449 alin. (1), pct. 2), lit. b) Cod de Procedură Penală, este 
limitată în pronunțarea unei soluții, dacă prin aceasta se agravează situația 
inculpatului.
În temeiul art. 449 alin. (1) pct. 2), lit. d) Cod de Procedură Penală, judecînd 
recursul, instanța adoptă una din următoarele decizii: 2) admite recursul, casînd 
hotărîrea, parțial sau integral, și ia una din următoarele soluții: d) dispune rejudecarea 
cauzei de către instanța de fond în cazul în care eroarea judiciară nu poate fi corectată 
de către instanța de recurs.
Astfel, instanța de recurs reieșind din limitele judecării recursului, va admite 
recursul declarat de acuzatorul de stat, procurorul în Procuratura raionului Strășeni, 
Gureu Ana împotriva sentinței Judecătoriei Strășeni, sediul Central din 29 ianuarie 
2025, în baza art. 449 alin. (1), pct. 2), lit. d) Cod de Procedură Penală, potrivit căreia 
judecând recursul, instanța este în drept să-l admită, cu casarea parțială a hotărârii 
atacate în partea individualizării pedepsei penale și dispunerea rejudecării cauzei de 
către aceiași instanță, în alt complet de judecată, inclusiv în cazul în care eroare 
judiciară nu poate fi corectată de către instanța de recurs. 
Or, instanța de judecată la pronunțarea sentinței de condamnare și la stabilirea 
pedepsei, cu suspendarea condiționată a acesteia în temeiul art. 90 alin.(1) Cod 
penal, în privința inculpatului *****, urma să țină cont de modificările operate la art. 
90 Cod penal, prin Legea Parlamentului nr. 136 din 06.06.2024 pentru modificarea 
unor acte normative (modificarea Codului penal și a Codului contravențional), în 
vigoare 07.09.2024, prin care s-a statuat că, articolul 90 alineatul (4) va avea 
următorul cuprins: „(4) Persoanelor care au săvârșit infracțiuni deosebit de grave 
sau excepțional de grave, persoanelor care au săvârșit infracțiunile, prevăzute la 
art. 165 alin. (1), art. 1661 alin. (2) și (3), art. 171 alin. (2), art. 172 alin. (2), art. 174 
alin. (1 1), art. 175 alin. (2), art. 175 1 alin. (2), art. 201 1 alin. (3), art. 206 alin. (1), 
art. 264 alin. (4) și (6), precum și în cazul recidivei periculoase sau deosebit de 
periculoase, condamnarea cu suspendarea condiționată a executării pedepsei nu se 
aplică.”
Instanța de recurs notează că, în jurisprudența CEDO s-a statuat că dreptul de 
acces la o instanță acoperă și dreptul de a introduce apel sau recurs, în măsura în care 
astfel de căi de atac sunt reglementate de legislația națională. 
Potrivit art. 119 din Constituție, împotriva hotărârilor judecătorești, părțile 
interesate și organele de stat competente pot exercita căile de atac, în condițiile legii.
Căile de atac reprezintă mijloace procedurale, prin intermediul cărora părțile 
interesate au posibilitatea de a  solicita și obține casarea hotărârilor judecătorești 
neîntemeiate sau ilegale. 
Astfel, modul în care este reglementat controlul judiciar efectuat de către 
instanțele de apel și de recurs creează condiții pentru repararea greșelilor comise de 
prima instanță, rămânând în autoritatea lucrului judecat doar hotărârile legale și 
întemeiate.
De asemenea, finalitatea și rațiunea căilor de atac constituie și asigurarea 
aplicării uniforme a legilor de către toate instanțele judecătorești. 
În conformitate cu art. 2 din Protocolul nr. 7 la Convenția Europeană pentru 
apărarea Drepturilor Omului și a libertăților fundamentale, 1. Orice persoană declarată 
vinovată de o infracțiune de către un tribunal are dreptul să ceară examinarea 
declarației de vinovăție sau a condamnării de către o jurisdicție superioară. 
Exercitarea acestui drept, inclusiv motivele pentru care acesta poate fi exercitat, sunt 
reglementate de lege. 2. Acest drept poate face obiectul unor excepții în cazul 
infracțiunilor minore, definite prin lege, sau când cel interesat a fost judecat în primă 
instanță de către cea mai înaltă jurisdicție ori a fost declarat vinovat și condamnat ca 
urmare a unui recurs împotriva achitării sale. 
În jurisprudența CEDO, în cauza Krombach vs Franța, 13 mai 1991, Curtea a 
menționat că statele contractante dispun în principiu de o marjă largă de apreciere în 
determinarea exercitării dreptului stabilit de articolul 2 al Protocolului 7 la Convenție. 
Astfel, rejudecarea de către o instanță superioară a condamnării ori a pedepsei aplicate 
poate implica ambele aspecte, atât fondul cauzei, cât și chestiunile de drept, ori 
limitată numai la examinarea dreptului. Totuși, orice restricție conținută în legislația 
națională ce ține de dreptul la rejudecarea cauzei menționată în acest articol trebuie, 
prin analogie cu dreptul de acces la un tribunal conținut în articolul 6 paragraf 1 din 
Convenție, să urmărească un scop legitim și să nu pună în discuție însăși esența 
acestui drept.
Așa dar, la rejudecarea cauzei penale, instanța de fond urmează să soluționeze 
individualizarea pedepsei aplicate inculpatului și să pronunțe o hotărâre legală, 
întemeiată și motivată, pronunțându-se asupra tuturor motivelor invocate de către 
participanții la proces.
  În conformitate cu prevederile art. 449 alin. (1), pct.1) lit. a), art. 447- 448 Cod 
de Procedură Penală al RM, Colegiul Penal al Curții de Apel Centru, -
D E C I D E:
Recursul declarat de către procurorul în Procuratura raionului Strășeni, Gureu 
Ana, se admite, casând parțial sentința Judecătoriei Strășeni, sediul Central din 29 
ianuarie 2025, doar în partea individualizării pedepsei penale aplicate în privința 
inculpatului *****, cu trimiterea cauzei la rejudecare către instanța de fond, în alt 
complet de judecată.
În rest, dispozițiile sentinței Judecătoriei Strășeni, sediul Central din 29 ianuarie 
2025, se mențin.
Decizia este irevocabilă.    
 
Președintele ședinței,  judecător                                                               Ion 
Bulhac
Judecătorii                                                                                            Natalia 
Mămăligă
 
                                                                                                     Vitalie Ppîslariuc