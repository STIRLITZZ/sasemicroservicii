Dosarul nr.4r-3564/24                                          Judecătoria Chișinău, (sediul 
Buiucani)
4-23153270-02-4r-06082024                                                          Judecător Radu 
Grecu
D E C I Z I E
În numele legii
11 decembrie 2025                                                                                      mun. 
Chișinău
Colegiul Penal al Curții de Apel Centru 
Având în componența sa: 
Președintele ședinței de judecată, judecătorul                               Ion Bulhac
Judecătorii                        Natalia Mămăligă și 
Vitalie Pîslariuc
examinînd în ședință publică, fără prezența părților, în ordine de recurs, recursul 
declarat de către agentul constatator din cadrul Inspectoratului de Poliție Botanica, 
Samburschi Petru împotriva hotărîrii Judecătoriei Chișinău, sediul Buiucani din 08 
mai 2024, prin care a fost încetat procesul contravențional pornit de către agentul 
constatator al IP Centru, Mihaela Morari, în privința Beregoi Elena, în baza art. 63 
alin. (1) Cod contravențional, din lipsa faptului contravenției în acțiunile acesteia.
Colegiul Penal al Curții de Apel Centru, -
C O N S T A T Ă:
La data de 18.10.2023, de către agentul constatator din cadrul Inspectoratului de 
Poliție Botanica, Samburschi Petru, a fost întocmit procesul-verbal cu privire la 
contravenție seria/nr. MAI06 106949, în baza art. 63 alin. (1)Cod contravențional în 
privința lui Beregoi Elena, pe faptul că, la data de 11.10.2023, la ora 00:33, aflându-se 
în mun. Chișinău, pe bd. Decebal 4, minorul Beregoi Ion a.n. 2008 a deteriorat 
automobilul de model Ford ce aparține cet. Sandu Viorel, astfel pricinuindu-i un 
prejudiciu material, astfel aceasta nu și-a îndeplinit obligațiile de întreținere, educare 
și de instruire a copilului.
În conformitate cu prevederile art. 395 Cod contravențional, procesul-verbal cu 
privire la contravenție și materialele acumulate, au fost expediate în instanța de 
judecată spre examinare, conform competenței.
Prin hotărîrea Judecătoriei Chișinău, sediul Buiucani din 08 mai 2024, a fost 
încetat procesul contravențional pornit în privința Beregoi Elena, pe semnele 
contravenției, prevăzute de art. 63 alin. (1) din Codul contravențional din motiv, că nu 
există faptul contravenției.
Nefiind de acord cu hotărîrea nominalizată, agentul constatator Samburschi Petru  
a declarat recurs, solicitînd admiterea recursului, casarea hotărârii cu remiterea cauzei 
la rejudecare. 
În motivarea recursului s-a invocat că, agentul constatator a întreprins suficiente 
măsuri în scopul stabilirii circumstanțelor cauzei și stabilirii vinovăției în acțiunile cet. 
Beregoi Elena, circumstanțe care au fost dovedite integral prin probele anexate la 
dosar.
În temeiul prevederilor art.471 Cod Contravențional, alin. (1) recursul se judecă 
de un complet din 3 judecători, fără prezența părților. (2) Instanța de recurs fixează 
data examinării recursului și dispune să se comunice părților la proces despre aceasta, 
cu acordarea dreptului de depunere a referinței. (3) Dacă consideră cauza de un interes 
deosebit pentru jurisprudență, precum și la cererea motivată a părților, instanța de 
recurs poate dispune printr-o încheiere motivată fixarea ședinței de judecată, cu 
citarea părților pentru prezentare la proces.
Colegiul penal, ținând cont de faptul că, speța deferită justiției nu reprezintă o 
cauză de un interes deosebit pentru jurisprudență care ar impune prezența părților 
nemijlocit în ședință de judecată, prin prisma dispoziției generale din art. 471 alin.(1) 
din Codul contravențional al RM, a procedat la examinarea cauzei contravenționale 
fără prezența părților, dar cu acordarea dreptului participanților la proces de a depune 
referințe.
Analizând și apreciind motivele invocate în recurs, în cumul cu materialele 
cauzei penale și prevederile legale pertinente, Colegiul penal conchide că, recursul 
declarat este nefondat și pasibil de a fi respins, din următoarele considerente.
Conform prevederilor art.473 alin. (1) pct.1) lit. c) din Codul contravențional, 
după examinarea recursului, instanța de recurs respinge recursul și menține hotărîrea 
atacată, dacă acesta este nefondat.
Verificând legalitatea, obiectivitatea și corectitudinea hotărârii contestate, în 
raport cu motivele invocate de recurent, Colegiul penal constată lipsa de careva 
temeiuri de fapt și de drept, întru casarea acesteia, astfel că, la adoptarea soluției 
instanța de fond a ținut cont de rigorile art. 458 alin. (1) Codul contravențional, care 
indică că, examinând cauza contravențională, instanța de judecată este obligată să 
determine: lit. a) caracterul veridic al contravenției imputate; lit. b) existența cauzelor 
care înlătură caracterul contravențional al faptei; lit. c) vinovăția persoanei în a cărei 
privință a fost pornit procesul contravențional; lit. d) existența circumstanțelor 
atenuante și/sau agravante; lit. e) necesitatea sancționării și, după caz, caracterul 
sancțiunii contravenționale; lit. f) alte aspecte importante pentru soluționarea justă a 
cauzei.
În corespundere cu art. 462 alin. (1) Cod contravențional, hotărârea 
judecătorească va fi legală, întemeiată și motivată.
Instanța de recurs relevă că, domeniul contravențional a fost asimilat „acuzațiilor 
în materie penală”, în înțelesul european autonom al art.6 din Convenția Europeană a 
Drepturilor Omului.
Analizând situația de fapt a cauzelor Ziliberberg contra Moldovei, hotărâre din 
01.02.2005, §35 și Anghel contra României, hotărâre din 04.10.2007, §52, Curtea 
Europeană a Drepturilor Omului a notat că în aceste spețe predomină elementele care 
sugerează că a fost vorba de acuzații penale. Astfel, în materie contravențională au 
fost recunoscute garanțiile procedurale specifice materiei penale, printre care și 
prezumția de nevinovăție, prevăzută de art.6 §2 din Convenția Europeană a 
Drepturilor Omului.
Colegiul Penal prin prisma prevederilor ce guvernează speța dedusă judecății 
remarcă că, scopul legii contravenționale constă în apărarea drepturilor și libertăților 
legitime ale persoanei, apărarea proprietății, ordinii publice, a altor valori ocrotite de 
lege, în soluționarea cauzelor contravenționale, precum și în prevenirea săvârșirii de 
noi contravenții.
În fapt, Colegiul Penal constată că, la data de 18.10.2023, de către agentul 
constatator din cadrul Inspectoratului de Poliție Botanica, Samburschi Petru, a fost 
întocmit procesul-verbal cu privire la contravenție seria/nr. MAI06 106949, în baza 
art. 63 alin. (1)Cod contravențional în privința lui Beregoi Elena, pe faptul că, la data 
de 11.10.2023, la ora 00:33, aflându-se în mun. Chișinău, pe bd. Decebal 4, minorul 
Beregoi Ion a.n. 2008 a deteriorat automobilul de model Ford ce aparține cet. Sandu 
Viorel, astfel pricinuindu-i un prejudiciu material, astfel aceasta nu și-a îndeplinit 
obligațiile de întreținere, educare și de instruire a copilului.
În conformitate cu prevederile art. 395 Cod contravențional, procesul-verbal cu 
privire la contravenție și materialele acumulate, au fost expediate în instanța de 
judecată spre examinare, conform competenței.
Prin hotărîrea Judecătoriei Chișinău, sediul Buiucani din 08 mai 2024, a fost 
încetat procesul încetat procesul contravențional pornit în privința Beregoi Elena, pe 
semnele contravenției, prevăzute de art. 63 alin. (1) din Codul contravențional, din 
motiv că nu există faptul contravenției.
Verificînd legalitatea și temeinicia hotărîrii primei instanțe, Colegiul Penal 
conchide, că recurentul nu a prezentat instanței de recurs careva argumente și probe 
prin care s-ar dovedi netemeinicia și ilegalitatea soluției adoptate de prima instanță, 
din care considerente va respinge ca nefondat recursul declarat de către agentul 
constatator și va menține hotărîrea Judecătoriei Chișinău, sediul Buiucani din 08 mai 
2024.
Colegiul Penal, reiterează că, scopul legii contravenționale constă în apărarea 
drepturilor și libertăților legitime ale persoanei, apărarea proprietății, ordinii publice, a 
altor valori ocrotite de lege, în soluționarea cauzelor contravenționale, precum și în 
prevenirea săvîrșirii de noi contravenții.
Colegiul Penal din materialele dosarului reține că, agentul constatator nu a putut 
prezenta careva probe în confirmarea acuzării, conform prevederilor art. 457 al. 1 Cod 
Contravențional.
Conform prevederilor art. 21 din Constituție, orice persoană acuzată de un delict 
este prezumată nevinovată pînă cînd vinovăția sa va fi dovedită în mod legal, în cursul 
unui proces judiciar public, în cadrul căruia i s-au asigurat toate garanțiile necesare 
apărării sale.
În temeiul prevederilor art. 7 Cod Contravențional, persoana poate fi sancționată 
numai pentru contravenția în a cărei privință este dovedită vinovăția sa, cu respectarea 
normelor prezentului cod. în cazul dat. instanța consideră că vinovăția contestatarului 
n-a fost dovedită, deoarece la materialele cauzei nu sunt anexate careva probe întru 
confirmarea faptului comiterii contravenției. Astfel, doar procesul - verbal de 
contravenție nu poate fi considerată o probă concludentă și pertinentă întru 
confirmarea vinovăției făptuitorului.
Colegiul penal reiterează că conform art. 375 Cod Contravențional, persoana 
acuzată de săvîrșirea unei contravenții se consideră nevinovată atîta timp cît vinovăția 
sa nu este dovedită în modul prevăzut de prezentul cod. Nimeni nu este obligat să 
dovedească nevinovăția sa. Concluziile despre vinovăția persoanei în săvîrșirea 
contravenției nu pot fi întemeiate pe presupuneri. Toate dubiile în probarea învinuirii 
care nu pot fi înlăturate în condițiile prezentului cod se interpretează în favoarea 
persoanei în a cărei privință a fost pornit proces contravențional.
Articolul 425 alin. (1) și (2) Cod Contravențional prevede că, probele sînt 
elemente de fapt, dobîndite în modul stabilit de prezentul cod, care servesc la 
constatarea existenței sau inexistenței contravenției, la identificarea făptuitorului, la 
constatarea vinovăției și la cunoașterea altor circumstanțe importante pentru justa 
soluționare a cauzei. în calitate de probe se admit elementele de fapt constatate prin 
intermediul următoarelor mijloace: procesul-verbal cu privire la contravenție, 
procesul-verbal de ridicare a obiectelor și documentelor, procesul-verbal de 
percheziție, procesul - verbal privind cercetarea la fața locului, procesele-verbale 
privind alte acțiuni procesuale efectuate în conformitate cu prezentul cod, explicațiile 
persoanei în a cărei privință a fost pornit proces contravențional, depozițiile victimei, 
ale martorilor, înscrisurile, înregistrările audio sau video, fotografiile, corpurile 
delicte, obiectele și documentele ridicate, constatările tehnico-științifice ș: medico-
legale, raportul de expertiză.
Subsecvent celor enunțate Colegiul penal conchide că, prima instanță justificat și 
întemeiat a apreciat că la caz, agentul constatator n-a prezentat careva probe 
concludente și pertinente ce ar confirma faptul comiterii de către Beregoi Elena a 
contravenției imputate, nu sunt probe ce confirmă vinovăția acesteia în comiterea 
contravenției care i se impută. 
Astfel, din motiv că agentul constatator nu a prezentat probe în confirmarea 
vinovăției contravenientei, unicele probe prezentate instanței fiind procesul-verbal cu 
privire la contravenție, informația 112 și raport, instanța de judecată corect a ajuns la 
concluzia de a înceta procesul contravențional pornit în privința Elenei Beregoi,  
constatînd lipsa în acțiunile acesteia a faptului contravenției.
Or, prin procesul-verbal cu privire la contravenție, informația 112 și raportul 
anexat la dosar, nu se relevă în nici un mod care sunt acţiunile lui Beregoi Elena, care 
ar fi constituit îndeplinirea necorespunzătoarea a obligaţiilor de întreţinere a copilului.
În conformitate cu prevederile art.375 alin.(3) Cod contravențional, concluziile 
despre vinovăția persoanei în săvîrșirea contravenției nu pot fi întemeiate pe 
presupuneri. Toate dubiile în probarea învinuirii care nu pot fi înlăturate în condițiile 
prezentului cod se interpretează în favoarea persoanei în a cărei privință a fost pornit 
proces contravențional.
În corespundere cu prevederile art.441 alin.(1) lit.a) Cod contravențional, 
procesul contravențional încetează dacă nu există faptul contravenției.
Iar, conform prevederilor art.461 Cod contravențional, în cazul în care, pe 
parcursul jude cauzei, se constată vreunul din temeiurile prevăzute la art.441 și 445, 
instanța încetează procesul contravențional.
Reieșind din cele relevate, Colegiul Penal consideră întemeiată concluzia primei 
instanțe în speța dedusă judecății, de a înceta procesul din lipsa faptului contravenției.
Mai mult, Colegiul penal reține că, agentul constatator nu a motivat în cererea de 
recurs care este motivul și temeiul legal al casării hotărîrii primei instanțe, or un 
dezacord formal al soluției adoptate de către instanța de judecată nu poate constitui 
temei de casare acesteia.
Astfel, reieșind din cele menționate, Colegiul penal consideră necesar de a 
respinge ca nefondat recursul declarat de către agentul constatator Samburschi Petru și 
se menține hotărîrea Judecătoriei Chișinău, sediul Buiucani din 08 mai 2024. 
În conformitate cu prevederile art. 473 alin. (1) pct. 1) lit. c) Cod 
Contravențional, Colegiul Penal al Curții de Apel Centru, -
D E C I D E:
Se respinge ca nefondat recursul declarat de către agentul constatator din cadrul 
Inspectoratului de Poliție Botanica, Samburschi Petru și se menține hotărîrea 
Judecătoriei Chișinău, sediul Buiucani din 08 mai 2024, prin care a fost încetat 
procesul contravențional pornit de către agentul constatator al IP Centru, Mihaela 
Morari, în privința Beregoi Elena, în baza art. 63 alin. (1) Cod contravențional, din 
lipsa faptului contravenției în acțiunile acesteia.
Decizia este irevocabilă.
Președintele Colegiului, judecător                                   Ion Bulhac
 Judecătorii         Natalia 
Mămăligă    
                                                                                                            Vitalie 
Pîslariuc