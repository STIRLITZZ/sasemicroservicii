Dosar nr.2-392/23
2-23028557-46-2-23022023-1
HOTĂRÂRE
în numele Legii
Dispozitivul hotărârii pronunţat la 30 octombrie 2025
Hotărârea integrală întocmită la  11 decembrie 2025                                      mun. Soroca     
Judecătoria Soroca, sediul Central
Instanța compusă din: 
Președintele ședinței, judecătorulGhenadie Mîțu
grefier                                                         Valeria Tetelea
cu participarea părților
     a judecat în ședință de judecată publică  cererea înaintată de avocatul Postovanu Grigore, 
în interesele Elizavetei Sochirca, către Sochirca Vasile, privind partajul proprietății comune 
în devălmășie, precum  și cererea reconvențională înaintată de reprezentantul pârâtului, 
Sochirca Vasile, avocatul Valeriu Dumitriu, cu privire la recunoașterea ca bunuri personale 
ale lui Sochirca Vasile a bunurilor cu numerele cadastrale 7827115115, 7827115115.01, 
7827115115.02, 7827115115.03, situate în *****, 
A CONSTATAT:
      Argumentele participanților la proces:
     La data de 23.02.2023, avocatul Postovanu Grigore, în interesele Elizavetei Sochirca, a 
înaintat o cerere de chemare în judecată împotriva lui Sochirca Vasile privind partajul 
proprietății comune în devălmășie.
     În motivarea acțiunii a indicat că Elizaveta Sochirca a încheiat căsătoria cu pârâtul 
Sochirca Vasile la data de 10.08.1977. Căsătoria a fost înregistrată la s/s Stoicani, r-nul 
Soroca, cu nr. de înregistrare 26. Pentru ambii soți aceasta a fost prima căsătorie.
     Căsătoria și viața în comun cu pârâtul au eșuat, fiind desfăcută prin intermediul OSC 
Soroca la data de 21.04.2015, cu act de divorț nr. 87. 
      Pârâtul duce în prezent o viață comună cu o altă persoană și îi creează reclamantei 
impedimente în folosirea bunurilor comune în devălmășie.  La propunerea reclamantei de a 
soluționa amiabil regimul bunurilor comune, acesta manifestă indiferență și continuă să 
folosească și să gestioneze bunurile ca unic proprietar.
     A menționat  că  reclamanta și pârâtul s-au logodit în luna mai 1977, iar după acest 
eveniment, din banii de la nuntă, au procurat lotul de teren și casa de locuit. Casa nu era 
finisată și nu putea fi locuită. Cu ajutorul părinților reclamantei au amenajat gospodăria 
pentru trai, iar din luna noiembrie 1977 au început să locuiască în acea gospodărie, fiind gata 
pentru trai doar o singură cameră. Gospodăria a fost achiziționată de la fratele pârâtului, 
Sochirca Sava (decedat).
     Pe parcursul anilor 1977 până în prezent, părțile, prin aport comun, au format bunul 
imobil ce face obiectul prezentului litigiu, precum și alte bunuri dobândite în timpul 
căsătoriei, care urmează a fi supuse partajării prin intermediul instanței.
     Prin urmare,  consideră că averea comună obținută de Sochirca Elizaveta și Sochirca 
Vasile în perioada conviețuirii trebuie supusă partajării.
     Bunurile dobândite în timpul căsătoriei sunt: 
-Gospodăria situată în *****, cu nr. cadastral 7827115115, înregistrată pe numele pârâtului 
Sochirca Vasile, formată din: Teren pentru construcții nr. cadastral 7827115.115, cu 
suprafața de 0,4797 ha, valoare cadastrală 10 736 lei; Casă de locuit nr. cadastral 
7827115.115.01, cu suprafața de 131,6 m.p., valoare cadastrală 49 541 lei; Construcție 
accesorie nr. cadastral 7827115.115.02, cu suprafața de 44,1 m.p., valoare cadastrală 10 632 
lei; Construcție accesorie nr. cadastral 7827115.115.03, cu suprafața de 17,6 m.p., valoare 
cadastrală 2599 lei.
     Valoarea totală a bunurilor imobile este de 62772 lei (valoarea exactă urmează a fi 
confirmată prin raportul specialiștilor).
     -Bunuri mobile (de uz casnic), dobândite împreună și aflate în gospodărie: covoare de 
Ungheni (de perete)-4 buc x 3000 lei =12000 lei; covoare de podea-2 buc x 2000 lei = 4 000 
lei; covoare de podea-4 buc x 3000 lei =12000 lei; canapea (divan)-2 buc x 1000 lei = 2000 
lei; scaune-12 buc x 625 lei =7500 lei; set mobilă (stenka)-1 buc = 6000 lei; servant-1 buc = 
1000 lei; dulap-2 buc x 1500 lei = 3000 lei; fotolii-2 buc x 250 lei =500 lei; cadă de bai-3000 
lei; mese-3 buc x 500 lei = 1 500 lei; dulap-2 buc x 600 lei =1200 lei; cuști pentru iepuri-4 
buc x 500 lei =2000 lei; butoaie metalice 250 l-5 buc x 200 lei =1000 lei; treucă pentru porci-
6 buc x 200 lei =1200 lei; stilaj-         2 buc x 400 lei =800 lei.
     Valoarea totală a bunurilor mobile este de 58700 lei.
     Anterior, pârâtul a înstrăinat alte bunuri comune și a folosit mijloacele financiare după 
bunul său plac, după cum urmează: cisternă 10 t; cisternă 3 t; cârd de fier-8 m liniari; gratii 
de fier-4 m liniari; tocător de siloz; copaci de nuc-2 buc; seră/solar de 12 m.
     Referitor la taxa de stat, a reținut că valoarea pretențiilor este de 121472 lei, iar 3% din 
1/2 din valoarea pretențiilor constituie 1822 lei. Această sumă este prea mare pentru a fi 
suportată de reclamantă, care se află în imposibilitate de a achita taxa integral, fiind la vârsta 
de pensionare, având unicul venit pensia de 2 587 lei. Veniturile ei sunt sub nivelul 
minimului de existență, ceea ce face dificilă achitarea cheltuielilor cotidiene.
     Solicită: Scutirea de la plata taxei de stat la depunerea prezentei cereri, cu încasarea 
acesteia de la pârât în cazul admiterii acțiunii; efectuarea partajului averii comune în 
devălmășie (bunurile imobile și bunurile mobile), cu atribuirea a ½ cotă-parte reclamantei 
Sochirca Elizaveta și ½ cotă-parte pârâtului Sochirca Vasile; încasarea cheltuielilor de 
judecată în beneficiul reclamantei din contul pârâtului.
     Potrivit fișei de repartizare a cererii, cauza a fost repartizată în mod automat/aleatoriu 
judecătorului Ghenadie Mîțu la data de 23.02.2023 (f.d.38).
     Prin încheierea Judecătoriei Soroca sediul Central din 03.03.2023, cererea de chemare în 
judecată a fost acceptată spre examinare (f.d.42).
     La data de 22.09.2023, de  către avocatul Valeriu Dumitriu, care participă în baza 
mandatului seria MA nr. 1892581 din 05.12.2022 (f.d.54), în interesele cetățeanului Sochirca 
Vasile, a fost înaintată o cerere reconvențională împotriva dnei Sochirca Elizaveta privind 
partajul bunurilor proprietate comună în devălmășie.
     În motivarea acțiunii, acesta a arătat că Vasile Sochirca deține în proprietate personală 
terenul pentru construcții cu suprafața de 0,4797 ha, nr. cadastral 7827115115, casa de locuit 
cu nr. cadastral 7827115115.01 și construcțiile accesorii cu nr. cadastrale 7827115115.02 și 
7827115115.03, situate pe același teren. Aceste circumstanțe sunt probate prin extrasele din 
Registrul bunurilor imobile, în care, ca temei al înscrierii dreptului de proprietate, se 
menționează și actul de autentificare a dreptului deținătorului de teren din 18.01.2005.
     Consideră că, în cazul proprietății comune cu delimitarea cotelor-părți ideale, fiecare 
proprietar este titular exclusiv numai asupra unei cote-părți ideale și abstracte din dreptul de 
proprietate. Această cotă-parte este fracționată între coproprietari, fără ca bunul în 
materialitatea lui să fie divizat. Se face astfel distincție între bunul fizic, nedivizat, și cota-
parte ideală, care este o noțiune juridică abstractă.
     S-a menționat că la data de 10.05.1977, anterior încheierii căsătoriei, Vasile Sochirca a 
procurat din mijloace bănești proprii, de la Sochirca Sava, bunul imobil compus din casa de 
locuit cu nr. cadastral 7827115115.01 și șopronul (saraiul) cu nr. cadastral 7827115115.02. 
Acest fapt este confirmat prin contractul de vânzare-cumpărare întocmit și înregistrat la 
Sovietul executiv Stokansk și ulterior înregistrat în cartea de gospodărie nr. 1 la data de 
19.09.2014, iar în Registrul bunurilor imobile al ASP-la data de 23.10.2014, în timpul 
căsătoriei.
     Deși bunul imobil (casa de locuit cu nr. cadastral 7827115115.01) a fost înregistrat în 
timpul căsătoriei, dacă acesta a fost achitat din mijloace personale ale soțului, în speță ale 
pârâtului Vasile Sochirca, el păstrează regimul juridic de bun personal. 
     Reține că, în situația în care unul dintre soți a dobândit un bun imobil în temeiul unui 
drept de creanță născut anterior căsătoriei, dreptul de proprietate dobândit ulterior prin 
executarea obligației subrogă dreptul de creanță inițial și, în consecință, își păstrează 
caracterul de bun personal și nu comun. Aşadar, bunurile imobile cu numere cadastrale 
7827115115, 7827115115.01, 7827115115.02 şi 7827115115.03 nu pot fi considerate 
proprietate comună în devălmăşie a soţilor Vasile Sochirca și Elizaveta Sochirca, astfel cum 
solicită reclamanta în acţiunea de bază.
     În acest mod este combătut argumentul Elizavetei Sochirca potrivit căruia bunurile 
imobile menţionate ar trebui considerate ca făcând parte din proprietatea comună în 
devălmăşie a soţilor Sochirca, întrucât titlul de autentificare a dreptului deţinătorului de teren 
a fost emis în conformitate cu Regulamentul privind conţinutul documentaţiei cadastrului 
funciar general. Prin urmare, aceste bunuri constituie bunuri personale ale pârâtului-
reclamant Vasile Sochirca şi nu fac obiectul partajului proprietăţii comune în devălmăşie.
     Solicită: respingerea cererii de chemare în judecată depusă de Sochirca Elizaveta, ca fiind 
neîntemeiată și tardivă; scutirea lui Sochirca Vasile de la plata taxei de stat, având în vedere 
situaţia materială precară; recunoașterea drept bunuri personale ale lui Sochirca Vasile a 
bunurilor imobile cu numerele cadastrale 7827115115, 7827115115.01, 7827115115.02 și 
7827115115.03, situate în satul Dubna, mun. Soroca.
     Nefiind de acord cu cererea reconvențională depusă de avocatul Dumitriu Valeriu, în 
interesele cet. Sochirca Vasile, avocatul Postovanu Grigore, în interesele Elizavetei Sochirca, 
a înaintat demersul nr. 5146 din 27.05.2024, prin care a solicitat dispunerea unei expertize în 
domeniul construcțiilor, în scopul determinării modalității/variantelor de partaj în cote de ½ 
și ½ a bunurilor imobile cu numere cadastrale 7827115115, 7827115115.01, 7827115115.02 
și 7827115115.03, situate în satul Dubna, mun. Soroca.
     Prin cererea nr. 5148 din 27.05.2024, parvenită prin intermediul DEDP al Judecătoriei 
Soroca, sediul Central, avocatul Postovanu Grigore, în interesele Elizavetei Sochirca, și-a 
concretizat pretențiile, solicitând: efectuarea partajului averii comune în devălmășie a 
bunurilor imobile, cu atribuirea în natură, cu drept de proprietate, a unei cote de ½ Elizavetei 
Sochirca și a unei cote de ½ cu drept de proprietate lui Sochirca Vasile; efectuarea partajului 
averii comune în devălmășie a bunurilor de uz casnic, cu atribuirea a câte ½ cote părți 
fiecărei părți; încasarea în beneficiul reclamantei a tuturor cheltuielilor de judecată suportate, 
din contul pârâtului.
     La data de 14.10.2025, prin intermediul DEDP al Judecătoriei Soroca, sediul Central, a 
parvenit suplimentul la cererea reconvențională, înaintată de avocatul Dumitriu Valeriu, în 
interesele cet. Sochirca Vasile, prin care acesta a solicitat ca, în cazul respingerii cerințelor 
din cererea reconvențională, să se atribuie lui Sochirca Vasile, conform variantei de 
partajare-partea nr. 1, anexa nr. 2, stabilită în raportul de expertiză judiciară nr. 75 din 
16.05.2025.
 
        Poziția părților în ședința de judecată:
     În ședința de judecată reprezentantul reclamantei, avocatul Postovanu Grigore, a susținut 
parțial acțiunea înaintată împotriva  lui Sochirca Vasile, privind partajul proprietății comune 
în devălmășie. A declarat că reclamanta este de acord  cu atribuirea bunurilor conform 
variantei de partajare-partea nr. 2, stabilită în raportul de expertiză judiciară nr. 75 din 
16.05.2025, însă, în mod subsidiar, solicită încasarea diferenței de valoare a bunurilor 
partajate. Totodată, a cerut încasarea din contul pârâtului a cheltuielilor pentru efectuarea 
expertizei judiciare, a cheltuielilor de asistență juridică, precum și a celorlalte cheltuieli de 
judecată. A menționat că reclamanta se dezice de pretenția privind partajarea bunurilor de uz 
casnic. În ceea ce privește cererea reconvențională, reprezentantul reclamantei a arătat că nu 
o susține și consideră că aceasta urmează a fi respinsă.
     Reclamanta, Sochirca Elizaveta, în ședința de judecată a susținut integral  poziția 
avocatului său. 
     Reprezentantul pârâtului, avocatul Dumitriu Valeriu, a solicitat respingerea cererii 
înaintate de avocatul Postovanu Grigore, formulată în interesele reclamantei Elizaveta 
Sochirca, privind partajul proprietății comune în devălmășie. Totodată, acesta a susținut 
cererea reconvențională referitoare la recunoașterea ca bunuri personale ale lui Sochirca 
Vasile a imobilelor cu numerele cadastrale 7827115115, 7827115115.01, 7827115115.02 și 
7827115115.03, situate în *****. A argumentat că aceste bunuri nu pot fi considerate 
proprietate comună în devălmășie a soților Vasile și Elizaveta Sochirca, întrucât au fost 
procurate de pârât din mijloace proprii, anterior încheierii căsătoriei. În eventualitatea 
respingerii cererii reconvenționale, avocatul a solicitat atribuirea către Sochirca Vasile a 
bunurilor conform variantei de partajare-partea nr.1, anexa nr.2, stabilită în același raport de 
expertiză judiciară nr. 75 din 16.05.2025.
     Pârâtul, Sochirca Vasile, a susținut punctul de vedere al reprezentantului său.
 
         Aprecierea instanței: 
     Audiind părțile, examinând probele administrate pentru dovedirea celor invocate  și 
raportându-le, per ansamblu, la prevederile legale, ce guvernează speța, instanța de judecată 
consideră necesar  de a admite parțial acțiunea înaintată de avocatul Postovanu Grigore, în 
interesele Elizavetei Sochirca, către Sochirca Vasile, privind partajul proprietății comune în 
devălmășie , precum și de a respinge cererea reconvențională înaintată de reprezentantul 
pârâtului, Sochirca Vasile, avocatul Valeriu Dumitriu, cu privire la recunoașterea ca bunuri 
personale ale lui Sochirca Vasile a bunurilor cu numerele cadastrale 7827115115, 
7827115115.01, 7827115115.02, 7827115115.03, situate în *****, din următoarele 
considerente.
     Din interpretarea  art. 6 al CEDO, ,,pronunțarea de către instanțele judecătorești  a unor 
hotărâri motivate constituie una dintre garanții a dreptului fundamental la un proces 
echitabil”.
     Articolul 118 alin.(1) din Codul de procedură civilă expres prevede că, fiecare din părți  
trebuie să dovedească circumstanţele pe care le invocă drept temei al pretenţiilor şi 
obiecţiilor sale dacă legea nu dispune altfel. 
     Conform art. 121 din Codul de procedură civilă,  „instanţa judecătorească reţine spre 
examinare şi cercetare numai probele pertinente care confirmă, combat ori pun la îndoială 
concluziile referitoare la existenţa sau inexistenţa de circumstanţe, importante pentru 
soluţionarea justă a cazului”.
     Potrivit art.130 alin. (1)-(3) din Codul de procedură civilă, instanţa judecătorească 
apreciază probele după intima ei convingere, bazată pe cercetarea multiaspectuală, 
completă, nepărtinitoare şi nemijlocită a tuturor probelor din dosar în ansamblul şi 
interconexiunea lor, călăuzindu-se de lege; Nici un fel de probe nu au pentru instanţa 
judecătorească o forţă probantă prestabilită fără aprecierea lor. Fiecare probă se apreciază 
de instanţă privitor la pertinenţa, admisibilitatea, veridicitatea ei, iar toate probele în 
ansamblu, privitor la legătura lor reciprocă şi suficienţa pentru soluţionarea cauzei.
     Conform  art. 239 din  Codul de procedură civilă, ,,hotărârea judecătorească trebuie să 
fie legală şi întemeiată. Instanţa îşi întemeiază hotărârea numai pe circumstanţele constatate 
nemijlocit de instanţă şi pe probele cercetate în şedinţă de judecată”.
     În temeiul art.240 alin.(1)  din Codul de procedură civilă, ,,la deliberarea hotărârii, 
instanţa judecătorească apreciază probele, determină circumstanţele care au importanţă 
pentru soluţionarea cauzelor, care au fost sau nu stabilite, caracterul raportului juridic 
dintre părţi, legea aplicabilă soluţionării cauzei şi admisibilitatea acţiunii”.
     Conform art.5 alin.(1) din Codul de procedură civilă, ,,orice persoană interesată este în 
drept să se adreseze în instanţă judecătorească, în modul stabilit de lege, pentru a-şi apăra 
drepturile încălcate sau contestate, libertăţile şi interesele legitime”.
     Litigiul, dedus judecății, a fost inițiat de către Sochirca Elizaveta către Sochirca Vasile, 
prin care a solicitat: efectuarea partajului averii comune în devălmășie (bunurile imobile și 
bunurile mobile), cu atribuirea a ½ cotă-parte reclamantei Sochirca Elizaveta și ½ cotă-parte 
pârâtului Sochirca Vasile; încasarea cheltuielilor de judecată în beneficiul reclamantei din 
contul pârâtului.
     În cadrul ședinței de judecată, reprezentantul reclamantei, avocatul Postovanu Grigore, a 
modificat pretențiile inițiale, solicitând următoarele:
     -efectuarea partajului proprietății comune în devălmășie prin atribuirea reclamantei a 
părții            nr. 2, conform variantei de partajare indicate în raportul de expertiză judiciară 
nr. 75 din 16.05.2025;
     -încasarea diferenței de valoare a bunurilor partajate;
     -încasarea din contul pârâtului a cheltuielilor pentru efectuarea raportului de expertiză 
judiciară, a cheltuielilor de asistență juridică, precum și a celorlalte cheltuieli de judecată.
Totodată, reclamanta s-a dezis de pretenția privind partajul bunurilor de uz casnic.
     Prin acțiunea reconvențională, avocatul Valeriu Dumitriu, reprezentant al pârâtului 
Sochirca Vasile, a solicitat:
     -respingerea cererii de chemare în judecată depuse de Sochirca Elizaveta, ca fiind 
neîntemeiată și tardivă;
     -recunoașterea drept bunuri personale ale lui Sochirca Vasile a bunurilor imobile cu 
numerele cadastrale 7827115115, 7827115115.01, 7827115115.02 și 7827115115.03, 
amplasate în satul Dubna, mun. Soroca.
     Prin suplimentul la cererea reconvențională, depus la 14.10.2025, avocatul Dumitriu 
Valeriu, în numele lui Sochirca Vasile, a solicitat ca, în eventualitatea respingerii cerințelor 
din acțiunea reconvențională, să fie atribuit pârâtului, conform variantei de partajare-partea 
nr.1, anexa nr.2,  stabilită în raportul de expertiză judiciară nr. 75 din 16.05.2025.
     Conform art. 19 alin. (1) din Codul familiei, ,,bunurile dobândite de către soţi în timpul 
căsătoriei sunt supuse regimului proprietății în devălmășie.”
      Din materialele cauzei rezultă că căsătoria între Emciuc Elizaveta și Sochirca Vasile a 
fost înregistrată la data de 10.08.1977, fapt confirmat prin copia certificatului de căsătorie 
seria CS-V nr.1084251, anexat la materialele cauzei. După încheierea căsătoriei Emciuc 
Elizaveta a preluat numele Sochirca.
     În conformitate cu prevederile art.561 alin.(1), alin.(3) lit.a) din Codul civil, ,,dacă bunul 
proprietate comună pe cote-părţi este indivizibil ori nu este comod partajabil în natură, 
partajul se face prin atribuirea întregului bun, în schimbul unei sulte, în favoarea unui 
coproprietar sau în favoarea mai multor coproprietari, la cererea lor comună.”
     Potrivit art.571 din Codul civil, ,,Partajul bunului proprietate comună în devălmăşie între 
coproprietarii devălmaşi se va face proporţional aportului fiecăruia la dobândirea bunului. 
Până la proba contrară, aportul coproprietarilor devălmaşi este prezumat a fi egal.”
     Potrivit prevederilor art. 572 din Codul civil, ,,(1) Bunurile dobândite de soţi în timpul 
căsătoriei sunt proprietatea lor comună în devălmăşie dacă, în conformitate cu legea sau 
contractul încheiat între ei, nu este stabilit un alt regim juridic pentru aceste bunuri. (2) 
Orice bun dobândit de soţi în timpul căsătoriei se prezumă proprietate comună în 
devălmăşie până la proba contrară. (3) În cazul în care bunul comun reprezintă un drept 
care, conform legii, se dobândeşte prin înregistrare într-un registru de publicitate, iar 
dreptul este înregistrat doar în folosul unuia dintre soţi, oricare dintre soţi poate cere să se 
noteze în registrul de publicitate calitatea acelui drept de bun comun al soţilor. În lipsa 
acestei notări, faţă de terţul dobânditor al dreptului înregistrat ori al unei grevări asupra 
acelui drept nu se poate invoca calitatea lui de bun comun al soţilor, cu excepţia cazului în 
care se va demonstra că dobînditorul a cunoscut această calitate pe altă cale.”
     Conform art. 573 din Codul civil, (1) Bunurile care au aparţinut soţilor înainte de 
încheierea căsătoriei, precum şi cele dobândite de ei în timpul căsătoriei în baza unui 
contract de donaţie, prin moştenire sau în alt mod cu titlu gratuit, sunt proprietatea 
exclusivă a soţului căruia i-a aparţinut sau care le-a dobândit. (2) Bunurile de folosinţă 
individuală (îmbrăcăminte, încălţăminte şi altele asemenea), cu excepţia bijuteriilor şi a 
altor obiecte de lux, sunt bunuri personale ale soţului care le foloseşte, chiar dacă sunt 
dobândite în timpul căsătoriei din contul mijloacelor comune ale soţilor. (3) Bunurile 
fiecăruia dintre soţi pot fi declarate proprietate a lor comună în devălmăşie dacă se constată 
că în timpul căsătoriei s-au făcut din mijloacele lor comune investiţii care au sporit simţitor 
valoarea acestor bunuri.”
     Potrivit prevederilor art.574 din Codul civil,  ,,(1) În cazul partajului bunurilor 
proprietate comună în devălmăşie a soţilor, părţile lor se consideră egale. (2) Bunurilor 
proprietate comună în devălmăşie a soţilor pot fi partajate atît la divorţ, cît şi în timpul 
căsătoriei. Partajul bunurilor comune în timpul căsătoriei nu afectează regimul juridic al 
bunurilor care vor fi dobândite în viitor.”
     Potrivit extrasului din Registrul bunurilor imobile al Instituției Publice ,,Agenția Servicii 
Publice”,  Serviciul cadatral teritorial ,,Soroca” din 27.11.2024,  (vol.I, f.d.241), sunt 
înregistrate următoarele înscrieri valabile privind bunul imobil și drepturile aferente acestuia, 
după cum urmează:
    -Sochirca Vasile, a.n.14.03.1955, este proprietar 1.0 cota parte a bunului imobil    cu 
numărul cadastral 7827115.115, 7827115.115.02, 7827115.115.03, situat în **********, în 
baza extrasului nr.84 din 12.12.2004 (15788-2/05), titlu de autentificare a dreptului 
deținătorului de teren nr.7827115115 din 18.01.2005 (15788-1/05), data înregistrării-
16.02.2005;  
     -Sochirca Vasile, a.n.14.03.1955, este proprietar 1.0 cota parte a bunului imobil    cu 
numărul cadastral 7827115.115.01, situat în **********, în baza contractului de vânzare-
cumpărare f/nr din 09.05.1977 (7801/14/22759), data înregistrării-23.10.2014.
     Aşadar, reieșind din înscrisurile prezentate instanţei, Sochirca Vasile deține în proprietate 
bunuri imobile cu numere cadastrale 7827115.115, 7827115.115.01, 7827115.115.02, 
7827115.115.03, situat în **********.
     Potrivit art.20  din Codul familiei, ,,(1) Bunurile dobândite de către soţi în timpul 
căsătoriei aparţin ambilor cu drept de proprietate în devălmăşie, conform legislaţiei. (2) 
Sunt proprietate în devălmăşie bunurile procurate din contul:a) veniturilor obţinute de 
fiecare dintre soţi din:activitatea de muncă; activitatea de întreprinzător;activitatea 
intelectuală; b) premiilor, indemnizaţiilor şi altor plăţi, cu excepţia celor care au un 
caracter de compensare (ajutor material, despăgubire pentru vătămarea sănătăţii etc.);c) 
altor mijloace comune.(3) Sunt proprietate în devălmăşie a soţilor bunurile mobile şi 
imobile, valorile mobiliare, depunerile şi cotele de participaţie în capitalul social din 
instituţiile financiare sau societăţile comerciale, care au fost construite, constituite, 
procurate sau făcute din contul mijloacelor comune, precum şi alte bunuri dobândite în 
timpul căsătoriei, chiar dacă sunt procurate sau depuse pe numele unuia dintre soţi.(4) 
Dreptul la proprietate în devălmăşie se extinde şi asupra soţului care nu a avut un venit 
propriu, fiind ocupat cu gospodăria casnică, cu educaţia copiilor sau din alte motive 
temeinice.(5) Sunt proprietate în devălmăşie a soţilor bunurile care au fost dobândite din 
ziua încheierii căsătoriei până în ziua încetării acesteia. Instanţa judecătorească este în 
drept, în baza cererii soţului interesat care nu este vinovat de desfacerea căsătoriei, să 
declare bunurile dobândite de către el în perioada cât soţii au dus gospodării separate 
proprietate a acestuia.”
     Conform art.25 alin.(1), (4) din Codul familiei, ,,împărţirea proprietăţii în devălmăşie a 
soţilor poate fi făcută atît în timpul căsătoriei, cît şi după desfacerea ei, la cererea oricăruia 
dintre soţi. La împărţirea proprietăţii în devălmăşie, instanţa judecătorească, la cererea 
soţilor, stabileşte bunurile ce urmează să fie transmise fiecăruia dintre ei. Dacă unuia dintre 
soţi îi sînt transmise bunuri care depăşesc cota ce-i revine, celuilalt soţ i se poate stabili o 
compensaţie bănească sau de altă natură.”
     Instanța reține că Emciuc (Sochirca) Elizaveta și Sochirca Vasile s-au logodit în mai 
1977. Ei  au conviețuit împreună anterior încheierii oficiale a căsătoriei (10.08.1977), relația 
lor având caracter stabil, public și continuu, specific unui cuplu care își întemeiază o 
gospodărie comună. 
     În această perioadă, deși nu exista încă un act oficial al căsătoriei, părțile au contribuit în 
mod egal la formarea gospodăriei și la dobândirea bunurilor, acționând ca o unitate familială 
și economică.
     Potrivit principiilor generale ale dreptului civil, bunurile dobândite prin aportul ambelor 
persoane devin bunuri comune în coproprietate pe cote-părți. În măsura în care contribuția 
fiecăruia dintre concubini nu poate fi determinată cu exactitate, se aplică prezumția 
contribuției egale, ceea ce impune stabilirea cotei de 1/2 pentru fiecare. A admite că unul 
dintre concubini ar putea pretinde o cotă superioară, în lipsa probelor temeinice, ar conduce 
la o îmbogățire fără just temei în detrimentul celuilalt, ceea ce contravine principiilor de 
echitate și justiție.
     Având în vedere coabitarea stabilă, aportul comun, existența logodnei anterior căsătoriei 
și apropierea temporală dintre perioada concubinajului și data înregistrării căsătoriei, se 
impune constatarea faptului că bunurile dobândite anterior căsătoriei au fost obținute prin 
efortul comun al ambelor părți. 
      Instanța constată că argumentele reprezentantului pârâtului, avocatul Dumitriu Valeriu, 
potrivit cărora bunurile dobândite anterior încheierii căsătoriei nu pot fi considerate 
proprietate comună în devălmășie a foștilor soți Vasile și Elizaveta Sochirca, întrucât ar fi 
fost procurate înainte de căsătorie, sunt neîntemeiate și se bazează preponderent pe afirmații 
lipsite de suport probator. Instanța reține că partajarea acestor bunuri urmează a fi efectuată 
în cote egale, de câte 1/2 pentru fiecare dintre foștii concubini.
    Prin urmare, instanța va respinge cererea reconvențională înaintată de pârâtul Sochirca 
Vasile, reprezentat de avocatul Dumitriu Valeriu, privind recunoașterea ca bunuri personale 
ale acestuia a bunurilor imobile cu numerele cadastrale 7827115115, 7827115115.01, 
7827115115.02 și 7827115115.03, situate în *****.
     Prin  încheierea Judecătoriei Soroca, sediul Central din 13.06.2024 (vol.I, f.d.154), s-a 
dispus admiterea cererii reprezentantului reclamantei, avocatului Postovanu Grigore, cu 
privire la dispunerea unei expertize judiciare în domeniul construcțiilor de către Biroul 
Individual de Expertize Judiciare ,,Achimov Anatolie”, în scopul elucidării următoarelor 
întrebări:
     -care sunt modalitățile/variantele de partaj în ½ și ½  cote părți a bunurilor imobile: teren 
pentru construcții cu nr. cadastral 7827115.115; casa de locuit cu nr. cadastral 
7827115.115.01; construcție accesorie cu nr. cadastral 7827115.115.02; construcție accesorie 
cu nr. cadastral 7827115.115.03, toate situate în **********; 
     -care este valoarea cotelir părți a bunurilor imobile: teren pentru construcții cu nr. 
cadastral 7827115.115; casa de locuit cu nr. cadastral 7827115.115.01; construcție accesorie 
cu nr. cadastral 7827115.115.02; construcție accesorie cu nr. cadastral 7827115.115.03, toate 
situate în **********; 
     -care sunt modalitățile de folosință a bunurilor imobile: teren pentru construcții cu nr. 
cadastral 7827115.115; casa de locuit cu nr. cadastral 7827115.115.01; construcție accesorie 
cu nr. cadastral 7827115.115.02; construcție accesorie cu nr. cadastral 7827115.115.03, toate 
situate în **********. 
     În baza încheierii Judecătoriei Soroca, sediul Central din 13.06.2024, -a efectuat Raportul 
de expertiză judiciară cu  nr.75 din 16.05.2025 (vol.I, f.d.217).
     În rezultatul studierii și cercetării  materialelor parvenite spre examinare la Biroul 
Individual de Expertize Judiciare ,,Achimov Anatolie”, s-a stabilit următoarele: 
     a) Partajarea în o ½ şi o ½ cote părţi a bunurilor imobile: teren pentru construcţii 
nr.cadastral 7827115.115 cu suprafaţa de 0,4797 ha, situat în sat.Dubna, r-nul Soroca, cu 
valoarea cadastrală de 10736 lei; casă de locuit cu nr.cadastral 7827115.115.01, cu suprafaţa 
de 131,6 m.p., situată în sat.Dubna, r-nul Soroca, cu valoarea cadastrală de 49541 lei; 
construcţie accesorie cu nr.cadastral 7827115.115.02, cu suprafaţa de 44,1 m.p., situată în 
sat.Dubna, r-nul Soroca, cu valoarea cadastrală de 10632 lei, la momentul examinărilor, nu 
este posibilă;
     b) Valoarea de piaţă a bunului imobil cu nr.cadastral 7827115.115, situat în r-nul Soroca, 
sat. Dubna, str. Tinereţei, 8, constituie 480454 (patru sute optzeci de mii patru sute cincizeci 
şi patru) lei MD;
     -1/2 constituie -240277 (două sute patruzeci de mii două sute şaptezeci şi şapte) lei MD;     
     Valoarea de piaţă a fiecărei construcţii amplasate pe terenul cu nr.cadastral 7827115.115:
     -Casă de locuit individuală, lit.A-266972 (două sute şaizeci şi şase de mii nouă sute 
şaptezeci şi doi) lei MD;
     -Verandă, lit.a - 42434 (patruzeci şi două de mii patru sute treizeci şi patru) lei MD;
     -Bucătărie de vară, lit. 02 - 102970 (una sută două mii nouă sute şaptezeci) lei MD;
     -Şură, lit.03 - 4 525 (patru mii cinci sute douăzeci şi cinci) lei MD;
     -Şură, lit.04 - 63 553 (şaizeci şi trei de mii cinci sute cincizeci şi trei) lei MD.
     c) Partajarea casei de locuit cu nr.cadastral 7827115.115.01 conform cotelor părţi ½ şi ½ 
reieşind din planificarea construcţiei, nu este posibilă.
     Varianta optimă de partajare a casei de locuit cu nr.cadastral 7827115.115.01 din r-nul
Soroca, sat. Dubna, str.Tinereţei, 8, este următoarea: Partea 1 (de culoare roşie)-37,1
m.p. şi Partea 2 (de culoare albastră)-50,4 m.p.
     Conform variantei de partajare propuse părţilor le revine:
     -Părţii 1: încăperea nr.1-5 cu suprafaţa de 13,6 m.p., încăperea nr.1-6 cu suprafaţa de 9,3 
m.p., încăperea nr.1-7 cu suprafaţa de 14,2 m.p.;
     -Părţii 2: încăperea nr.1-1 cu suprafaţa de 26,3 m.p., încăperea nr.1-2 cu suprafaţa de 14,0 
m.p., încăperea nr.1-3 cu suprafaţa de 6,0 m.p., încăperea nr.1-4 cu suprafaţa de 4,1 m.p.
      S-a menționat că, pentru egalizarea cotelor-părţi, Partea a II-a va achita Părţii I 
contravaloarea a 6,65 m2 din suprafaţa casei de locuit. In acest scop, se vor executa lucrări de 
înzidire a golurilor de uşă dintre următoarele încăperi: între încăperea nr. 1-l şi verandă, între 
încăperea nr. 1-2 şi încăperea nr. 1-6, precum şi între încăperea nr. 1-5 şi încăperea nr. 1-4.
     Varianta de partajare propusă a casei de locuit individuale cu nr.cadastral 7827115.115.01 
este redată în Anexa nr.2, realizată în baza copiei planului construcţiei al bunului imobil 
eliberat 28.11.2024, care este parte integră a raportului de expertiză.
     Astfel, de către Biroul Individual de Expertize Judiciare ,,Achimov Anatolie” s-a propus 
următoarea variantă de partajare a terenului amplasat în  r-nul Soroca, sat.Dubna, 
str.Tinereţei, 8 şi anume: Partea 1-2398,5 m.p.; Partea 2-2398,5 m.p..Potrivit variantei de 
partajare propuse, părţilor le revine:
     -Părţii 1- sectorul de teren marcat de punctele 1-2-3-4-5-6-7-8-9-10-11-1 cu suprafaţa de 
2398, 5m.p, (distanţa dintre puncte este indicată în tabelul 1 şi colorată în Anexa 2.1 cu 
creion colorat de culoare roşie);
     -Părţii 2-sectorul de teren marcat de punctele 6-7-8-9-10-11-12-13-14-15-16-17-18-19-
20-21-6 cu suprafaţa de 2398,5 m.p.. Construcţiile accesorii cu nr.cadastral 7827115.115.02, 
7827115.115.03 şi 7827115.115.04 îi v-or reveni părţii 2.
     Instanța de judecată ține să indice că în cererea de chemare în judecată, cerințele fiind 
modificate în cadrul ședinței de judecată, reprezentantul reclamantei, avocatul Postovanu 
Grigore,
a solicitat atribuirea bunurilor conform variantei de partajare-partea nr. 2, stabilită în raportul 
de expertiză judiciară nr. 75 din 16.05.2025, însă, în mod subsidiar, solicită încasarea 
diferenței de valoare a bunurilor partajate. Totodată s-a dezis de pretenția privind partajarea 
bunurilor de uz casnic. 
     La rândul său, reprezentantul pârâtului, avocatul Dumitriu Valeriu, a solicitat respingerea 
cererii înaintate de avocatul Postovanu Grigore, formulată în interesele reclamantei Elizaveta 
Sochirca, privind partajul proprietății comune în devălmășie, susținând cererea 
reconvențională referitoare la recunoașterea ca bunuri personale ale lui Sochirca Vasile a 
imobilelor cu numerele cadastrale 7827115115, 7827115115.01, 7827115115.02 și 
7827115115.03, situate în *****. 
     Concomitent, în eventualitatea respingerii cererii reconvenționale, avocatul Dumitriu 
Valeriu a solicitat atribuirea către Sochirca Vasile a bunurilor conform variantei de partajare-
partea nr.1, anexa nr.2, stabilită în același raport de expertiză judiciară nr. 75 din 16.05.2025.
     Odată ce, potrivit Raportului de expertiză judiciară cu nr.75 din 16.05.2025, întocmit de 
Biroul Individual de Expertize Judiciare ,,Achimov Anatolie”, s-au evaluat la preț de piață 
bunurilor imobile/mobile, precum și s-au propus două variante la modul de folosință a 
bunurilor imobile, instanța consideră oportun de a admite cerința înaintată de Sochirca 
Elizaveta către Sochirca Vasile privind partajarea proprietății comune în devălmășie a soților. 
     Astfel, instanța va artibui reclamantei, Sochirca Elizaveta, în natură, cu drept de 
proprietate a ½ cotă partea varianta 2 de partaj din bunul imobil  cu nr. cadastral 
7827115115.01, amplasat în r-nul Soroca, sat. Dubna, str. Tinereței 8, potrivit raportului de 
expertiză nr.75 din 16.05.2025,
întocmit de Biroul Individual de Expertize Judiciare ,,Achimov Anatolie”, formată din:
  a) încăperea nr.1-1, cu suprafaţa de 26,3 m.p., încăperea nr.1-2, cu suprafaţa de 14,0 m.p., 
încăperea nr.1-3, cu suprafaţa de 6,0 m.p., încăperea nr.1-4 cu suprafaţa de 4,1 m.p.
  b) sectorul de teren marcat de punctele 6-7-8-9-10-11-12-13-14-15-16-17-18-19-20-21-6 cu 
suprafaţa de 2398,5 m.p. (potrivit tabelului 1 și colorată în anexa 2.1  în albastru).
  c) construcţiile accesorii cu nr.cadastral 7827115.115.02, cu suprafața de 44,1m.p., cu 
nr.7827115.115.03, cu suprafața de 17,6m.p. și cu  nr. 7827115.115.04, cu suprafața de 
66,3m.p., amplasate în r-nul Soroca, sat. Dubna, str. Tinereței nr.8.
     Respectiv, instanța va artibui pârâtului, Sochirca Vasile, în natură, cu drept de proprietate 
a ½ cotă partea variant 1 de partaj din bunul imobil  cu nr. cadastral 7827115115.01, 
amplasat în r-nul Soroca, sat. Dubna, str. Tinereței 8, potrivit raportului de expertiză nr.75 
din 16.05.2025, întocmit de Biroul Individual de Expertize Judiciare ,,Achimov Anatolie”, 
formată din:
  a) încăperea nr.1-5 cu suprafaţa de 13,6 m.p., încăperea nr.1-6 cu suprafaţa de 9,3 m.p., 
încăperea nr.1-7 cu suprafaţa de 14,2 m.p.;
  b) sectorul de teren marcat de punctele 1-2-3-4-5-6-7-8-9-10-11-1 cu suprafaţa de 2398, 
5m.p, (potrivit  tabelului 1 şi colorată în Anexa 2.1 în roşu).
     Conform raportului de expertiză al Biroului Individual de Expertize Judiciare ,,Achimov 
Anatolie”, pentru egalizarea cotelor părți, partea a II-a urmează să achite părții I 
contravaloarea a 6,65 m² din suprafața casei.  În acest scop, se vor executa lucrări de înzidire 
a golurilor de ușă dintre următoarele încăperi: între încăperea nr.1-1 și veranda, între 
încăperea nr.1-2 și încăperea nr.1-6, precum și între încăperea nr.1-5 și încăperea nr.1-4. De 
asemenea, partea a II-a va achita părții I costul construcțiilor accesorii cu nr. cadastrale 
7827115.115.02, 7827115.115.03 și 7827115.115.04, situate în raionul Soroca, satul Dubna, 
str. Tinereței nr. 8.
     Având în vedere cele constatate în Raportul de expertiză judiciară nr. 75 din 16.05.2025, 
prin care s-a stabilit contravaloarea suprafeței de 6,65 m² și valoarea de piață a construcțiilor 
accesorii menționate, instanța stabilește ca Elizaveta Sochirca să achite lui Sochirca Vasile 
suma de 99024 (nouăzeci și nouă de mii douăzeci și patru) lei pentru egalizarea cotelor părți. 
Totodată, părțile sunt obligate să efectueze lucrările de înzidire a golurilor de ușă menționate 
anterior.
     Referitor la cerința reprezentantului reclamantei, avocatul Postovanu Grigore, privind 
încasarea de la cet. Sochirca Vasile în beneficiul lui Sochirca Elizaveta a cheltuielilor de 
judecată, instanța reține următoarele.
     Conform art.94 alin.(1) din Codul de procedură civilă, ,,instanţa judecătorească obligă partea 
care a pierdut procesul să plătească, la cererea părţii care a avut câştig de cauză cheltuielile de 
judecată.”
     Conform art.82 din Codul de procedură civilă, ,,cheltuielile de judecată se compun din 
taxa de stat şi din cheltuielile de judecare a cauzei.”
     Având în vedere că, la adresarea în instanța de judecată, reclamanta Sochirca Elizaveta a 
achitat taxa de stat în mărime de 6131 (șase mii o sută treizeci și unu) lei, compusă din suma 
de 300 lei (în baza notei de plată nr. 00486825765054 din 17.01.2023), suma de 1522 lei (în 
baza notei de plată nr. 00069848859148 din 06.03.2023) și suma de 4309 lei (în baza notei 
de plată nr.00814913213466 din 28.06.2023), instanța consideră că acestea cheltuieli 
urmează a fi încasate de la cet.Sochirca Vasile în beneficiul cet. Sochirca Elizaveta. 
       În partea ce ține de compensarea cheltuielilor pentru asistență juridică, solicitată de către 
reclamanta, instanța reține că, în conformitate cu prevederile art.96 din Codul de procedură 
civilă, ,,(1) Instanţa judecătorească obligă partea care a pierdut procesul să compenseze 
părţii care a avut câştig de cauză cheltuielile ei de asistenţă juridică, în măsura în care 
acestea au fost reale, necesare şi rezonabile.”
     Ținând cont de faptul  că reclamanta, Sochirca Elizaveta, a suportat cheltuieli de asistență 
juridică în mărime de 20000 (douăzeci de mii) lei, fapt confirmat prin bonul de plată  seria 
DAA nr.43708425 din 16.12.2022 (vol.I, f.d.144), instanța de judecată consideră oportun de 
a încasa de la Sochirca Vasile în beneficiul cet.Sochirca Elizaveta suma de 20000 (douăzeci 
de mii) lei. 
     Instanța reține că, în baza încheierii Judecătoriei Soroca, sediul Central din 12.12.2024, la 
cererea reprezentantului pârâtului Sochirca Vasile, avocatul Dumitriu Valeriu, a fost dispusă 
efectuarea expertizei judiciare primare în domeniul construcţiilor nr.2357 din 20.12.2024, în 
cadrul cauzei civile la cererea de chemare în judecată înaintată de avocatul Postovanu 
Grigore în interesele Elizavetei Sochirca către Sochirca Vasile, privind partajul proprietăţii 
comune în devălmăşie. Achitarea serviciilor  de expertiză  a fost pusă în sarcina pârâtului, 
Sochirca Vasile.
     Pentru efectuarea expertizei, în temeiul prevederilor art.154, alin.(l) din Codul de 
procedură civilă şi art. 51, alin.(l), lit.a) al Legii nr.68 din 14.04.2016 cu privire la expertiza 
judiciară şi statutul expertului judiciar, conform demersului nr.17d din 22.01.2025, de către 
CNEJ  au fost solicitate materiale suplimentare necesare elaborării raportului de expertiză, cu 
termen de prezentare până la data de 01.05.2025, însă până la termenul stabilit materialele 
solicitate nu au fost prezentate (vol.I, f.d.214).
     Conform anexei nr.3, pct.23 la Hotărârea Guvernului nr.194 din 24.03.2017, la remiterea 
materialelor fără executare, în cazul restituirii materialelor din vina solicitantului, se va reține 
15% din suma tarifului contractat, ce reprezintă compensarea orelor lucrătoare ale expertului 
pentru studierea  și examinarea prealabilă a materialelor.
     Potrivit actului de primire-predare a serviciilor  cu plată prestate pentru Judecătoria 
Soroca, sediul Central din 13.05.2025 (vol.I, f.d.215), CNEJ pe lângă Ministerul Justiției, 
denumit în continuare ,,Prestator” și Judecătoria Soroca, sediul Central, denumit în 
continuare ,,Beneficiar” constată că pentru remiterea materialelor fără executare, se va reține 
suma de 3780 lei-15% din suma tarifului contractat-25200 lei, conform ordinului de încasare 
a numerarului nr.2800124 din 20.01.2025 (vol.I, f.d.215).
     Reieșind din cele menționate, instanța consideră necesar de a încasa din contul pârâtului 
Sochirca Vasile în contul statului suma de 3780 (trei mii șapte sute optzeci) lei, cu titlu de 
cheltuieli suportate de Centrul Național de Expertize Judiiciare de pe lângă Ministerul 
Justiției, potrivit actului de primire-predare a serviciilor cu plată prestater din 13.05.2025. 
     Ulterior, prin  încheierea Judecătoriei Soroca, sediul Central din 13.06.2024 (vol.I, 
f.d.154),   s-a dispus admiterea cererii reprezentantului reclamantei, avocatului Postovanu 
Grigore, cu privire la dispunerea unei expertize judiciare în domeniul construcțiilor de către 
Biroul Individual de Expertize Judiciare ,,Achimov Anatolie”.
     La data de 16.05.2025, Biroul Individual de Expertize Judiciare ,,Achimov Anatolie” a 
elaborat Raportului de expertiză judiciară cu nr.75, în baza încheierii Judecătoriei Soroca, 
sediul Central din 13.06.2024.
     În partea ce ține de compensarea cheltuielilor pentru efectuarea expertizei judiciare, 
solicitată în cererea de chemare în judecată de către reprezentantul reclamantei, avocatul 
Postovanu Grigore, instanța reține următoarele.
     Potrivit avizului de plată  din data de 09.01.2025, costul expertizei efectuate de către 
Biroul Individual de Expertize Judiciare ,,Achimov Anatolie” constituie 15400 lei, însă la 
materialele cauzei nu a fost prezentată dovada achitării acesteia. 
     Astfel, instanța va respinge cerința reprezentantului reclamantei, avocatul Postovanu 
Grigore, privind încasarea cheltuielilor pentru efectuarea expertizei judiciare, ca fiind 
neîntemeiată.
     Potrivit art.98 alin.(1) din Codul de procedură civilă, ,,cheltuielile aferente judecării cauzei, 
suportate de instanţa judecătorească, precum şi taxa de stat, de a căror plată reclamantul a fost 
scutit, se încasează la buget de la pârât proporţional părţii admise din acţiune dacă pârâtul nu 
este scutit de plata cheltuielilor de judecată.”
     Luând în considerație faptul că  Judecătoria Soroca, sediul Central, conform tarifelor Î.S. 
,,Poșta Moldovei” S.A.,  a suportat cheltuieli aferente judecării pricinii în legătură cu înştiinţarea 
şi chemarea părţilor în judecată (f.d.100,101,122,124,131,149), instanța va dispune  încasarea de 
la Sochirca Vasile la bugetul Judecătoriei Soroca, sediul Central sumă de 169 (o sută șaizeci și 
nouă) lei. 
     În baza celor expuse și în conformitate cu art. 239-241 din Codul de procedură civilă,
H O T Ă R Ă Ș TE:
     Acţiunea înaintată de avocatul Postovanu Grigore, în interesele Elizavetei Sochirca, către 
Sochirca Vasile, privind partajul proprietății comune în devălmășie, se admite parțial.
     1. Se atribuie în natură cu drept de proprietate a ½ cotă parte lui Sochirca Elizaveta, IDNP 
*****, partea 2 din varianta de partaj din bunul imobil cu nr. cadastral 7827115.115.01, 
amplasat în *****, potrivit raportul de expertiza nr. 75 din 16.05.2025 BIEJ Achimov 
Anatolie, formată din: 
     a. încăperea nr. 1-1 cu suprafața de 26,3 m.p., încăperea nr.1-2 cu suprafața de 14,0 m.p., 
încăperea nr.1- 3 cu suprafața de 6,0 m.p., încăperea nr. 1-4 cu suprafața de 4,1 m.p. 
     b. sectorul de teren marcat de punctele 6-7-8-9-10-11-12-13-14-15-16-17-18-19-20-21-6 
cu suprafața de 2398,5 m.p., (potrivit tabelului 1din Anexa nr. 2.1, colorat în albastru). 
     c. construcțiile accesorii cu nr. cadastral 7827115.115.02, cu suprafața de 44,1 m.p., 
7827115.115.03, cu suprafața de 17,6 m.p., 7827115.115.04, cu suprafața de 66,3 m.p., 
amplasate în *****.
     2. Se atribuie în natură cu drept de proprietate a ½ cotă parte lui Sochirca Vasile, IDNP 
*****, partea 1 din varianata de partaj din bunul imobil cu nr. cadastral 7827115.115.01 
amplasat în *****, potrivit raportul de expertiza nr. 75 din 16.05.2025 BIEJ Achimov 
Anatolie, formată din: 
     a. încăperea nr. 1-5 cu suprafața de 13,6 m.p., încăperea nr.1-6 cu suprafața de 9,3 m.p., 
încăperea nr.1-7 cu suprafața de 14,2 m.p., amplasate în *****
     b. sectorul de teren marcat de punctele 1-2-3-4-5-6-7-8-9-10-11-1 cu suprafața de 2398,5 
m.p, (potrivit tabelului 1 din Anexa nr. 2.1, colorat în roșu). 
     În rest cererea se respinge ca neîntemeiată. 
     Cererea reconvențională înaintată de reprezentantul pârâtului Sochirca Vasile, avocatul 
Valeriu Dumitriu, cu privire la recunoașterea după Sochirca Vasile ca fiind bunuri personale-
bunurile imobile cu nr. cadastrale 7827115115, 7827115115.01, 7827115115.02, 
7827115115.03, situate în ***** se respinge integral ca neîntemeiată. 
     Părțile se oblligă executarea lucrărilor de înzidire a golurilor de uşă dintre următoarele 
încăperi: între încăperea nr. 1-1 şi verandă, între încăperea nr. 1-2 şi încăperea nr. 1- 6, 
precum şi între încăperea nr. 1-5 ş i încăperea nr. 1-4. 
     Se încasează din contul lui Sochirca Elizaveta, IDNP *****, locuitoarea ***** în 
beneficiul lui Sochirca Vasile, IDNP *****, locuitor **********, diferența de egalare a 
cotelor părții în sumă de 99024 (nouăzeci și nouă de  mii douăzeci și patru) lei. 
     Se încasează din contul lui Sochirca Vasile, IDNP *****, locuitor ********** în 
beneficiul lui Sochirca Elizaveta, IDNP *****, locuitoarea **********, suma de 26131 
(douăzeci și șase de mii o sută treizeci și unu) lei cu titlu de cheltuieli de judecată, format din 
6131 (șase mii o sută treizeci și unu) lei, cu titlu de taxa de stat achitată și 20000 (douăzeci 
de mii) lei, cu titlu de serviciile apărătorului. 
     Se încasează din contul lui Sochirca Vasile, IDNP *****, locuitor al ***** în contul 
statului suma de 3780 (trei mii șapte sute optzeci) lei, cu titlu cheltuieli suportate de Centrul 
Național de Expertixe Judiciare de pe lângă Ministerul Justiție, potrivit actului de primire-
predare a serviciilor cu plată prestate din 13.05.2025. 
     Se încasează de la Sochirca Vasile, IDNP *****, locuitor al ********** la bugetul 
Judecătoriei Soroca (c/f 1007601000241, cont IBANMD09TRPAAA142310А0 1199AA) 
cheltuielile aferente judecării pricinii, suportate de instanţa judecătorească în legătură cu 
înştiinţarea şi chemarea părţilor în judecată, în sumă de 169 (o sută șaizeci și nouă) lei. 
     Hotărârea cu drept de atac la Curtea de Apel Nord în termen de 30 zile, de la data 
pronunţării dispozitivului, prin intermediul Judecătoriei Soroca, sediul Central.
   Președintele ședinței,
   judecătorul                                                                                                     Ghenadie  
Mîțu