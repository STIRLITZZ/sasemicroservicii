Dosarul nr.1-66/2024
1-24037303-18-1-04042024
S E N T I N Ţ Ă
în numele Legii
 
11 decembrie 2025                                                                        or. Ștefan Vodă
Judecătoria Căuşeni, sediul Ștefan Vodă
În componența:
Președintele ședinței, judecător                                               Olesea Ciocîrtă-Rusu
Grefier:                                                       David Bulai  
Cu participarea:
   Procurorului                                                                         Alexandru Covalenco
   Apărătorului                                                                         Iurie Cotovici
      a judecat în şedinţă de judecată publică, în baza probelor administrate în faza de 
urmărire penală, cauza penală de învinuire a lui:
                                                Crețu Cristian *****, a. n. *****, IDNP*****, dom. rl. 
Ștefan Vodă, sat. Ermoclia, str. *****, cetățean al 
Republicii Moldova, divorțat, un copil minor la întreținere, 
neangajat în cîmpul muncii, studii medii, nesupus militar, 
nu deține grade de invaliditate, anterior nejudecat
 de comiterea infracțiunii prevăzută de art.191 alin. (2) lit.d) Cod penal al R. Moldova,  
Durata examinării cauzei 04.04.2024-11.12.2025.
Procedura de citare legală executată. 
     Acuzatorul de stat, Alexandru Covalenco a pledat pentru recunoașterea inculpatului 
Crețu Cristian, culpabil de comiterea infracțiunii prevăzută de art.191 alin. (2) lit.d) Cod 
penal, cu aplicarea pedepsei sub formă de amendă în mărime de 650 unități 
convenționale, cu privarea de dreptul de a ocupa anumite funcții. 
Corpurile delicte: Telefonul mobil ”Iphone 15 Pro,128 GB,BLACK Titan” de lăsat la 
partea vătămată.
Mijloace materiale de probă: Copia Contractului individual de muncă nr.82 din 
23.05.2023;  copia contractului cu privire la răspunderea materială individuală deplină cu 
nr. 82 din 23.05.2023 de păstrat în continuare la materialele cauzei penale.
   Reprezentantul legal al părții vătămate Andrian Țurcan, pretenții față de inculpat nu 
are, a fost de acord cu pedeapsa solicitată de acuzatorul de stat.
     Avocatul inculpatului, Iurie Cotovici a solicitat pedeapsă minimă cu amendă. 
     În baza probelor administrate în fază de urmărire penală, instanţa de judecată,  
C  O  N  S  T A  T  Ă :
1.Crețu Cristian, fiind angajat în calitate de vînzător de produse nealimentare în baza 
contractului individual de muncă nr. 82, la unitatea „Ultracom Electronic” SRL, 
situată în or. Ștefan Vodă, str. 31 august 1989, nr. 17 și asumîndu-și răspunderea 
materială individuală deplină се о poartă pentru integritatea valorilor încredințate, 
acționând în scopul însușirii ilegale a bunurilor angajatorului, folosindu-se de situația 
de serviciu, în perioada de timp între data de 11.01.2024 - 17.01.2024, a însușit ilegal 
telefonul mobil de model „Iphone 15 Pro, 128Gb, Black Titan”, cu costul de 26 999 
lei, pe care 1-a folosit în scopuri personale, în așa mod, cauzând entității un prejudiciu 
material considerabil.
2. În ședința de judecată, pînă la începerea cercetării judecătorești, prin înscris autentic, 
inculpatul, Crețu Cristian, asistat de avocatul său, Cotovici Iurie, a depus o cerere prin 
care a declarat personal că recunoaște vina integral, se căiește de cele comise, și a 
solicitat ca cauza penală să fie examinată în procedura simplificată în baza probelor 
anexate la dosar. 
3. Procurorul și apărătorul au  susținut cererea înaintată de inculpat.
4. Constatând că, probele administrate în faza de urmărire penală confirmă că, fapta 
imputată inculpatului constituie infracțiune prevăzută de partea specială a Codului 
penal şi care dovedesc vinovăția de săvârșirea ei, fiind suficiente date cu privire la 
persoana inculpatului, instanța de judecată a dispus examinarea cauzei penale în 
procedura simplificată în baza probelor administrate în fază de urmărire penală, 
indicate de procuror în rechizitoriu.
5. În faţa instanței inculpatul, Crețu Cristian, sub jurământ, prin expunerea factologică, 
ce nu contravine învinuirii formulate în rechizitoriu și-a recunoscut integral vinovăția 
și a declarat că,  aproximativ în anii 2023-2024 a fost angajat în calitate de 
vînzător/consultant la compania Ultracom Electronic SRL. În una din zile fiind la 
lucru a însușit telefonul mobil de model ”Iphone 15 Pro, 128Gb, Black Titan”, cu 
costul de 26 999 lei. Telefonul l-a vîndut, după ce i-a restituit banii cumpărătorului a 
întors telefonul companiei. De cele comise se căiește. Recunoaște că a comis 
infracțiune. Dacă va fi recunoscut vinovat  are posibilitatea să execute pedeapsă cu 
amendă.
6. Analizând declarațiile inculpatului, depuse în ședința de judecată, în raport cu cele 
depuse în cadrul urmăririi penale, instanța reține ca fiind în concordanță cu 
circumstanțele de fapt ale cauzei, considerându-le veridice și convingătoare.
7. Vina inculpatului în comiterea infracțiunii de delapidare averii străine de către cel 
căruia i-au fost încredințate în baza unui titlu și cu anumit scop, folosind situația 
deserviciu, se confirmă și prin următoarele probe examinate în ședința de judecată, și 
administrate la urmărirea penală:
- declarațiile reprezentantului părții vătămate Țurcan Adrian, care a declarat că, activează în calitate de 
vânzător de produse nealimentare SRL’’Ultracom Electronic” ’’Enter Filiala 65” din or. Ștefan Vodă, din 
anul 2021. În primăvara anului 2023, în calitate de vînzător a fost angajat locuitorul s. Ermoclia raionul 
Ștefan Vodă, Crețu Cristian. La angajare Crețu a semnat un pachet de documente, printre care era și 
contractul ,,Cu privire la răspundere materială individuală deplină”. Totodată, răspunderea de bunurile 
care se află în magazin și sunt gestionate, i-au fost aduse și la cunoștință personal.În atribuțiile de 
serviciu lui Cristi intra primirea mărfii, evidența, gestionarea și deservirea clienților.Lunar în perioada de 
timp între data de 15-22, în filială este efectuată inventarierea bunurilor. Astfel, la data de 17.01.2024, 
de către Stici Nicolae (alt angajat a întreprinderii), a fost inițiat raportul de inventariere a bunurilor din 
filială. La data de 18.01.2024, a stabilit că din safeul magazinului lipsește telefonul mobil de model 
’’IPHONE 15 Pro,128 gb, BLACK Titan” cu IMEI 354321292998707, cu costul de 26.999 lei, care a fost 
adus la filială la data de 11.01.2024. Conform documentelor, telefonul a fost primit de către Stici Nicolae 
și tot după aceste acte telefonul urma să se afle în safeu și nu a fost scos în sală la vitrină. Telefonul 
urma să fie depozitat la vitrină cînd se elibera vreun oarecare loc, dar acesta nu a fost făcut. Totodată, 
vizualizând după camere de supraveghere a constatat ca marfa când a fost primita prezenți au fost Stici 
Nicolae si Cretu Cristian. Anume Cristi personal a ținut în mană cutia cu telefon pe care i-a transmis-o lui 
Nicolae și acesta a depozitat-o în safeu.
Constatând lipsa bunului, a anunțat administratorul filialei Vieru Diana, care 1-a rândul sau a anunțat 
securitatea întreprinderii. Tot în acea zi a decis să verifice site-ul  de anunțuri ”999”, unde întâmplător a 
dat de un anunț unde se vindea un telefon mobil asemănător celui care lipsea. Anunțul 1-a interesat 
fiindcă costul telefonului era foarte jos în comparație cu celelalte oferte. Vizualizând fotografia a văzut 
IMEIUL telefonului vândut, care coincidea cu cel care lipsea din magazin. Numărul persoanei de contact 
fiind „079051283”. Îndată a anunțat serviciu de securitate a companiei.
In aceiași zi persoana responsabila de securitatea întreprinderii pe nume Vasile a venit la 
filiala si a adus telefonul mobil. Nu cunoaște cum acesta a făcut rost de acest telefon. 
Telefonul era în cutie din uzină și nu avea ștampila de la cutie deschisa. Ulterior, a aflat 
că telefonul a fost sustras de Cretu Cristi. În ce circumstanțe s-a produs sustragerea nu 
cunoaște.Prejudiciul cauzat întreprinderii constituie suma de 26999 lei suma care este 
considerabilă. (f.d.40-41);
- declarațiile martorului Vasile Huzinschi, care a declarat ca, activează în calitate de manager pe 
securitate la SRL”Ultracom Electronic” din anul 2008. In gestiunea întreprinderii unde activează intră și 
magazinul ’’Enter filiala 65” din or. Ștefan Vodă.
La data de 18 ianuarie 2024, a fost efectuată inventarierea produselor în magazinul “Enter” situat în or. 
Ștefan Vodă, str. 31 August 1989, nr. 17 si a fost depistat dispariția unui telefon de marca „Apple iPhone 
5 Pro Black Titanium 128 GB”, IMEI: 354321292998707 la prețul de 26999 (douăzeci și șase mii noua 
sute nouăzeci si nouă) lei, care a fost recepționat de către angajații magazinului de la depozitul central 
situat în mun. Chișinău la data de 11 ianuarie 2024. Respectiv, dispariția telefonului a avut loc în 
perioada 11 ianuarie 2024 - 17 ianuarie 2024. Monitorizând site-ul ww. 999.md pentru a vedea daca 
produsul dispărut nu este plasat de către cineva spre vânzare, a depistat un anunț în care figura anume 
telefonul dispărut de la întreprinderea noastră la prețul de 1050 (una mie cincizeci) euro, echivalentul în 
lei MDL conform cursului BNM la ziua depunerii prezentului demers fiind 20244 lei (douăzeci mii doua 
sute patruzeci si patru) lei. Anunțul a fost plasat de pe numărul de telefon: 079051283 din care cauza el 
personal a telefonat si a stabilit о întâlnire cu potențialul vânzător a telefonului mobil, pentru a se 
convinge că anume telefonul sustras de la întreprinderea lor era afișat în anunț. A convenit cu persoana 
în cauză, care s-a adeverit a fi cu numele Lin, cu nr. 068883721, alte date nu le cunoaște, să se 
întâlnească la stația PECO ’’Lukoil” din regiunea Aeroportului din mun. Chișinău. Înainte de întâlnire a 
anunțat IP Botanica despre tranzacția respective, si la aceasta acțiune a fost prezenți doi polițiști.
În timpul întâlniri persoana în cauză a prezentat telefonul mobil care după ce a examinat 
IMEI-ul s-a stabilit ca este cel sustras de la magazinul “Enter” situat în or. Ștefan Vodă. 
Persoana pe nume Lin a comunicat că a procurat telefonul de la un tânăr pe nume Cristian 
locuitor a raionului Ștefan Vodă, care se deplasează cu un automobil de model „BMW” 
de culoare albastru. Tranzacția între ei a avut loc la data de 16.01.2024. Tot atunci i-a 
prezentat acestuia camerele de supraveghere de la filiala în care se vedeau angajații 
magazinului. În angajatul întreprinderii Crețu Cristian locuitorul s. Ermoclia, raionul 
Ștefan Vodă, persoana data 1-a recunoscut pe cel care i-a vândut telefonul.
Telefonul respectiv a fost ridicat de la persoana dată si îndată a fost restituit lui în baza 
unei recipise.
În aceiași zi s-a deplasat la magazinul “Enter” situat în or. Ștefan Vodă, str. 31 august 
1989, nr. 17, unde a predat telefonul respectiv.
Aici, Cretu Cristian a recunoscut că a sustras telefonul mobil dar nu a putut comunica 
motivul.Prejudiciul cauzat întreprinderi a fost restituit si pretenții fata de Cretu Cristian la 
moment nu are. (f.d.2-53);
- declarațiile martorului Lin Dontu, care a declarat ca, a plasat pe rețeaua de anunțuri ,,999.md” un 
anunț în care a indicat că procură tehnica. La data de 16.01.2024-17.01.2024, seara a fost apelat la 
numărul de telefon ce-i aparține 068883721, de un tânăr care ulterior a comunicat ca este locuitor or. 
Stefan Voda pe nume Cristian. Acesta a comunicat că dorește să vândă un telefon mobil de model „ 
Iphone 15 Pro” la pretul de 800 euro. A aflat că telefonul este nou în ambalaj, din care cauza a acceptat 
propunerea si a convenit să se întâlnească la PECO „ Lukoil” vizavi de aeroportul din Chișinău.
Cristian a venit în aceeași zi către orele 20:30. Era de unul singur la volanul 
automobilului „BMW-3”, numărul automobilului nu-1 ține minte, de culoare albastru. 
Telefonul era în ambalaj cu sigila pusă, din care cauză nici nu le-a scos. A achitat lui 
Cristian suma de 800 de euro și a plecat. Tot atunci seara a amplasat telefonul pe anunțuri 
,,999.md”. A 3-a sau a 4-a zi a fost telefonat de un potențial cumpărător. Acesta s-a 
dovedit a fi polițist care a ridicat telefonul de la el, comunicându-i că acesta este sustras.
Cristian i-a comunicat că telefonul 1-a primit de la о persoană care îi era dator cu bani, nu 
i-a zis că este furat. Tot în acea seara Cristian 1-a găsit si i-a restituit suma de 800 euro. 
Careva pretenții față de el nu are.(f.d.69-70);
- proces-verbal de ridicare din 19.01.2024, în cadrul cărei acțiuni de la cet. Donțu Lin 
Grigore a fost ridicată о cutie de culoare albă cu inscripția „Iphone”, în interiorul căreia 
se afla telefonul mobil „Iphon 15 Pro”, cu nr IMEI 354321292998707. (f.d.93);
- proces-verbal de ridicare din 26.02.2024, prin intermediul cărei acțiuni de la reprezentantul legal a 
părții vătămate SRL „Ultracom Electronic” cet. Turcan Adrian Lilian au fost ridicate 2 secvențe video din 
data de 11.01.2024 si 16.01.2024, efectuate la camere de supraveghere instalate în incinta magazinului 
„Enter” or. Stefan Voda. (f.d.110-111);
- proces-verbal de examinare din 26.02.2024, prin intermediul cărei acțiuni au fost examinate 2 secvențe 
video din data de 11.01.2024 si 16.01.2024, efectuate la camere de supraveghere instalate în incinta 
magazinului „Enter” or. Ștefan Vodă, (f.d. 112-113).
Aprecierea instanței:
8. Potrivit art. 384 din Codul de procedură penală, instanța hotărăște asupra învinuirii 
înaintate inculpatului prin adoptarea sentinței de condamnare, de achitare sau de 
încetare a procesului penal. Sentința se adoptă în numele legii. Sentinţa instanţei de 
judecată trebuie să fie legală, întemeiată şi motivată. Instanța îşi întemeiază sentinţa 
numai pe probele care au fost cercetate în şedinţa de judecată. 
9. Conform art. 389 alin. (1) şi (2) din Codul de procedură penală, sentința de 
condamnare se adoptă numai în condiţia în care, în urma cercetării judecătorești, 
vinovăţia inculpatului în săvîrșirea infracţiunii a fost confirmată prin ansamblul de 
probe cercetate de instanţa de judecată şi nu poate fi bazată pe presupuneri.
10.Instanța de judecată reține că, sentința de condamnare nu poate fi întemeiată pe 
presupuneri. Sentința de condamnare trebuie să se bazeze pe probe exacte, când toate 
versiunile au fost verificate, iar divergențele apărute au fost lichidate şi apreciate 
corespunzător. Toate îndoielile care nu pot fi înlăturate vor fi interpretate în favoarea 
inculpatului. Astfel, instanța de judecată este obligată prin prisma prevederilor art. 
384 alin. (3) din Codul de procedură penală, să emită sentința legală, întemeiată și 
motivată, bazată pe principiile generale ale efectuării justiției.
11.Instanța de judecată remarcă că, în privința inculpatului Crețu Cristian a fost pornită 
urmărirea penală și derulată cu respectarea legislației procesual penale în vigoare. 
12. La fel, în contextul art. 6 al Convenției pentru apărarea drepturilor omului și 
libertăților fundamentale, inculpatului i-a fost adus la cunoștință atât natura şi cauza 
acuzaţiei, cât şi probele pe care se fundamentează aceasta, într-o manieră detaliată 
prin ordonanță de recunoaștere în calitate de bănuit, prin ordonanță de punere sub 
învinuire şi rechizitoriul întocmit.
13. În același timp, se impune a preciza că, potrivit prevederilor art. 6 din Convenţie, în 
dreptul la un proces echitabil se atribuie şi necesitatea motivării hotărârii. Sub acest 
aspect în cauzele Hiro Balani contra Spaniei, Vandehurk contra Olandei, Ruiz Torija 
contra Spaniei și Boldea contra României, Curtea Europeană a Drepturilor Omului a 
arătat că art.6 paragraful 1 din Convenție obligă instanțele să-și motiveze hotărârile. 
Amploarea acestei obligații poate varia însă în funcție de natura hotărârii, trebuind 
avute în vedere diversitatea solicitărilor pe care inculpatul le-a formulat în fața 
instanței, precum şi diferențele existente în fiecare stat contractant cu privire la 
dispozițiile legale obligatorii, cutume, opinii exprimate în doctrină, aplicabile în 
această materie.
14. De asemenea, Curtea Europeană a Drepturilor Omului a arătat că obligația instanței 
de a motiva hotărârea pronunțată, este aceea de a demonstra părților că au fost 
ascultate (cauza Tatishvili contra Rusiei din 2007). La fel, art. 6 al Convenției implică 
în special în sarcina instanței obligația de a examina efectiv mijloacele, argumentele și 
ofertele de probă ale părților (cauzele Perez împotriva Franței și Van de Hurk 
împotriva Olandei).
15. În alt context, la adoptarea sentinţei, potrivit prevederilor art. 385 alin. (1), pct. 1-4 
din Codul de procedură penală, instanţa de judecată trebuie să soluţioneze următoarele 
chestiuni în următoarea consecutivitate : 1) dacă a avut loc fapta de săvîrşirea căreia 
este învinuit inculpatul; 2) dacă această faptă a fost săvîrşită de inculpat; 3) dacă fapta 
întruneşte elementele infracţiunii şi de care anume lege penală este prevăzută ea; 4) 
dacă inculpatul este vinovat de săvârşirea acestei infracţiuni.
16. Astfel conform ordonanței privind punerea sub învinuire, dar şi potrivit 
rechizitoriului, acțiunile lui Crețu Cristian au fost încadrate în baza art. 191 alin.(2) lit. 
d) din Codul penal.
17. Potrivit art. 191 alin. (2) lit. d) din Codul penal, este stabilită răspunderea penală 
pentru delapidarea averii străine, adică însuşirea ilegală a bunurilor altei persoane 
de către cel care i- au fost încredinţate în baza unui titlu şi cu un anumit scop, care a 
produs daune considerabile, săvârşită cu folosirea situaţiei de serviciu.
18. În corespundere cu art.93 alin.(1) Cod de procedură penală, probele sunt elemente de 
fapt dobândite în modul stabilit de prezentul cod, care servesc la constatarea 
existenței sau inexistenței infracțiunii, la identificarea făptuitorului, la constatarea 
vinovăției, precum și la stabilirea altor împrejurări importante pentru justa soluționare 
a cauzei.
19. În conformitate cu prevederile art. 100 alin. (4) Cod de procedură penală: „Toate 
probele administrate în cauza penală vor fi verificate sub toate aspectele, complet şi 
obiectiv. Verificarea probelor constă în analiza probelor administrate, coroborarea lor 
cu alte probe, administrarea de noi probe şi verificarea sursei din care provin probele, 
în conformitate cu prevederile prezentului cod, prin procedee probatorii respective”.
20. În conformitate cu art.101 alin.(1), (2) Cod de procedură penală, fiecare probă 
urmează să fie apreciată din punct de vedere al pertinenţei, concludenţei, utilităţii şi 
veridicităţii ei, iar toate probele în ansamblu – din punct de vedere al coroborării lor. 
Judecătorul apreciază probele conform propriei convingeri, formate în urma 
examinării lor în ansamblu, sub toate aspectele şi în mod obiectiv, călăuzindu-se de 
lege.    
21. Prin urmare, fiind cercetate în cumul probele administrate în cadrul urmăririi penale, 
se constată că acestea sunt pertinente și concludente, precum și coroborează între ele, 
nefiind stabilite anumite contradicţii esenţiale şi semnificative între probele cu martori 
şi cele materiale, iar în ansamblu confirmă circumstanţele expuse în învinuirea adusă 
inculpatului. 
22. Astfel, instanţa a constatat din materialele cauzei că partea apărării a avut accesul în 
egală măsură la cercetarea tuturor probelor enunţate în rechizitoriu și cele cercetate 
nemijlocit în ședințele de judecată, inclusiv să le conteste.
23. Examinând cauza penală prin prisma art.364 1 Cod de procedură penală al Republicii 
Moldova, audiind conform regulilor de audiere a martorului inculpatul, Crețu 
Cristian, care personal prin înscris autentic, a recunoscut săvârşirea faptei indicate în 
rechizitoriu şi a solicitat judecarea cauzei în baza probelor administrate în faza de 
urmărire penală, şi apreciind probele administrate în faza de urmărire penală din punct 
de vedere al pertinenței, concludenţii, utilităţii şi veridicităţii lor, iar toate în ansamblu 
din punct de vedere al coroborării lor, cu respectarea principului contradictorialității, 
egalităţii armelor, care derivă din dreptul persoanei la un proces echitabil stipulat în 
CEDO, instanţa conchide, că prin acţiunile sale intenţionate, Crețu Cristian a comis 
infracţiunea prevăzută de art. 191 alin.(2) lit.d) Cod penal al RM cu semnele 
calificative- ,, delapidarea averii străine, adică însușirea bunurilor altei persoane de 
către cel căruia i-au fost încredințate în baza unui titlu și cu un anumit scop ori 
refuzul de a le restitui, care a produs daune considerabile, săvîrșire cu folosirea 
situației de serviciu.”
24. Potrivit art. 113 Cod Penal al RM „Se consideră calificare a infracţiunii determinarea 
şi constatarea juridică a corespunderii exacte între semnele faptei prejudiciabile 
săvârşite şi semnele componenţei infracţiunii, prevăzute de norma penală. Calificarea 
oficială a infracţiunii se efectuează la toate etapele procedurii penale de către 
persoanele care efectuează urmărirea penală şi de către judecători”. 
25. Conform art.51 alin.(1) Codul Penal, temeiul real al răspunderii penale îl constituie 
fapta prejudiciabilă săvîrşită, iar componenţa infracţiunii, stipulată în legea penală, 
reprezintă temeiul juridic al răspunderii penale.
26. În sensul precizării componenței de infracțiune, legiuitorul a statuat la art.52 Cod 
penal, că se consideră componență a infracțiunii totalitatea semnelor obiective și 
subiective, stabilite de legea penală, ce califică o faptă prejudiciabilă drept infracțiune 
concretă. Componența infracțiunii reprezintă baza juridică pentru calificarea 
infracțiunii potrivit unui articol concret din prezentul cod.
27. Prin fapta săvârșită, inculpatul a atentat asupra relațiilor sociale a căror existență și 
desfășurare normală sunt condiționate de ocrotirea relațiilor patrimoniale cu privire la 
posesia asupra bunurilor mobile și executarea corectă a atribuţiilor de administrare în 
privinţa bunurilor încredinţate și relaţiile sociale cu privire la desfășurarea normală a 
activităţii de serviciu, care îi constituie obiectul juridic nemijlocit și secundar al 
infracțiunii prevăzute de art.191 Cod penal.
28.Obiectul material al faptei incriminate la art.191 Cod penal îl constituie bunurile care 
au o existență materială, sunt create prin munca omului, dispun de valoare materială și 
cost determinat, fiind bunuri mobile și străine pentru făptuitor. Totodată, obiectul 
material al delapidării averii străine, constituie bunurile încredințate de către o altă 
persoană în administrarea făptuitorului. Încredințarea bunurilor în sarcina 
făptuitorului este un act cu semnificație juridică de manifestare a voinței persoanei, 
care răspunde următoarelor trei condiții: a) Creează în sarcina făptuitorului dreptul de 
a deține bunurile respective, precum și atribuția de a le administra; b)Făptuitorului îi 
revine răspunderea pentru respectarea regimului de utilizare a bunurilor încredințate, 
precum și pentru asigurarea integrității lor; c) Nu se face în scopul de a transmite 
dreptul de proprietate asupra bunurilor către cel care le dobândește; Bunurile pot fi 
încredințate în virtutea funcției de răspundere a făptuitorului, a raporturilor 
contractuale sau a însărcinării speciale din partea persoanei care le încredințează.
Încredințarea bunurilor în virtutea raporturilor contractuale poate fi făcută de oricare 
subiecte ale dreptului civil, fie ele persoane fizice sau persoane juridice. În celelalte 
cazuri, încredințarea bunurilor, se face, în principiu, în privința bunurilor persoanelor 
juridice, în cadrul raporturilor de muncă.
La caz, instanța reține că lui Crețu Cristian, în calitatea sa de vînzător consultant i-au fost 
încredințate, bunurile părții vătămate „Ultracom Electronic” SRL, acesta asumîndu-și 
răspunderea materială individuală deplină се о poartă pentru integritatea valorilor 
încredințate, acționând în scopul însușirii ilegale a bunurilor angajatorului, folosindu-se 
de situația de serviciu, în perioada de timp între data de 11.01.2024 - 17.01.2024, a 
însușit ilegal telefonul mobil de model „Iphone 15 Pro, 128Gb, Black Titan”, cu costul de 
26 999 lei, pe care 1-a folosit în scopuri personale, în așa mod, cauzând entității un 
prejudiciu material considerabil.
29.Latura obiectivă a delapidării străine are următoarea structură: 1) fapta prejudiciabilă 
care constă în acțiunea de însușire ilegală a bunurilor încredințate; 2) urmările 
prejudiciabile sub forma prejudiciului patrimonial efectiv; 3) legătura de cauzalitate 
dintre fapta prejudiciabilă și urmărire prejudiciabile.
În cazul delapidării averii străine, făptuitorul săvârșește luarea bunurilor ce-i sunt străine, 
dar care, la moment, se află în detenția lui legitimă, el profitând de atribuția de a 
administra aceste bunuri. Până la momentul săvârșirii infracțiunii, făptuitorul are calitate 
de deținător legitim al bunurilor altuia. Făptuitorul este persoana căreia bunurile i-au fost 
încredințate în temeiul legii. Însă, ele îi sunt încredințate pentru executarea unor atribuții 
strict determinate, nu pentru a fi sustrase. Acțiunile persoanelor, care pot poseda și 
dispune de bunurile încredințate, se pot exprima în: 1) luarea formală (dacă intenția de 
sustragere apare în timpul transportării) sau în 2) luarea fizică (materială) dacă bunurile 
sunt scoase din depozit, casierie etc.
Astfel probele expuse supra coroborează între ele și dincolo de orice dubiu dovedesc 
fapta imputată inculpatului. În aceste împrejurări prin aprecierea amănunțită cât și prin 
coroborarea probelor administrate la materialele cauzei se atestă cu certitudine latura 
obiectivă a infracțiunii de însuşirea ilegală a bunurilor altei persoane săvîrșită cu folosirea 
situației de serviciu, cu cauzarea de daune considerabile, inclusiv, intenția directă a 
inculpatului în comiterea faptelor imputate.
La capitolul agravantei – folosirea situației de serviciu, instanța de judecată reține că, 
Crețu Cristian era angajat oficial la Ultracom Electronic SRL situată în or. Ștefan Vodă, 
str. 31 august 1989, nr. 17, fiind angajat în baza contractului individual de muncă nr. 82 
din 23 mai 2023 şi având încheiat contract de răspundere materială individuală deplină 
din aceiași dată, purtând răspundere materială deplină pentru prejudiciul cauzat de el 
societăţii comerciale.(f.d.30-36)
30.Latura subiectivă se caracterizează prin intenţie directă şi prin scop de cupiditate. La 
acest aspect instanța a reținut că Crețu Cristian, urmărind scopul de profit şi având 
intenţia directă de a însuşi ilegal telefonul mobil de model „Iphone 15 Pro, 128Gb, 
Black Titan”, cu costul de 26 999 lei, ce aparține angajatorului, care i-au fost 
încredinţate în baza unui titlu şi cu un anumit scop, dându-şi seama de caracterul 
prejudiciabil al acţiunilor sale şi admiţând în mod conştient survenirea urmărilor 
prejudiciabile, a însuşit ilicit telefonul mobil de model „Iphone 15 Pro, 128Gb, Black 
Titan”, cu costul de 26 999 lei, fapt depistat în urma inventarierii produselor în 
magazinul Enter din or. Ștefan Vodă, str. 31 august 1989, nr. 17 din 18 ianuarie 2024, 
drept dovadă se conturează clar și fără echivoc că inculpatul a acționat cu intenție 
directă.
31. Or, potrivit p.11 al hotărârii plenului a Curții Supreme de Justiție din 6 iunie 1992, 
delapidare a averii străine trebuie calificate acţiunile persoanelor care, conform 
funcţiilor lor de răspundere, raporturilor contractuale sau însărcinării speciale a 
proprietarului, înfăptuiesc în privinţa bunurilor încredinţate împuternicirile de 
dispunere, administrare, transportare sau păstrare (depozitor, expeditor, casier etc.).
32. De obicei cu aceste persoane proprietarul încheie contracte de răspundere materială 
deplină pentru averea încredinţată, cum s-a întâmplat și în cazul acesta. Delapidarea 
averii străine constă în faptul că infractorul transformă bunul aflat în gestionarea sau 
administrarea sa într-un bun al său, îl trece efectiv în stăpânirea sa, creând posibilităţi 
de a se comporta faţă de bun ca faţă de un bun propriu, de a efectua acte de dispoziţie 
cu privire la acel bun. 
33. Delapidarea averii străine presupune nu numai însuşirea bunului administrat, dar şi 
irosirea lui prin consumare, cheltuire, dăruire sau transmitere altor persoane fără 
restituirea echivalentului lui. 
34. Vina inculpatului se mai confirmă și prin însăși declarațiile date de către acesta în 
cadrul ședinței de judecată, care a declarat că vina de cele incriminate o recunoaște pe 
deplin.
35.Subiectul infracțiunii prevăzute la art.191 Cod penal este persoana fizică responsabilă 
care la momentul săvârșirii infracțiunii a atins vârsta de 16 ani. Totodată, subiectul 
delapidării averii străine trebuie să aibă calitatea specială de administrator sau altă 
persoană cu funcție de răspundere din cadrul companiei. La caz instanța a identificat 
că inculpatul Crețu Cristian, la momentul săvârșirii infracțiunii era angajat în calitate 
de vînzător produse nealimentare și avea semnat cu întreprinderea și un contract de 
răspundere materială individuală deplină, potrivit căruia, la pct. 1 din contract – 
salariatul își asumă răspunderea materială individuală deplină pentru neasigurarea 
integrității  valorilor transmise lui de către angajator.
36. Contrapunând semnele distinctive ale componenței de infracțiune analizate la faptele 
inculpatului, instanța de judecată ajunge la concluzia că, vinovăția inculpatului Crețu 
Cristian în comiterea infracțiunii constatate a fost demonstrată dincolo de orice 
îndoială rezonabilă şi acesta urmează a fi recunoscut vinovat de săvârșirea infracțiunii 
prevăzute de art.191 alin.(2) lit. d) Cod penal (în vigoare la momentul comiterii 
faptei)– delapidarea averii străine, adică însuşirea ilegală a bunurilor altei persoane de 
către cel care i- au fost încredinţate în baza unui titlu şi cu un anumit scop, care a 
produs daune considerabile, săvârşită cu folosirea situaţiei de serviciu.
37. Temeiurile pentru eliberarea de răspundere penală prevăzută de art. 53 Cod penal – 
lipsesc. 
38. Potrivit art. 24 alin.(2) din Codul de procedură penală, instanța judecătorească nu este 
organ de urmărire penală, nu se manifestă în favoarea acuzării sau a apărării şi nu 
exprimă alte interese decât interesele legii.
39.  În cazul săvârşirii unei infracţiuni, instanţa de judecată este singură în măsură să 
înfăptuiască nemijlocit opera de individualizare a pedepsei pentru infractorul care a 
comis acea infracţiune, având deplina libertate de acţiune în vederea realizării acestei 
operaţiuni, ţinând seama de regulile şi principiile prevăzute de Codul penal, la 
stabilirea felului, duratei ori a cuantumului pedepsei în cadrul operaţiunii de 
individualizare a acesteia.
40. Conform art. 61 Cod penal, pedeapsa penală este o măsură de constrângere statală și 
un mijloc de corectare și reeducare a condamnatului, ce se aplică de instanțele de 
judecată, în numele Legii persoanelor care au săvârșit infracțiuni, cauzând anumite 
lipsuri și restricții drepturilor lor.
41. Pedeapsa are drept scop restabilirea echității sociale, corectarea condamnatului, 
precum și prevenirea săvârșirii de noi infracțiuni atît din partea condamnatului, cît și a 
altor persoane. Executarea pedepsei nu trebuie să cauzeze suferințe fizice și nici să 
înjosească demnitatea persoanei condamnate.
42. La stabilirea pedepsei, instanța de judecată ține cont de prevederile art. 7, 75 Cod 
penal al R. Moldova. 
43. Conform art. 7 alin. (1) Cod penal, la aplicarea legii penale se ţine cont de caracterul 
şi gradul prejudiciabil al infracţiunii săvârșite, de persoana celui vinovat şi de 
circumstanțele cauzei care atenuează ori agravează răspunderea penală.
44. Conform art. 75 alin. (1) Cod penal persoanei recunoscute vinovate de săvârșirea unei 
infracțiuni i se aplică o pedeapsă echitabilă, în limitele fixate și în strictă conformitate 
cu dispozițiile părții generale a Codului penal, la stabilirea categoriei și termenului 
pedepsei, instanța de judecată ține cont de gravitatea infracțiunii săvârșite, de motivul 
acesteia, de persoana celui vinovat, de circumstanțele cauzei, care atenuează ori 
agravează răspunderea, de influența pedepsei aplicate asupra corectării și reeducării 
vinovatului, precum și de condițiile de viață ale  acestuia.
45. Concomitent, executarea pedepsei nu trebuie să cauzeze suferinţe fizice şi nici să 
înjosească demnitatea persoanei condamnate. Pedeapsa aplicată persoanei recunoscute 
vinovate trebuie să fie echitabilă, legală şi corect individualizată, capabilă să 
restabilească echitatea socială şi să realizeze scopurile legii şi pedepsei penale, în 
strictă conformitate cu dispoziţiile părţii generale a Codului penal şi stabilirea 
pedepsei în limitele fixate în partea specială. Instanţa remarcă că pedeapsa este 
echitabilă când ea impune infractorului lipsuri şi restricţii ale drepturilor lui, 
proporţionale cu gravitatea infracţiunii săvârşite şi este suficientă pentru restabilirea 
echităţii sociale, adică a drepturilor şi intereselor victimei, statului şi întregii societăţi, 
perturbate prin infracţiune. 
46. De altfel, pedeapsa este echitabilă şi atunci când este capabilă de a contribui la 
realizarea altor scopuri ale pedepsei penale, cum ar fi corectarea condamnatului şi 
prevenirea comiterii de noi infracţiuni atât de către condamnat, cât şi de alte persoane. 
Or, practica judiciară demonstrează că o pedeapsă prea blândă generează dispreţ faţă 
de ea şi nu este suficientă nici pentru corectarea infractorului şi nici pentru prevenirea 
săvârşirii de noi infracţiuni.
47. În concordanţă, instanţa consideră că o pedeapsă prea aspră generează apariţia unor 
sentimente de nedreptate, jignire, înrăire şi de neîncredere în lege, fapt ce poate duce 
la consecinţe contrare scopului urmărit. 
48.Instanţa concluzionează că sentinţa de condamnare în prezenta cauză penală va avea 
un efect preventiv serios atât pentru inculpat, cât şi pentru alte persoane predispuse la 
comiterea unor astfel de infracţiuni şi va constitui o garanţie şi o asigurare că 
drepturile şi libertăţile consfinţite în Constituţia Republicii Moldova şi alte legi ale 
statului sunt apărate, iar violarea lor este contracarată şi pedepsită.
49. În cadrul individualizării pedepsei, instanţa de judecată ține cont și de regula nr.6 din 
Recomandarea NR. R (92) 16 a Comitetului de miniştri către statele membre 
referitoare la regulile europene asupra sancţiunilor aplicate în comunitate (adoptată de 
Comitetul de Miniştri în 19 octombrie 1992, cu ocazia celei de a 482-a reuniune a 
Delegaţiilor de Miniştri), potrivit căreia „natura şi durata sancţiunilor şi măsurilor 
aplicate în comunitate trebuie de asemenea să fie proporţională cu gravitatea 
infracţiunii pentru care un delincvent a fost condamnat sau o persoană este inculpată, 
cât și cu situația personală a acesteia”.
Din examinarea textului de lege invocat, rezultă că aceste criterii sunt obligatorii şi 
trebuie avute în vedere în procesul de stabilire şi aplicare a pedepsei. 
50.Circumstanțe atenuante în privinţa inculpatului instanţa a reținut, căința sinceră.
51.Circumstanțe agravante, din rîndul celor prevăzute la art.77 Cod penal, instanța nu a 
reținut
52. Referitor la personalitatea inculpatului, instanța reține că, potrivit caracteristicii 
eliberat de primăria s. Ermoclia se caracterizează pozitiv, la întreținere are un copil 
minor (f.d.54-55); potrivit cazierului contravențional are înregistrate două 
contravenții,(f.d.59) conform revendicării inculpatul Crețu Cristian, anterior nu a fost 
condamnat. (f.d.56-57) 
53. Conform art. 16 alin.(2) Cod penal, infracțiunea prevăzută de art.191alin.(2) lit.d) Cod 
penal, imputată lui Crețu Cristian, este  gravăă care se pedepsește cu amendă în 
mărime de la 850 la 1350 unităţi convenţionale sau cu închisoare de la 2 la 6 ani, în 
ambele cazuri cu privarea de dreptul de a ocupa anumite funcţii sau de a exercita o 
anumită activitate pe un termen de pînă la 5 ani.
54.Soluţionînd chestiunea cu privire la tipul şi mărimea pedepsei care urmează a fi 
stabilită inculpatului, prin prisma art. 7, 61, 75-78 Cod penal, conform criteriilor 
generale de individualizare a pedepsei, conform cărora pedeapsa trebuie să fie legală, 
personală, aplicativă şi moralizatoare, egală pentru toţi infractorii şi inevitabilă, 
instanţa de judecată  ţine  cont  de persoana  inculpatului, de gravitatea, caracterul şi 
urmările infracțiunii săvârșite, de motivul acestuia, de concursul circumstanțelor 
agravante şi celor atenuante, de influienţa pedepsei aplicate asupra corectării şi 
reeducării acestuia, instanţa de judecată, ajunge la concluzia de a-i stabili pedeapsa cu 
amendă, în limita prevăzută de lege, ținînd cont și de faptul că inculpatul vina a 
recunoscut-o integral, s-a căit de cele comise, a restituit prejudiciul părții vătămate, 
anterior nu a fost judecat.
55.Totodată, la stabilirea pedepsei, instanţa va ţine cont şi de regula stabilită la art. 80 1 
CP, alin.(1), care prevede că în cazul în care inculpatul a recunoscut săvârșirea 
faptelor indicate în rechizitoriu și a solicitat ca judecata să se facă pe baza probelor 
administrate în faza de urmărire penală, acesta beneficiază de reducerea cu o pătrime 
a limitelor de pedeapsă prevăzute în Partea specială a prezentului cod în cazul 
pedepsei cu amendă, cu muncă neremunerată în folosul comunității sau cu închisoare.
56. Prin reducerea limitelor minime și maxime de pedeapsă, potrivit acestei reguli, noua 
limită de pedeapsă cu  amenda este de la 637,5 la 1.012,50  unități convenționale.
57. Prin urmare instanța ajunge la concluzia de a-i stabili lui Crețu Cristian, pedeapsa cu 
amendă în mărime de 650 unități convenționale cu privarea de dreptul de a desfășura 
activități comerciale pe un termen de 1 ani.
Cu privire la măsura preventivă. 
58. În corespundere cu prevederile art. 385 alin. (1) pct. 15) și art. 395 alin. (1) pct. 5) din 
Codul de procedură penală, instanța urmează să se expună în privința măsurii 
preventive ce se va aplica inculpatului până când sentința va deveni definitivă.
59. Astfel, în scopul executării sentinței, instanța consideră oportun de a aplica 
inculpatului măsura preventivă obligarea de nepărăsire a țării, pînă la rămînerea 
definitivă a sentinței, după care se revocă.  
Cu referire la corpurile delicte:
60. Potrivit prevederilor art. 385 alin. 1), pct. 13) CPP, la adoptarea sentinței, instanța de 
judecată soluționează chestiunea cu privire la corpurile delicte.
61. Corpul delict:- Telefonul mobil „Iphone 15 Pro, 128 GB, BLACK Titan”, care se 
păstrează la partea vătămată SRL „Ultracom Electronic”, „Enter” filiala 65 or. Stefan 
Voda - la intrarea sentinței în vigoare instanța va dispune de lăsat în continuare la 
proprietar.
62. Corpurile delicte copia contractului individual de muncă  nr.082 din 23.05.2023 prin 
care Crețu Cristian *****, a fost angajat în calitate de vînzător de produse 
nealimentare la SRL „Ultracom Electronic” Enter Filiala 65 or.Ștefan Vodă și copia 
contractului cu privire la răspunderea materială individuală deplină  cu nr.082 din 
23.05.2023, pe numele lui Crețu Cristian, angajat în calitate de vînzător de produse 
nealimentare la SRL „Ultracom Electronic”, Enter  Filiala 65 or.Ștefan Vodă, după 
intrarea sentinței în vigoare de păstrat la materialele dosarului.
63. În conformitate cu prevederile art. 364 1, 384-389, 392-395 Cod de procedură penală, 
instanța de judecată, 
H O T Ă R Ă Ș T E:
 Crețu Cristian se recunoaște vinovat în săvârșirea infracțiunii prevăzute de art. 191 
alin. (2) lit. d) Cod penal, cu stabilirea pedepsei sub formă de amendă în mărime de 650 
(șase sute cincizeci) unități convenționale, ce constituie 32500 (treizeci și două mii cinci 
sute) lei, cu privarea de dreptul de a desfășura activități comerciale pe un termen de 1 ani.
Se aplică în privința lui Crețu Cristian măsura preventivă, obligarea de nepărăsire a 
țării pînă la rămînerea definitivă a sentinței după care se revocă.
Corpul delict: Telefonul mobil de model „Iphone 15 Pro, 128 GB, BLACK Titan”, 
care se pastreaza la SRL „Ultracom Electronic”, „Enter” filiala 65 or. Stefan Voda - la 
intrarea sentinței în vigoare, de lăsat în continuare la proprietar.
Corpurile delicte copia contractului individual de muncă  nr.082 din 23.05.2023 
prin care Crețu Cristian *****, a fost angajat în calitate de vînzător de produse 
nealimentare la SRL „Ultracom Electronic” Enter Filiala 65 or.Ștefan Vodă și copia 
contractului cu privire la răspunderea materială individuală deplină  cu nr.082 din 
23.05.2023, pe numele lui Crețu Cristian, angajat în calitate de vînzător de produse 
nealimentare la SRL „Ultracom Electronic”, Enter  Filiala 65 or.Ștefan Vodă, după 
intrarea sentinței în vigoare de păstrat la materialele dosarului.
Sentinţa poate fi atacată cu recurs la Curtea de Apel Centru în termen de 15 zile, 
prin intermediul Judecătoriei Căuşeni, sediul Ștefan Vodă.
       Preşedintele şedinţei, judecător                                      Olesea Ciocîrtă-Rusu