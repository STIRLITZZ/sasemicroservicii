Instanța de fond: Judecătoria Chișinău, sediul Central, judecător Radu Țurcanu
Dosarul nr. 2a-2448/25 
(2-24136437-02-2a-10072025)
D E C I Z I E
29 octombrie 2025             mun. 
Chișinău
Colegiul civil, comercial și de contencios administrativ
al Curții de Apel Centru
În componența: 
Președintele completului, judecătorul                                            Valeriu Arhip
Judecătorii                                    Diana Corlăteanu şi  Nicolae 
Ghedrovici
Grefier                                                                                       Gabriela Catrinesco
examinând, în şedinţă de judecată publică, cererea de apel declarată de SRL ”Arena 
Națională”,
împotriva hotărârii Judecătoriei Chișinău, sediul Central din 12 mai 2025, prin care a 
fost admisă acțiunea, 
în cauza civilă, la cererea de chemare în judecată înaintată de Buga Valentin către SC 
”Arena Națională” SRL, intervenient accesoriu Casa Națională de Asigurări Sociale, privind 
anularea ordinului de sancționare disciplinară sub formă de concediere, încasarea 
prejudiciului moral și a cheltuielilor de judecată, 
a  c o n s t a t a t:
   Pretenţiile reclamantului:
     La  27 noiembrie 2024, Valentin Buga a depus cerere de chemare în judecată către SRL 
,,Arena Națională”,   intervenient accesoriu Casa Națională de Asigurări Sociale, privind 
anularea ordinului de sancționare disciplinară sub formă de concediere, încasarea 
prejudiciului moral și a cheltuielilor de judecată.
        În motivarea cererii de chemare în judecată reclamantul a indicat, că 05.04.2023 cu 
persoana juridică “Arena Națională” SRL, în calitate de angajator, Buga Valentin, în calitate 
de salariat a încheiat contractual individual de muncă nr. 07/04.2023. Astfel, reclamantul a 
fost angajat pe o durată nedeterminată în calitate de manager întreținere spații și rețele 
interne și externe. 
       Indică, că în perioada derulării raportului individual de muncă, în calitate de salariat și-a 
exercitat conștiincios obligațiile de muncă și a depus aport în dezvoltarea, fortificarea și 
valorificarea spațiului SRL „Arena Națională”. 
     Menționează, că neîntemeiat la data de 05.07.2024, potrivit Ordinului nr. 93/07/-A cu 
privire la concediere, a fost concediat din funcția de funcționar de serviciu clădire Aqua 
Centru, Departament sport și agrement, din data de 05.07.2024 conform art. 86 alin. (1) lit. h) 
din Codul Muncii al Republicii Moldova, pe motivul absenței nemotivate de la locul de 
muncă mai mult de patru ore, consecutive în perioada 01.07.2024- 05.07.2024. 
       A mai indicat, că potrivit ordinului de concediere nr. 93/07/-A din 05.07.2024, 
angajatorul a dispus concedierea, invocând lipsa nemotivată de la locul de muncă a 
salariatului Valentin Buga mai mult de 4 ore consecutive în perioada 01.07.2024-05.07.2024 
inclusiv. 
      Precizează că, aplicarea sancțiunii disciplinare sub formă de concediere este una ilegală, 
or, în perioada invocată era internat la Institutul de Urgență pentru Boli Cardiovasculare cu 
sediul în București, aflîndu-se în incapacitate temporară de muncă cu factori de risc 
cardiovascular, suferind de angină pectorală instabilă stabilizată intervențional. 
  Indică că despre spitalizarea sa și imposibilitatea prezentării la locul de muncă pe data de 
01.07.2024, zi de luni, invocată în ordinului de concediere, Valentin Buga a anunțat 
superiorul său, care a adus la cunoștința angajatorului că primul nu se va putea prezenta la 
locul de muncă. Suplimentar a anunțat și angajatorul despre imposibilitatea motivată de a se 
prezenta la locul de muncă. 
      Menționează, că contrar circumstanțele de fapt și argumentelor întemeiate care confirmau 
neprezentarea la locul de muncă, la data de 30.08.2024 în adresa lui Valentin Buga, care se 
afla în incapacitate temporară de muncă, a fost expediat un mesaj, prin care i s-a comunicat 
că a fost concediat din funcția deținută în baza ordinului de concediere nr. 93/07-A din 
05.07.2024. 
      Afirmă, că ordinul cu privire la concediere nu i s-a adus la cunoștință și că a expediat în 
adresa angajatorului cererea prealabilă cu privire la soluționarea litigiului individual de 
muncă, solicitând reclamarea ordinului. A luat act de conținutul ordinului, ca urmare a 
recepționării răspunsului nr. 200 din 18.10.2024 emis de angajator la cererea prealabilă, prin 
care angajatorul și-a exprimat dezacordul privind soluționarea pe cale amiabilă a litigiului. 
     Mai reține, că Ordinul nr. 93/07-A a fost emis contrar prevederilor art. 209 Codul Muncii, 
care stabilește obligativitatea indicării în ordin a rigorilor stabilite de legiuitor, or conform 
art. 209 Codul Muncii, sancțiunea disciplinară se aplică prin ordin (dispoziție, decizie, 
hotărâre), în care se indică în mod obligatoriu, temeiurile de fapt şi de drept ale aplicării 
sancțiunii, termenul în care sancțiunea poate fi contestată, organul în care sancțiunea poate fi 
contestată.
       Reclamantul Valentin Buga a mai făcut referire la prevederile art. art. 10 alin. (2) lit. a) 
Codul Muncii, potrivit căruia angajatorul este obligat să respecte legile şi alte acte normative, 
în vederea neîngrădirii dreptului la muncă, or, indică că libertatea muncii este garantată de 
Constituția Republicii Moldova, fiind instituită la nivel de principiu constituțional. 
Menționează că sancționarea salariatului, aplicată sub forma celei mai drastice sancțiuni 
disciplinare sub formă de concediere nu poate avea loc, fără respectarea temeiurilor de fapt și 
de drept privind procedura de aplicare a sancțiunii disciplinare, că angajatorul a aplicat 
abuziv, norma materială fără respectarea rigorilor procedurale. 
      Indică că angajatorul, încâlcind procedura de aplicare a sancțiunii disciplinare, nu a 
respectat dreptul salariatului de a prezenta probe veridice care în mod vădit ar fi atestat lipsa 
temeiurilor de aplicare și netemeinicia ordinului. 
      Reține, prevederile art. 208 alin. (1) Codul Muncii potrivit căroră pînă la aplicarea 
sancțiunii disciplinare, angajatorul este obligat să ceară în scris salariatului o explicație scrisă 
privind fapta comisă. Explicația privind fapta comisă poate fi prezentată de către salariat în 
termen de 5 zile lucrătoare de la data solicitării. Refuzul de a prezenta explicația cerută se 
consemnează într-un proces-verbal semnat de un reprezentant al angajatorului și un 
reprezentant al salariaților.
     Menționează, că se consideră abatere disciplinară, acțiunile sau inacțiunile săvârșite cu 
vinovăție a salariatului, care la caz, nu a fost demonstrată și că angajatorul aplicând în mod 
abuziv sancțiunea disciplinară, nu a identificat argumente juridice întemeiate care ar fi dus la 
răspunderea salariatului și încetarea contractului individual de muncă, or reține că la caz, 
acestea nu se întrunesc. 
    Face referire la prevederile art. 86 alin. (1), art. 206 alin. (1) și reține că concedierea 
disciplinară conform temeiurilor art. 86 alin. (1) lit. (g)-(r) Codul Muncii, este admisă doar ca 
consecință a încălcării de către salariat a disciplinei de muncă care se referă nemijlocit la 
comportamentul salariatul, angajatorul fiind obligat potrivit art. 206 alin. (5) Codul Muncii, 
la aplicarea sancțiunii disciplinare, să țină cont de gravitatea abaterii disciplinare comise şi de 
alte circumstanțe obiective. 
   Reiterează că concedierea disciplinară rezidă în sancționarea abaterilor disciplinare a 
salariatului comise doar cu vinovăție a obligațiilor de muncă. 
    Reține că nu se confirmă vinovăția sa or, potrivit confirmării din adeverința medicală, fișa 
nr. 16520/28.06.2024 eliberată de Institutul de Urgență pentru Boli Cardiovasculare cu sediul 
în București, Buga Valentin care deține și cetățenia statului român, a fost internat în spital în 
perioada 28.06.2024 - 05.07.2024.
      De asemenea reține, că în cadrul răspunderii disciplinare gravitatea abaterii disciplinare 
comise servește drept unul din criteriile principale folosite pentru individualizarea sancțiunii 
disciplinare. Or, excluderea vinovăției sale este invocă ca este incontestabilă, fapt atestat ca 
urmare a incapacității temporare de muncă a acestuia, confirmată din conținutul înscrisurilor 
eliberate de Institutul de Urgență pentru Boli Cardiovasculare, cu sediul în București, cu 
privire la efectuarea analizelor de laborator. Or, în acte se identifică detaliat data, luna, anul 
și ora analizelor, care confirmă perioada internării de la 28.06.2024 pînă la 05.07.2024. Or, 
fiind externat din spital la data de 04.07.2024, starea de sănătate a acestuia s-a agravat, 
repetat în aceeași zi la 04.07.2024 Valentin Buga a fost internat în spital pînă la data de 
05.07.2024.     
      Indică, că din conținutului scrisorii medicale a Institutului de Urgență pentru Boli 
Cardiovasculare, eliberat pe numele lui Valentin Buga, se reține că pacientului i s-au explicat 
riscurile de tromboxs de stent, infarct și deces. S-a făcut referat către Brigada rutieră și către 
Direcția spitalului în ceea ce privește situația pacientului (consemnat în FO). Se interzice 
conducerea autovehiculelor rutiere pînă la informarea medicului de familie și repetării 
coronografiei.
    Reține că la externare din Institutul de Urgență pentru Boli Cardiovasculare, Buga 
Valentin s-a adresat la medicul de familie care ca urmare a nerecuperării salariatului și 
incapacității temporare de muncă, i-a eliberat certificatul de concediu medical, conform 
rigorilor legislației Republicii Moldova.
    Menționează că angajatorul ilegal, i-a aplicat sancțiunea disciplinară sub forma de 
concediere și l-a privat ilegal de dreptul de a munci, contrar prevederilor Constituționale. 
Indică că Republica Moldova este un stat de drept, în care dreptul la muncă și la protecția 
muncii sunt garantate de art. 43 din Constituție. Susține că potrivit înscrisului nr. 200 din 
18.10.2024 emis de angajator la cererea prealabilă, expediat de acesta în adresa angajatorului 
în vederea soluționării amiabile a litigiului, angajatorul a reținut prevederile art. 9 alin. (2) lit. 
g1 )Codul Muncii al Republicii Moldova conform cărora, salariatul este obligat, să informeze 
de îndată angajatorul sau conducătorul nemijlocit despre imposibilitatea de a se prezenta la 
serviciu și să prezinte, în termen de 5 zile lucrătoare după reluarea activității de muncă, 
documentele care justifică absența.
        Consideră pretinsele argumente neîntemeiate, or indică că a anunțat despre 
imposibilitatea prezentării la locul de muncă, iar cu privire la norma invocată indică că nu       
și-a reluat activitatea în vederea prezentării actelor justificative, raportul individual de muncă 
fiind încetat unilateral și abuziv de către angajator în perioada de timp în care Valentin Buga 
se afla internat în spital fiind în incapacitate temporară de muncă, iar activitatea de muncă nu 
a fost reluată, acesta fiind concediat. 
       Acțiunea reclamantului a fost întemeiată și pe prevederile art. art. 89 alin. (2), 329 
alin.(1), lit. a), art. 330 alin. (1) lit. b) al art. 90 Codul Muncii. 
    Solicită reclamantul anularea ordinului de sancționară disciplinară sub formă de 
concediere, încasarea salariului restant pentru toată perioada privării ilegale de posibilitatea 
de a munci și lipsei forțate de la serviciu, pînă la data pronunțării hotărârii, încasarea 
compensației suplimentare în mărime de 3 salarii medii lunare ale salariatului în locul 
restabilirii la locul de muncă, încasarea cheltuielilor de judecată și a cheltuielilor cu titlul de 
asistență juridică, încasarea prejudiciului moral în mărimea unui salariu mediu lunar.
     Poziția instanței de fond:
     Prin hotărârea Judecătoriei Chișinău, sediul Central din 12 mai 2025 s-a admis acțiunea. 
S-a anulat ordinul nr. 93/07-A din 05 iulie 2024 cu privire la sancționarea disciplinară a 
salariatului Buga Valentin, sub forma de concediere din funcția anterior deținută. S-a încasat 
din contul SRL ,,Arena Națională” în contul lui Valentin Buga, salariul restant pentru toată 
perioada privării ilegale de posibilitatea de a munci și lipsei forțate de la serviciu pînă la 12 
mai 2025 inclusiv. S-a încasat din contul SRL ,,Arena Națională” în contul lui Valentin 
Buga, a compensației suplimentare în mărime de 3 salarii medii lunare ale salariatului 
Valentin Buga, în locul restabilirii la locul de muncă. S-a încasat din contul SRL ,,Arena 
Națională” în contul lui  Valentin Buga,  prejudiciul moral în mărimea unui salariu mediu 
lunar. S-a încasat din contul SRL „Arena Națională” în contul lui Valentin Buga, a 
cheltuielilor de judecată formate din taxa de timbru în mărime de 200 lei și cheltuieli de 
asistență juridică în sumă de 15 000 lei.
 
    Solicitarea apelantului:
    Invocând dezacordul cu soluția primei instanțe, la 10 iunie 2025 administratorul SRL 
,,Arena Națională”,  Sergiu Stanciu,  a depus cerere de apel nemotivată împotriva hotărârii 
Judecătoriei Chișinău, sediul Central din 12 mai 2025, solicitând casarea hotărârii primei 
instanțe, cu emiterea unei noi hotărâri de respingere a acțiunii.
Argumentele părţilor: 
      În motivarea apelului s-a indicat, că la stabilirea sancțiunii disciplinare aplicabile de către 
angajator a fost respectat principiul proporționalității sancțiunii - principiu fundamental în 
materia răspunderii disciplinare - întrucât intimatul Valentin Buga a lipsit de la serviciu timp 
de cinci zile lucrătoare consecutive, începând cu data la care trebuia să revină la locul de 
muncă, respectiv 01.06.2024. Până la această dată, intimatul s-a aflat în concediu medical o 
perioadă îndelungată, iar de fiecare dată a comunicat doar telefonic faptul că este bolnav şi că 
va prezenta certificat medical, însă nu depunea niciun document justificativ. 
      Este relevant şi faptul că, potrivit propriei cereri de chemare în judecată, Valentin Buga a 
aflat despre emiterea ordinului de concediere dintr-un mesaj telefonic transmis de doamna 
Iuliana Ţurcan, şefa Serviciului resurse umane şi secretariat, la data de 30.08.2024. Acest 
aspect demonstrează că intimatul nu s-a prezentat deloc la serviciu, iar instanţa de fond greşit 
a indicat în hotărârea contestată că, Valentin Buga nu şi-a reluat activitatea fiind concediat 
din funcţie.
De asemenea, instanţa de fond nu a evaluat argumentul apelantei potrivit căruia, 
Valentin Buga ar fi putut fi reîncadrat în muncă dacă ar fi prezentat documente medicale 
justificative până la data de 30.08.2024 sau odată cu depunerea cererii prealabile. Nu s-a 
ţinut cont de faptul că salariatul a avut această posibilitate, dar nu şi-a exercitat-o. În acest 
context, nu paate fi considerat apriori că apelanta a aplicat sancțiunea disciplinară - 
concederea ca fiind una ilegală. Aceasta a fost singura soluţie, în raport cu circumstanţele 
descrise. 
La fel, prima instanţă nu a ţinut cont de faptul că, aspectele descrise au justificat 
emiterea ordinului de concediere.Lipsa reluării activității  lui Valentin Buga nu a fost cauzată 
de angajator, ci de alte motive legate personal de intimat (posibil starea de sănătate). La fel 
intimatul, şi nici nu a îndeplinit obligaţia de a prezenta documente justificative privind 
motivul absenței. Practic, acesta a dispărut fără a mai oferi vreo explicație concretă. 
A subliniat, că absenţa nemotivată de la serviciu se consideră plecarea salariatului fără 
ordinul angajatorului în concediu de odihnă anual, în concediu neplătit, în concediu de 
odihnă anual suplimentar, în concediu de studii, folosirea abuzivă a zilelor de recuperare, 
abandonarea lucrului până la expirarea acțiunii contractului de muncă încheiat pe un anumit 
termen. Conform practicii judiciare, salariatul are obligaţia de a informa angajatorul despre 
orice absenţă şi de a prezenta documentele justificative în termenele stabilite. Neîndeplinirea 
acestei obligaţii poate fi interpretată ca o absenţă nemotivată, justificând aplicarea 
sancţiunilor disciplinare, inclusiv concedierea. La emiterea ordinului de concediere s-au avut 
în vedere şi aspectele legate de comportamentul anterior al salariatului Valentin Buga, care a 
demonstrat lipsă de disciplină şi nerespectarea obligațiilor de serviciu.
Suplimentar a menționat, că intimatul Buga a prezentat certificatele medicale cu 
întârziere, afectând evidența timpului de muncă şi obligaţiile fiscale ale angajatorului. 
Această întârziere a determinat corectarea declaraţiilor către autorităţi şi a generat supraplăţi 
salariale, evidenţiind o lipsă de responsabilitate şi colaborare din partea salariatului.
A opiniat, că salariul pentru perioada aflării pe buletin de boală nu poate să fie încasat 
de la angajator, or angajatul nu a prestat munca conform contactului de muncă. Consideră, că  
SRL ,,Arena Naţională” putea să achite lui Valentin Buga suma de 2600,12 lei pentru 
primele 5 zile din buletinul de boală. 
A susținut, că angajatorul SRL „Arena Naţională” nu este în culpă pentru emiterea 
ordinului de concediere contestat, întrucât decizia respectivă a fost adoptată în condițiile legii 
şi în lipsa unor documente justificative esențiale care să ateste imposibilitatea temporară de 
muncă a salariatului. Intimatul Valentin Buga a omis să prezinte certificatele medicale în 
termenul legal şi rezonabil, afectând grav evidenţa timpului de muncă, obligaţiile fiscale şi 
contabile ale angajatorului. Această omisiune a generat supraplăți salariale şi neconcordanţe 
în raportările către autorităţi, situaţii imputabile exclusiv salariatului, reflectând lipsa de 
diligenţă şi cooperare din partea acestuia. Mai mult, deşi ulterior s-a demonstrat că intimatul 
Buga s-a aflat în concediu medical între 08.07.2024 şi 08.11.2024, angajatorul nu poate fi 
tras la răspundere pentru neinformarea sa la timp. Salariatul avea obligaţia de a comunica în 
termen de 15 zile certificatele medicale, astfel încât angajatorul să poată reacţiona în limitele 
legale. Prin urmare, culpa procedurală aparţine exclusiv salariatului, iar angajatorul şi-a 
îndeplinit obligaţiile cu bună-credinţă şi în conformitate cu dispoziţiile Codului muncii. 
Consideră, că prima instanţă greşit a indicat în hotărârea contestată precum că 
reprezentantul pârâtului nu cunoaște despre existenţa unui alt acord adiţional de modificare a 
clauzelor contractuale decât cel prezentat la materialele cauzei de către partea pîrîtă. 
Reprezentantul pîrîtului a menţionat, că Valentin Buga a fost transferat în funcţia de 
Funcţionar de serviciu Aqua Centru, Departament sport, funcţie din care a fost concediat 
pentru absenţă nemotivată de la locul de muncă, care era frecventă. Transferul în această 
funcţie a fost efectuat la propunerea angajatorului, având în vedere starea de sănătate precară 
a intimatului, care se afla deseori în concediu medical. Astfel, din motive medicale, Valentin 
Buga a fost transferat într-o altă funcţie, care presupunea sarcini mai puţin solicitante. Astfel, 
acest transfer a fost acceptat şi angajatul Valentin Buga şi a continuat muncă în funcţia de 
Funcţionar de serviciu Aqua Centru.
La cererea de apel reprezentantul intimatului Valentin Buga, avocata Olga Goncearuc a 
prezentat referința, prin care și-a exprimat dezacordul cu argumentele expuse în cererea de 
apel, solicitînd respingerea  acesteia.
Termenul de declarare a apelului:
 În conformitate cu prevederile art. 362 alin. (1) din Codul de procedură civilă, termenul 
de declarare a apelului este de 30 de zile de la data pronunțării dispozitivului hotărârii, dacă 
legea nu prevede altfel.
  În acest context, având în vedere că dispozitivul hotărârii Judecătoriei Chișinău, sediul 
Central a fost pronunțat la 12 mai 2025, iar cererea de apel a fost depusă la   10 iunie 2025, 
Colegiul judiciar constată că aceasta a fost declarată în termen.
Poziția părților în ședința de apel:
În ședința instanței de apel  reprezentantul apelantei  SRL ,,Arena Națională” nu s-a 
prezentat, dar  prin cerere a solicitat examinarea cauzei în lipsa sa.
 Reprezentantul intimatului  Valentin Buga, avocata Olga Goncearuc în ședința instanței 
de apel a solicitat respingerea apelului și menținerea hotărîrii instanței de fond.
 Intimatul Valentin Buga și reprezentantul intervenientului accesoriu Casa Națională de 
Asigurări Sociale, fiind citați legal, nu s-au prezentat în ședința instanței de apel. Urmare a 
acestui fapt și în corespundere cu prevederile art. 379 alin. (1) Cod de procedură civilă, 
Colegiul a dispus examinarea cauzei în lipsa acestora.
Aprecierea instanței de apel:
Analizând legalitatea și temeinicia hotărârii atacate, prin prisma argumentelor invocate 
de participanții la proces și a materialelor din dosar, Colegiul consideră apelul declarat drept 
neîntemeiat și care urmează a fi respins, din următoarele motive. 
 În conformitate cu art. 373 Cod de procedură civilă, instanța de apel verifică, în limitele 
cererii de apel, ale referințelor şi obiecţiilor înaintate, legalitatea şi temeinicia hotărîrii 
atacate în ceea ce privește constatarea circumstanţelor de fapt şi aplicarea legii în primă 
instanţă. În limitele apelului, instanţa de apel verifică circumstanţele şi raporturile juridice 
stabilite în hotărîrea primei instanţe, precum şi cele care nu au fost stabilite, dar care au 
importanţă pentru soluţionarea cauzei, apreciază probele din dosar şi cele prezentate 
suplimentar în instanţă de apel de către participanţii la proces. În cazul în care motivarea 
apelului nu cuprinde argumente sau dovezi noi, instanţa de apel se pronunţă în fond, numai 
în temeiul celor invocate în primă instanţă. Instanţa de apel este obligată să se pronunţe 
asupra tuturor motivelor invocate în apel. Apelantului nu i se poate crea în propria cale de 
atac o situaţie mai dificilă decît aceea din hotărîrea atacată cu apel, cu excepţia cazurilor cînd 
consimte şi cînd hotărîrea este atacată şi de alţi participanţi la proces.
Potrivit art. 385 lit. a) Cod de procedură civilă, instanța de apel, după ce judecă apelul, 
este în drept să respingă apelul și să mențină hotărârea primei instanțe. 
 Astfel, prevederile legale enunțate în mod expres obligă instanța de apel să verifice 
circumstanțele şi raporturile juridice stabilite în hotărârea primei instanțe, precum şi cele care 
nu au fost stabilite şi este obligată să se pronunțe asupra tuturor motivelor invocate în apel. 
Colegiul Civil reține că instanța de apel, potrivit regulilor unui proces echitabil, 
reținândse rolul determinant al concluziilor sale, are obligația să examineze efectiv 
problemele esențiale care îi sunt supuse aprecierii şi să nu se limiteze la însușirea motivelor 
instanței inferioare. (Hirro Balani c. Spaniei, nr.18064/91 din 09.12.1994 §27; Georgiadis c. 
Greciei nr.21522/93 din 29.05.1997 § 43). 
Potrivit recomandărilor avizului nr.11 din 2008 al Consiliului Consultativ al 
Judecătorilor Europeni (CCJE) în atenţia Comitetului de Miniştri al Consiliului Europei 
privind calitatea hotărârilor judecătoreşti, o motivaţie şi o analiză clară sunt cerinţele 
fundamentale ale hotărârilor judecătoreşti şi un aspect important al dreptului la un proces 
echitabil. 34. Totodată, Colegiul judiciar consideră necesar să menționeze că nu va formula 
un răspuns detaliat pentru fiecare argument al apelantului, ci va analiza doar motivele 
decisive pentru soluționarea prezentei cauze (a se vedea Gard Ruiz vs Spania (Marea 
Cameră), 21 ianuarie 1999, parag.26, Moreira Fereira vs Portugalia (nr.2) (Marea Cameră), 
11 iulie 2017, parag.84,98). 
În conformitate cu prevederile art.118 alin. (1) Cod de procedură civilă, fiecare parte 
trebuie să dovedească circumstanţele pe care le invocă drept temei al pretenţiilor şi 
obiecţiilor sale, iar conform art. 130 Cod de procedură civilă, instanţa judecătorească 
apreciază probele după intima ei convingere, bazată pe cercetarea multiaspectuală, completă, 
nepărtinitoare şi nemijlocită a tuturor probelor din dosar în ansamblu şi interconexiunea lor, 
călăuzindu-se de lege. Nici un fel de probe nu au pentru instanţa judecătorească o forţă 
probantă prestabilită fără aprecierea lor. Fiecare probă se apreciază de instanţă privitor la 
pertinenţa, admisibilitatea, veridicitatea ei, iar toate probele în ansamblu, privitor la legătura 
lor reciprocă şi suficienţa pentru soluţionarea cauzei.
 Așadar, instanţa de apel constată că prima instanța a determinat corect raportul juridic 
dedus judecății, circumstanțele importante pentru soluționarea cauzei au fost stabilite şi 
elucidate pe deplin, probelor prezentate a dat apreciere completă, obiectivă şi sub toate 
aspectele, iar hotărârea este legală şi întemeiată, adoptată cu respectarea drepturilor şi 
intereselor legale a participanţilor la proces. 
 În susținerea acestei concluzii Colegiul reține următoarele constatări.
La data de 05.04.2023 SRL„Arena Naţională” în persoana administratorului Sergiu 
Stanciu ,în calitate de angajator şi persoana fizică Valentin Buga, în calitate de salariat au 
încheiat Contractul individual de muncă nr. 07/04/2023. Potrivit clauzelor contractuale 
pct.pct. 1,2 lit. a), 3 lit. a) a Contractului individual de muncă nr. 07/04/2023 din 05.04.2023, 
Valentin Buga a fost angajat pe o durată nedeterminată în calitate de manager întreţinere 
spaţii şi reţele interne şi externe. 
Din suportul probatoriu urmează că potrivit Acordului nr. 1 din 06 iunie 2023 cu privire 
la modificarea şi completarea Contractului nominalizat, părţile au convenit asupra 
transferării salariatului Valentin Buga în funcţia de Manager administrativ spaţii interne şi 
externe, Departament tehnic, în vigoare din 06 iunie 2023.
La data de 05 iulie 2024 SRL ,,Arena Națională”, în calitate de angajator a emis ordinul 
nr. 93/07-A cu privire la concedierea salariatului Valentin Buga. Potrivit pct. 1 al ordinului 
nominalizat, angajatorul a dispus concedierea din funcția de Funcționar de serviciu clădire 
Aqua Centru, Departament sport și agreement, a salariatului Buga Valentin din data de 5 
iulie 2024, conform art.86 alin. (1) lit. h) din Codul Muncii, absența nemotivată de la locul 
de muncă, mai mult de patru ore consecutive în perioada 01.07.21-05.07.2024 inclusiv. 
În același timp, potrivit Biletului de ieșire din spital, scrisoare medicală eliberată de 
Institutul de Urgență pentru Boli Cardiovasculare “Prof.Dr.C.C.Iliescu”, București, foaia de 
internare nr. 16520 se confirmă incontestabil data internării în spitalul nominalizat a 
reclamantului Buga Valentin, 28.06.2024 09:08 și data externării 04.07.2024 12:00. 
Totodată, potrivit Biletului de ieșire din spital, scrisoare medicală a Institutului de 
Urgență pentru Boli Cardiovasculare “Prof.Dr.C.C.Iliescu”, foaia de internare nr. 17086 se 
confirmă incontestabil data internării a reclamantului Buga Valentin, 04.07.2024 15:13 și 
data externării 05.07.2024 11:00. 
De asemenea, din suportul probatoriu urmează și Adeverința Medicală eliberată la 
05.07.2024 de Institutul de Urgență pentru Boli Cardiovasculare care adeverește, că Valentin 
Buga a fost internat în spital la 28.06.2024-05.05.07.2024 suferind de angină pectorală 
instabilă stabilizată intervențional.
Așa dar, în contextul pretențiilor deduse judecării, instanţa de apel reţine că conform art. 
45 Codul muncii ”contractul individual de muncă este înţelegerea dintre salariat şi angajator, 
prin care salariatul se obligă să presteze o muncă într-o anumită specialitate, calificare sau 
funcţie, să respecte regulamentul intern al unităţii, iar angajatorul se obligă să-i asigure 
condiţiile de muncă prevăzute de prezentul cod, de alte acte normative ce conţin norme ale 
dreptului muncii, de contractul colectiv de muncă, precum şi să achite la timp şi integral 
salariul”.
În concordanță cu art. 81 din Codul muncii, contractul individual de muncă poate înceta: 
în circumstanţe ce nu depind de voinţa părţilor (art.82, 305 şi 310); prin acordul scris al 
părţilor (art. 821 ); la iniţiativa uneia dintre părţi (art.85 şi 86). În toate cazurile menţionate la 
alin.(1), ziua încetării contractului individual de muncă se consideră ultima zi de muncă. 
Contractul individual de muncă încetează în temeiul ordinului (dispoziţiei, deciziei, hotărîrii) 
angajatorului, care se aduce la cunoştinţa salariatului, sub semnătură, cel tîrziu la data 
eliberării din serviciu, cu excepția cazului în care salariatul nu lucrează pînă în ziua eliberării 
din serviciu (absenţă nemotivată de la serviciu, privaţiune de libertate etc.). Ordinul 
(dispoziţia, decizia, hotărîrea) angajatorului cu privire la încetarea contractului individual de 
muncă trebuie să conţină referire la articolul, alineatul, punctul şi litera corespunzătoare din 
lege.
Concedierea disciplinară conform temeiurilor art. 86 alin. (1) Iit. (g)-(r) Codul Muncii, 
este admisă doar ca consecinţă a încălcării de către salariat a disciplinei de muncă care se 
referă nemijlocit la comportamentul salariatul, angajatorul fiind obligat potrivit art. 206 alin. 
(5) Codul Muncii, la aplicarea sancţiunii disciplinare, să ţină cont de gravitatea abaterii 
disciplinare comise şi de alte circumstanţe obiective.
Potrivit art. 89 alin.(2) Codul muncii ” la examinarea litigiului individual de muncă de 
către instanţa de judecată, angajatorul este obligat să dovedească legalitatea şi să indice 
temeiurile transferării sau eliberării din serviciu a salariatului. În cazul contestării de către 
salariatul membru de sindicat a ordinului de concediere, instanţa de judecată va solicita 
opinia consultativă a organului (organizatorului) sindical privind concedierea salariatului 
respectiv”.
 Raportînd la caz normele legale sus-menționate și din circumstanțele stabilite Colegiul 
judiciar  consideră, că instanța de fond corect a reținut, că angajatorul nu a probat existența 
temeiurilor de fapt și de drept al dreptului privind atragerea la răspundere disciplinară a 
salariatului și nu a anulat ordinul contestat pe cale amiabilă. Or, angajatorul nu a identificat 
argumente juridice întemeiate pasibile pentru a atrage la răspundere disciplinară salariatul și 
a încetat într-un mod abuziv, unilateral contractul individual de muncă sub forma concedierii.
În acest context Completul notează, că potrivit Ordinului de concediere nr. 93/07/-A din 
05.07.2024, SRL “Arena Naţională” a dispus concedierea, invocînd lipsa nemotivată de la 
locul de muncă a salariatului Valentin Buga mai mult de 4 ore consecutive în perioada de 
01.07.2024 - 05.07.2024. Or, în perioada invocată, inclusiv şi la data concedierii, Valentin 
Buga se afla internat la Institutul de Urgenţă pentru Boli Cardiovasculare cu sediul în 
Bucureşti, fiind în incapacitate temporară de muncă cu factori de risc cardiovascular, 
suferind de angină pectorală instabilă stabilizată intervenţional. Despre spitalizarea sa şi 
imposibilitatea prezentării la locul de muncă pe data de 01.07.2024 salariatul a anunţat 
superiorul său, care a adus la cunoştinţa angajatorului, că Buga Valentin nu se va putea 
prezenta la locul de muncă, fapt confirmat în instanţa de fond şi de apelantă. Suplimentar 
salariatul a anunţat şi administratorul SRL „Arena Naţională”, despre imposibilitatea 
motivată de a se prezenta la locul de muncă.
Nu se reține de instanța de apel argumentele apelantei cu privire la pretinsul 
comportament al salariatului anterior concedierii,or, acest argument este neprobat în fond.
Totodată, Colegiul, în acord cu poziția primei instanțe, apreciază că Ordinul nr. 93/07-A 
din 05.07.2024 a fost emis contrar prevederilor art. 209 Codul Muncii, care stabileşte 
obligativitatea indicării în ordin a rigorilor obligatorii stabilite de norma imperativă, or 
conform art. 209 Codul Muncii, sancţiunea disciplinară se aplică prin ordin (dispoziţie, 
decizie, hotărîre), în care se indică în mod obligatoriu: a) temeiurile de fapt şi de drept ale 
aplicării sancţiunii; b) termenul în care sancţiunea poate fi contestată; c) organul în care 
sancţiunea poate fi contestată. 
 În conexiunea celor relatate, Colegiul conchide că prima instanță, corect  a admis 
pretenția părții reclamante Buga Valentin cu privire la anularea ordinului nr. 93/07-A din 05 
iulie 2024 cu privire la sancționarea disciplinară sub forma concedierii și încasarea a 
salariului restant pentru toată perioada privării ilegale de posibilitatea de a munci și lipsei 
forțate de la serviciu pînă la data pronunțării hotărârii.
Or, în ordinul contestat nr. 93/07-A din 05 iulie 2024 cu privire la concedierea 
salariatului Buga Valentin, rigorile stabilite obligatorii de norma prenotată cu privire la 
termenul şi organul în care şi unde poate fi contestat ordinul, nu se regăsesc
Sub acest aspect, instanţa de fond  corect a reţinut prevederile art. 208 Codul Muncii, 
care prevăd că refuzul de a prezenta explicaţia cerută se consemnează într-un proces verbal 
semnat de un reprezentat al angajatorului şi un reprezentat al salariatului. Or, angajatorul nici 
nu a probat existenţa solicitării în formă scrisă de la salariat, or în fapt explicaţia nici nu a 
fost solicitată, angajatorul încălcînd astfel normele procedurale privind atragerea la 
răspundere diciplinară a salariatului şi a concediat salariatul într-un mod arbitrar. Angajatorul 
contrar procedurii de aplicare a sancţiunii disciplinare reglementată expres de Codul Muncii, 
nu a respectat dreptul salariatului de a prezenta probe veridice.
Cu privire la dezacordul apelantului de achita salariul pe perioada privării ilegale de 
posibilitatea de a munci, Colegiul judiciar menționează, că potrivit art. 329 alin. (1) lit. a) 
Codul Muncii, angajatorul este obligat să repare integral prejudiciul material şi cel moral 
cauzat salariatului în legătură cu îndeplinirea de către acesta a obligaţiilor de muncă, în cazul 
discriminării salariatului la locul de muncă sau ca rezultat al privării ilegale de posibilitatea 
de a munci, dacă Codul Muncii sau alte acte normative nu prevăd altfel.        
Apelanta susține, că întrucît salariatul nu a prestat munca dreptul său la salariu a fost 
limitat la indemnizaţia legală. Aceste argumente Completul le consideră neîntemeiate, or, 
perioada concediului medical pe durata concedierii a fost una determinată, nu s-a extins pe 
toată durata absenţei forţate de la muncă, perioadă în care fiind încetat unilateral raportul 
individual de muncă de către angajator, salariatul a pierdut şi dreptul la indemnizații de 
incapacitate temporară de muncă. Potrivit art. 330 alin. (1) lit. b) Codul Muncii, angajatorul 
este obligat să compenseze persoanei salariul pe care aceasta nu 1-a primit, în toate cazurile 
privării ilegale de posibilitatea de a munci. Această obligaţie survine, în particular, în caz de: 
eliberare ilegală din serviciu sau transfer ilegal la o altă muncă în condiţiile art. 90 alin. (2) 
lit. a).
 Totodată, conform art. 90 Codul Muncii, în cazul restabilirii la locul de muncă a 
salariatului transferat sau eliberat nelegitim din serviciu, angajatorul este obligat să repare 
prejudiciul cauzat acestuia. Repararea de către angajator a prejudiciului cauzat salariatului 
constă în: a) plata obligatorie a unei despăgubiri pentru întreaga perioadă de absenţă forţată 
de la muncă într-o mărime care nu va depăşi 12 salarii medii lunare ale salariatului în cazul 
transferului sau al eliberării nelegitime din serviciu; b) compensarea cheltuielilor 
suplimentare legate de contestarea transferului sau a eliberării din serviciu (consultarea 
specialiştilor, cheltuielile de judecată etc.); c) compensarea prejudiciului moral cauzat 
salariatului. (3) Mărimea reparării prejudiciului moral se determină de către instanţa de 
judecată, ţinîndu-se cont de aprecierea dată acţiunilor angajatorului, dar nu poate fi mai mică 
decît un salariu mediu lunar al salariatului. (4) în locul restabilirii la locul de muncă, părţile 
pot încheia o tranzacţie de împăcare, iar în caz de litigiu - instanţa de judecată poate încasa 
de la angajator, cu acordul salariatului, în beneficiul acestuia, o compensaţie suplimentară la 
sumele indicate la alin. (2) în mărime de cel puţin 3 salarii medii lunare ale salariatului. 
        Potrivit pct. 7 din Regulamentul cu privire la condiţiile de stabilire, modul de calcul şi 
de plată a indemnizaţiilor pentru incapacitate temporară de muncă şi altor prestaţii de 
asigurări sociale nr. 108/2005, în cazul în care persoana îşi pierde temporar capacitatea de 
muncă în perioada litigiului privind concedierea, indemnizaţia poate fi acordată doar dacă 
aceasta este restabilită în funcţia prin hotărîre judecătorească, începînd cu data la care urma 
să îşi reia activitatea. Valentin Buga potrivit dreptului legal oferit şi conform art. 90 alin. (4) 
Codul Muncii nu a solicitat restabilirea în cîmpul muncii. Or, în temeiul art. 330 Codul 
Muncii, angajatorul este obligat în caz de eliberare nelegitimă din serviciu de a compensa 
prejudicial cauzat acestuia. Or, potrivit art. 330 alin. (2) lit. a) Codul Muncii, repararea de 
către angajator a prejudiciului cauzat salariatului constă în plata obligatorie a unei 
despăgubiri pentru întreaga perioadă de absenţă forţată de la muncă într-o mărime nu mai 
mică decît salariul mediu al salariatului pentru această perioadă.
   Colegiul civil respinge ca neîntemeiate criticile apelantei cu privire la faptul că intimatul 
Valentin Buga ar fi avut posibilitatea să prezinte probe cu privire la pretinsa nelegalitate şi 
netemeinicie a iniţierii procedurii disciplinare împotriva sa. însă, în condiţiile în care 
documentele justificative nu au fost prezentate, comisia constituită în cadrul angajatorului nu 
a putut evalua veridicitatea declaraţiilor făcute de reclamant, motiv pentru care cererea 
prealabilă a fost respinsă. Or, potrivit cererii prealabile din 09.10.2024 invocate de către 
apelant, conform pct. pct. 1, Valentin Buga a solicit soluţionarea litigiului pe cale amiabilă în 
termen de 10 zile calendaristice, iar în corespundere cu pct. 3 a solicitat, emiterea ordinului 
cu privire la anularea (revocarea) ordinului de sancţionare disciplinară sub formă de 
concediere şi restabilirea în cîmpul muncii. Chiar şi la etapa soluţionării pe cale amiabilă a 
litigiului, angajatorul şi-a exprimat ferm decizia, în răspunsul din 18.10.2024 nr. 200 la 
cererea prealabilă şi anume dezacordul său privind soluţionarea litigiului pe cale amiabilă şi 
a respins cerinţele formulate de către Valentin Buga. 
În această ordine de idei, Colegiul civil concluzionează că, prima instanță corect a 
stabilit că în situația în care ordinul nr. 93/07-A din 05 iulie 2024 cu privire la sancționarea 
disciplinară a salariatului Buga Valentin, a.n. *****, sub forma de concediere din funcția 
anterior deținută este ilegal, pe cale de consecință urmează a fi admise și  pretențiile 
referitoare la încasarea salariului restant pentru toată perioada privării ilegale de posibilitatea 
de a munci și lipsei forțate de la serviciu, compensației suplimentare, a prejudiciului moral și 
compensarea cheltuielilor de judecată.
 În final, Colegiul civil ajunge la concluzia că în speță, criticile aduse de apelantă, 
însoțite de argumentarea circumstanțelor de fapt ale cauzei, percepute din propriul punct de 
vedere, nu pot duce la admiterea apelului, ori acestea nu pot fi reținute prin prisma art. 385 
Cod de procedură civilă, în condițiile în care se insistă asupra reaprecierii probelor și 
circumstanțelor cauzei, în detrimentul evidențierii ilegalității soluției instanței de judecată. 
 Față de cele ce preced și, având în vedere faptul că hotărârea primei instanțe este 
întemeiată și legală, iar criticele formulate în apel sunt nejustificate, Colegiul civil, comercial 
și de contencios administrativ al Curții de Apel Centru ajunge la concluzia de a respinge 
apelul şi de a menține hotărârea Judecătoriei Chișinău, sediul Central din 12 mai 2025.
În conformitate cu art. 385 alin.(1) lit. a), art. art. 389-390, CPC, Colegiul civil, 
comercial şi de contencios administrativ al Curţii de Apel Centru,
d e c i d e :
       Se respinge cererea de apel declarată de SRL ”Arena Națională”.
       Se menține hotărârea Judecătoriei Chișinău, sediul Central din 12 mai 2025, emisă în 
cauza civilă, la cererea de chemare în judecată, înaintată de Buga Valentin către SC ”Arena 
Națională” SRL, intervenient accesoriu Casa Națională de Asigurări Sociale, privind 
anularea ordinului de sancționare disciplinară sub formă de concediere, încasarea 
prejudiciului moral și a cheltuielilor de judecată.
Decizia este definitivă din momentul pronunţării, dar poate fi atacată cu recurs la 
Curtea Supremă de Justiţie în termen de 2 luni de la data comunicării deciziei integrale.
Președintele completului, 
judecătorul                        Valeriu Arhip
Judecătorii                                           Diana 
Corlăteanu
                                                                                                                 Nicolae Ghedrovici             