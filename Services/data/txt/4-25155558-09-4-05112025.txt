4-25155558-09-05112025
Dosarul nr. 4-188/2025
HOTĂRÂRE
În numele Legii
11 decembrie 2025                                                                                                         or. Sîngerei
Judecătoria Bălți (sediul Sîngerei)
Instanța compusă din 
Președintele ședinței, judecătorul Păun Cristina 
Grefier Gagiu Ionela
Cu participarea:                            
Agentului constatator    Topală Vadim                                                         
Avocatului făptuitorului                             Tica Sergiu
Făptuitorului  Clipca Mihail 
Victima Clipca Galina
 
examinând în ședință de judecată publică cauza contravențională de învinuirea lui Clipca 
Mihail, născut la *****, domiciliat în or. *****, sat. *****, în comiterea contravenției 
prevăzute de art. 3181 din Codul Contravențional al RM, –
a   c o n s t a t a t:
1.Clipca Mihail, la data de 29.10.2025, la ora 19:00, intenționat a încălcat prevederile 
ordinului de restricție de urgență întocmit la 29.10.2025. 
2.În ședința de judecată agentul constatator – Topală Vadim a susținut procesul-verbal cu 
privire la contravenție, a lăsat la discreția instanței aplicarea pedepsei.
3.În ședința de judecată victima Clipca Galina – a solicitat aplicarea orelor de muncă 
neremunerată în folosul comunității.
4.În ședința de judecată avocatul făptuitorului Tica Sergiu –  a menționat faptul că 
clientul său recunoaște vina, anterior nu a fost la evidența organelor de poliție, consideră că 
corectarea și reeducarea poate avea loc cu aplicarea sancțiunii muncii neremunerate în 
folosul comunității.
5.În ședința de judecată făptuitorul Clipca Mihail –a recunoscut vina, s-a căit sincer de 
cele comise, a solicitat aplicarea unei sancțiuni sub formă de muncă neremunerată, a 
declarat că nu are careva interdicții de a executa această sancțiune.
6.Audiind participanții la proces și studiind materialele cauzei contravenționale, instanța 
de judecată stabilește că vinovăția făptuitorului este dovedită pe deplin, acțiunile lui fiind 
corect încadrate juridic în baza art. 3181 din Codul contravențional, pentru care faptă va 
fi declarat vinovat și supus unei sancțiuni contravenționale, din considerentele expuse 
mai jos.
7. În conformitate cu art. 7 din Codul contravenţional, persoana poate fi sancţionată numai 
pentru contravenţia în a cărei privinţă este dovedită vinovăţia sa, cu respectarea normelor 
prezentului cod.
8. În conformitate cu art. 8 alin. (2) din Codul contravenţional, este supusă răspunderii 
contravenţionale numai persoana care a săvîrşit cu intenţie sau din imprudenţă o faptă 
prevăzută de legea contravenţională.
9. În conformitate cu art. 440 alin. (1) din acelaşi Cod, constatarea faptei contravenţionale 
înseamnă activitatea, desfăşurată de agentul constatator, de colectare şi de administrare a 
probelor privind existenţa contravenţiei, deciziei privind examinarea contravenţiei în 
temeiul constatării agentului constatator sau procesului-verbal cu privire la contravenţie, de 
aplicare a sancţiunii contravenţionale sau de trimitere, a dosarului, după caz, funcționarului 
abilitat să examineze cauza contravențională, din cadrul autorității din care face parte 
agentul constatator, în instanţa de judecată sau în alt organ spre soluţionare.
10. În conformitate cu art. 442 alin. (1) din Codul contravenţional, procesul-verbal cu privire 
la contravenţie este un act prin care se individualizează fapta ilicită şi se identifică 
făptuitorul. Procesul-verbal se încheie de agentul constatator pe baza constatărilor 
personale şi a probelor acumulate, în prezenţa făptuitorului sau în absenţa lui.
11. Din materialele cauzei urmează că, prin procesul-verbal cu privire la contravenție 
seria/nr. MAI06 510400 din 03.11.2025, întocmit de către agentul constatator al IP 
Sîngerei– Topală Vadim, s-a stabilit că Clipca Mihail, la data de 29.10.2025, la ora 19:00, 
a încălcat prevederile Ordinului de restricție de urgență întocmit la 29.10.2025, 
prezentându-se la locuința comună unde se afla și soția acestuia Clipca Galina, or. *****, 
sat. *****, acțiunile acestuia fiind calificate de către agentul constatator în baza art. 318 1 
Cod contravențional (f. d. 13).
12. La caz instanța de judecată mai reține că agentul constatator, argumentează învinuirea 
persoanei în privința căreia s-a pornit procesul contravențional prin următoarele mijloace 
de probă:
-       procesul-verbal cu privire la contravenție din 03.11.2025 din care urmează că Clipca 
Mihail, la data de 29.10.2025, la ora 19:00, a încălcat prevederile Ordinului de restricție de 
urgență întocmit la 29.10.2025 (f.d. 13);
-       raportul despre primirea informației referitoare la infracțiuni și incidente din 29.10.2025, 
din care urmează că la data de 29.10.2025 s-a adresat Clipca Galina domiciliată în or. 
*****, sat. *****, care a comunicat că  soțul  Clipca Mihail  fiind în stare de ebrietate 
forțează ușa  (f.d.6);
-       plângerea lui Clipca Galina, din care urmează că cet. Clipca Mihail la data de 29.10.2025 
a încălcat ordinul de restricție, prezentându-se la domiciliu (f.d. 7);
-       procesul-verbal de consemnare a declarațiilor lui Clipca Galina din 29.10.2025, care a 
declarat că la data de 29.10.2025 , aproximativ pe la orele 16:30 de către Asistența socială 
a fost efectuat un apel la 112, depunând o plângere, deoarece soțul său Clipca Mihail o 
perioadă îndelungată în urma consumului de alcool manifestă un comportament neadecvat 
și o numește cu cuvinte jignitoare și o amenință cu răfuială fizică. Astfel de către ofițerul 
de sector a fost întocmit ordin de restricție nr. 182 din 29.10.2025 pe o perioadă de 10 zile. 
În jurul orei 19:00 soțul său s-a prezentat în gospodăria comună începând să tragă de ușă și 
să strige cu cuvinte necenzurate. Ulterior a apelat la numărul de Serviciu 112, solicitând un 
echipaj de Poliție  (f.d.8);
-       tichetul ,,Drager 6810” din 29.10.2025 pe numele lui Clipca Mihail (f.d. 9); 
-       proces-verbal de audiere a persoanei în privința căreia a fost pornit procesul 
contravențional din 29.10.2025- Clipca Mihail, care a declarat că într-adevăr la data de 
29.10.2025 aproximativ pe la orele 17:00 de către ofițerul de sector  i-a fost întocmit  
Ordin de restricție de urgență pe un termen de 10 zile . Aproximativ pe la orele 19:00 s-a 
întors la domiciliu, deoarece nu avea unde să meargă. Soția a apelat la Serviciul de urgență 
112 și a solicitat un echipaj de Poliție (f.d. 10-11);
-       caracteristică eliberată de Primăria s. *****, r-nul ***** în privința lui Clipca Mihail- se 
caracterizează negativ (f.d.12);
-       raportul despre primirea informației referitoare la infracțiuni și incidente din 29.10.2025, 
din care urmează că la data de 29.10.2025 ora 16:17, s-a adresat Clipca Galina domiciliată 
în or. *****, sat. *****, care a comunicat că de un timp îndelungat are conflicte cu soțul 
Clipca Mihail (f.d.16);
-       plângerea lui Clipca Galina din 29.10.2025, din care urmează că cet. Clipca Mihail la data 
de 29.10.2025,  o agresează verbal și o amenință cu răfuială fizică (f.d. 17);
-       procesul-verbal de consemnare a declarațiilor lui Clipca Galina din 29.10.2025, care a 
declarat că este căsătorită cu Clipca Mihail. Ea activează de 6 luni în mun. Bălți, însă soțul 
său nu activează nicăieri. Astfel că  de o perioadă îndelungată consumă băuturi alcoolice și 
când ea se întoarce de la serviciu el o numește cu cuvinte necenzurate și o amenință cu 
răfuială fizică. A mai menționat că au un copil, Clipca Igor, care are grad de dezabilitate 
accentuat (f.d.17);
-       chestionar de evaluare a riscurilor de letalitate a violenței în familie (f.d.18-21);
-       ordin de restricție de urgență nr. 182 din 29.10.2025 (f.d.22);
-       proces-verbal privind informarea/înmânarea actului de procedură din 29.10.2025 (f.d.23)
13. În conformitate cu art. 425 alin. alin. (1) şi (3) din Codul contravențional, probele 
reprezintă elemente de fapt, dobândite în modul stabilit de cod, care servesc la 
constatarea existenţei sau a inexistenţei contravenţiei, la identificarea făptuitorului, la 
constatarea vinovăţiei şi la cunoaşterea altor circumstanţe importante pentru justa 
soluţionare a cauzei. Aprecierea probelor se face de către persoana competentă să 
soluţioneze cauza contravenţională, potrivit convingerii sale pe care şi-a format-o cu 
privire la acestea în raport cu circumstanţele constatate ale cauzei şi în baza legii.
14. Conform art. 425 alin. (5) din același Cod, sunt admisibile probele pertinente, 
concludente şi utile, administrate în conformitate cu prevederile codului.
15. În consecință, instanța de judecată determină că, ansamblul de probe cercetate confirmă 
indubitabil învinuirea adusă făptuitorului, pentru care faptă şi va fi declarat vinovat şi, 
respectiv, supus unei pedepse contravenționale.
16. Pedeapsa contravenţională fiind o măsură de constrângere statală, un mijloc de corectare 
şi de reeducare a contravenientului, care se aplică de instanţele de judecată, în numele 
legii, persoanelor care au săvârşit contravenţii. Pedeapsa are drept scop restabilirea 
echităţii sociale, corectarea făptuitorului, precum şi prevenirea săvârşirii de noi fapte 
contravenţionale atât din partea contravenienţilor, cât şi din partea altor persoane.
17. La aplicarea sancţiunii contravenţionale, instanţa de judecată va ţine cont de caracterul şi 
de gradul prejudiciului contravenţiei, de caracteristica persoanei, dar şi de circumstanţele 
atenuante şi de cele agravante.
18. Astfel, cu referire la cele menționate supra şi având în vedere că vinovăţia lui Clipca 
Mihail în săvârșirea faptei incriminate a fost dovedită pe deplin, instanţa de judecată 
consideră raţională aplicarea față de acesta a unei pedepse sub formă de muncă 
neremunerată în folosul comunității în limita normei incriminate.
19.Instanța de judecată la aplicarea pedepsei față de contravenient ține cont de prevederile 
CEDO, care în cauza Bălșan v. România, 23 mai 2017, § 57, Curtea Europeană a reținut 
că articolul 1 din Convenție, coroborat cu articolul 3, le impune statelor obligații pozitive 
de a se asigura că persoanele aflate sub jurisdicția lor sunt protejate împotriva tuturor 
formelor de rele tratamente interzise în baza articolului 3, inclusiv atunci când un 
asemenea tratament este provocat de particulari. Vulnerabilitatea deosebită a victimelor 
violenței în familie generează imperativul implicării active a autorităților statale în 
protejarea acestora. În acest sens, Curtea Europeană a menționat că statele au o obligație 
pozitivă de a stabili și de a aplica un sistem efectiv de sancționare a tuturor formelor de 
violență în familie și de a le oferi garanții suficiente victimelor (Opuz v. Turcia, 9 iunie 
2009, § 145).
20. În atare situație, instanța este convinsă că pedeapsa potrivită făptuitorului este tocmai la 
caz şi că aceasta va avea drept scop atât restabilirea echității sociale, cât şi corectarea 
celui din urmă.
21.Măsura de pedeapsă aleasă fiind echitabilă în raport cu circumstanțele cauzei, cu 
personalitatea făptuitorului şi pericolul social al contravenției săvârșite și urmărește atât 
restabilirea echităţii sociale, cât şi corectarea celei din urmă.
22. Concomitent, instanța de judecată denotă că, în procesul examinării cauzei nu s-au stabilit 
temeiuri de nulitate a procesului-verbal cu privire la contravenție în condițiile art. art. 
443, 445 Cod Contravențional al RM.
23. Astfel, instanţa de judecată consideră că nu există nici un temei de a anula procesul-
verbal cu privire la contravenție nr. MAI06 510400 din 03.11.2025, întocmit în privința 
lui Clipca Mihail.
24.Totodată, instanţa de judecată reţine că nu există nici una din circumstanţele care înlătură 
procesul contravenţional sau răspunderea contravenţională stipulate de art. art. 16, 19-27, 
30-31, 441 al Codului Contravenţional al RM.
25.Instanța de judecată reține că în speță nu există nici o circumstanță ce ar face imposibilă 
aplicarea față de făptuitor a sancțiunii contravenționale.
26. Prin urmare, instanţa de judecată îl recunoaşte vinovat pe Clipca Mihail de comiterea 
contravenţiei prevăzute de art. 318 1 din Codul contravențional, cu aplicarea sancțiunii 
contravenţionale în limita normei incriminate.
27. În conformitate cu art. 395, 460, 462 din Codul contravențional, instanța de judecată, - 
h o t ă r ă ș t e:
Se recunoaște vinovat Clipca Mihail, născut la *****, domiciliat în sat. *****, r-nul 
*****, în săvârșirea contravenției prevăzute de art. 318 1 din Codul Contravențional, aplicându-i 
în baza acestei legi o pedeapsă sub formă de muncă neremunerată în folosul comunități pe un 
termen de 45 (patruzeci și cinci) ore.
Conform art. 37 alin. (5) Cod contravențional, se obligă contravenientul Clipca Mihail să 
se prezinte în termen de 10 zile la organul de probațiune în a cărui rază teritorială îşi are 
domiciliul. 
Se aduce la cunoştinţă contravenientului Clipca Mihail, că în caz de eschivare de la 
munca neremunerată în folosul comunităţii, această sancţiune se înlocuieşte cu arest 
contravenţional.
Hotărârea poate fi atacată cu recurs în Curtea de Apel Nord în termen de 15 zile, prin 
intermediul Judecătoriei Bălți (sediul Sîngerei). 
Preşedintele şedinţei,
judecătorul                                                                                                       Cristina 
Păun