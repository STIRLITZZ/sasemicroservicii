Dosarul nr. 1-25041283-12-1-27032025; 1-777/2025
S E N T I N Ţ Ă
În numele Legii
11 decembrie 2025                                          mun. 
Chişinău
 
Judecătoria Chișinău, (sediul Buiucani) 
în componenţa:
Preşedintelui şedinţei, judecătorulTatiana Postolachi 
Grefierul    Laura Rotari, Crina Ciobanu
Cu participarea: 
Acuzatorul de stat – Lilia Șapovalov, procuror în Procuratura mun. Chișinău, 
Oficiul reprezentare a învinuirii în instanța de judecată 
Apărătorului inculpatului Sparivac Igor ***** - avocat Sergiu Vasiliu
(mandat seria MA nr. *****din 11 martie 2025)
Inculpatului – Sparivac Igor *****
examinând în ședința de judecată publică, în limba română, pe baza probelor 
administrate în faza de urmărire penală, cauza penală privind învinuirea lui: 
Sparivac Igor *****, născut la *****, IDNP *****, originar și 
domiciliat în *****, angajat în câmpul muncii în Germania, celibatar 
– fără copii minori la întreținere, nesupus militar, la evidența 
medicului psihiatru și narcolog nu se află, grade de invaliditate nu 
are, titluri și distincții de stat nu are, moldovean, cetățean al 
Republicii Moldova, anterior necondamnat.
- în comiterea infracțiunii prevăzute de articolele 3521 alin. (1) din Codul penal.
Datele referitoare la termenul de examinare a cauzei: 
Cauza penală s-a aflat în examinare în instanța de judecată de la data de 27 martie 
2025 până la 11 decembrie 2025.
Procedura de citare legal executată. 
Cu referire la materialele cauzei penale și a probelor administrate, instanța de 
judecată,-
A CONSTATAT:
Sparivac Igor *****, la 13.08.2024, urmărind scopul producerii unor consecințe 
juridice pentru sine, dându-și seama de caracterul prejudiciabil al acțiunilor sale, 
prevăzând urmările lor și dorind în mod conștient survenirea acestora, aflându-se la 
Agenția Servicii Publice, amplasată pe *****, care, potrivit prevederilor at. 14 lit.a) din 
Legea nr.131 din 07.06.2007 privind siguranța traficului rutier, este competentă să 
elibereze permise de conducere de autovehicule, încălcând prevederile pct.57 din 
Hotărârea Guvernului nr.181 din 23.03.2022 privind aprobarea Regulamentului privind 
procedura de examinare pentru obținerea dreptului de a conduce vehicule, emiterea și 
valabilitatea permisului de conducere potrivit căruia:,, se interzice deținerea simultană de 
către persoană a două și mai multe permise de conducere”, conștientizând că permisul 
de conducere deținut anterior cu nr. *****din 29.09.2023 a fost transmis organelor 
abilitate din România pentru preschimbarea acestuia în permis de conducere român, a 
depus cerere prin care a solicitat restabilirea permisului de conducere, semnând în acest 
sens o declarație pe propria răspundere, precum că informația furnizată de el, corespunde 
adevărului, prin care a prezentat informații false despre pierderea permisului și ca urmare 
a declarațiilor necorespunzătoare, ultimului i-a fost perfectat la 14.08.2024, permis de 
conducere nr.*****, care potrivit art.19 alin.(1) din Legea nr.131 din 07.06.2007 privind 
siguranța traficului rutier, oferă dreptul de a conduce un vehicul.
Astfel, prin acțiunile sale intenționate, Sparivac Igor ***** a comis infracțiunea 
prevăzută de art 352 1 alin.(1) Cod penal, adică falsul în declarații, adică declarația 
necorespunzătoare adevărului, făcută unui organ competent în vederea producerii unor 
consecințe juridice, pentru sine, atunci când, potrivit legii sau împrejurărilor, declarația 
servește pentru producerea acestor consecințe.
Privind procedura
În ședința de judecată preliminară, până la începerea cercetării judecătorești, 
inculpatul Sparivac Igor ***** a înaintat o cerere olografă şi semnată autentic de acesta, 
prin care a solicitat examinarea cauzei în baza probelor administrate la faza de urmărire 
penală, conform prevederilor art. 364 1 din Codul de procedură penală, indicând că 
recunoaşte în totalitate faptele indicate în rechizitoriu întocmit, recunoaşte vina în 
săvârșirea infracțiunii incriminate şi nu solicită administrarea altor probe noi.
În ședință de judecată, inculpatul a confirmat veridicitatea cererii întocmite și a 
susținut admiterea acesteia, reiterând că recunoaşte vina.
La fel, apărătorul Sergiu Vasiliu, care acționează în interesele inculpatului Sparivac 
Igor ***** în temeiul mandatului seria MA nr. *****din 11 martie 2025, în ședință de 
judecată a confirmat autenticitatea cererii întocmite și a susținut admiterea acesteia, cu 
examinarea cauzei în procedura simplificată.
Acuzatorul de stat Lilia Șapovalov, în ședință de judecată a considerat posibilă 
admiterea cererii şi examinarea cauzei în procedură simplificată.
Instanța de judecată atestă că, potrivit prevederilor art. 364 1, alin. (1) din Codul de 
procedură penală, pînă la începerea cercetării judecătoreşti, inculpatul persoană 
fizică poate declara, personal prin înscris autentic, că recunoaşte săvîrşirea faptelor 
indicate în rechizitoriu şi solicită ca judecata să se facă pe baza probelor administrate în 
faza de urmărire penală.
Totodată, conform prevederilor alin. (2) al aceluiași articol, judecata nu poate avea 
loc pe baza probelor administrate în faza de urmărire penală, decît dacă inculpatul declară 
că recunoaşte în totalitate faptele indicate în rechizitoriu şi nu solicită administrarea de 
noi probe, iar din probele administrate în faza de urmărire penală rezultă suficiente date 
cu privire la vinovăția inculpatului.
De asemenea, în conformitate cu prevederile art. 364 1, alin. (4) din Codul de 
procedură penală, instanţa de judecată admite, prin încheiere, cererea dacă din probele 
administrate rezultă că faptele inculpatului sînt stabilite şi dacă sînt suficiente date cu 
privire la persoana sa pentru a permite stabilirea unei pedepse şi procedează la audierea 
inculpatului potrivit regulilor de audiere a martorului.
Reieșind din cele expuse supra, instanța de judecată remarcând faptul că semnătura 
inculpatului Sparivac Igor ***** din cererea întocmită este autentică, susţinută de acesta 
personal în şedinţă de judecată, iar conţinutul acestei cereri, prin care inculpatul 
recunoaşte faptele incriminate lui, cuprind o manifestare de voință suficient de clară, dar 
şi că ultimul a solicitat ca judecarea să se facă în baza probelor administrate în cursul 
urmăririi penale, precum și nu pretinde la administrarea unor probe noi, reiterând toate 
aceste argumente și în ședință de judecată, instanța de judecată a admis prin încheiere 
protocolară cererea inculpatului Sparivac Igor ***** cu privire la judecarea cauzei în 
ordinea prevăzută de art. 364 1 din Codul de procedură penală, adică în baza probelor 
administrate în cadrul urmăririi penale și a procedat la audierea acestuia conform 
regulilor de audierea a martorului. 
În acest sens, instanța de judecată ține să menționeze că potrivit prevederilor art. 
325, alin. (1) din Codul de procedură penală „judecarea cauzei în primă instanță se 
efectuează numai în privința persoanei puse sub învinuire și numai în limitele învinuirii 
formulate în rechizitoriu”. Or, norma articolului 325 alin. (1) din Codul de procedură 
penală, fiind guvernată de principiul contradictorialității dintre părți, impune un rol pasiv 
al instanței în disputa dintre părți. 
Astfel, reieșind din rațiunea normei indicate supra, cât și de faptul că acuzatorul de 
stat nu a obiectat asupra cererii înaintate, dar și din faptul că, instanța nu poate din oficiu, 
să agraveze situația persoanei decât în limitele învinuirii redate în rechizitoriu, au 
condiționat admiterea cererii inculpatului de examinare în procedură simplificată.
Mai mult ca atât, instanța studiind materialele dosarului, a constat că faptele 
inculpatului sunt stabilite și denotă suficiente date cu privire la personalitatea acestuia, 
pentru a permite stabilirea unei pedepse, rechizitoriu este întocmit în conformitate cu 
prevederile art. 296 din Codul de procedură penală, iar faptele imputate acuzatului au fost 
just încadrate conform dispozițiilor prevăzute de Codul penal.
Subsecvent, instanța de judecată a mai stabilit că actele de urmărire penală nu 
prezintă semne pentru a fi lovite de nulitate absolută, din considerentul că materialele 
dosarului penal nu conțin indici că la faza de urmărire penală ar fi fost încălcat principiul 
legalității în administrarea probelor, că ar fi fost încălcate drepturile și libertățile 
fundamentale garantate de Convenția Europeană, iar participanții la proces nu au 
formulat cereri referitoare la constarea acestor circumstanțe.
Concomitent, instanţa precizează că nici litera, nici spiritul art. 6 din Convenţie nu 
împiedică o persoană să renunţe de bunăvoie la garanţiile unui proces echitabil în mod 
expres sau tacit, dar înainte să se considere că un acuzat a renunţat implicit, prin 
comportamentul său, la un drept important din perspectiva art. 6, trebuie să se stabilească 
faptul că putea să prevadă în mod rezonabil consecinţele actelor sale [a se vedea Hermi 
împotriva Italiei (MC), par. 74; Sejdovic împotriva Italiei (MC), par. 87], iar la caz, 
inculpatul a înaintat o cerere autentică în acest sens, a susţinut-o în prezenţa apărătorului 
Scripnic Veaceslav, fiind notificat inclusiv despre consecinţele examinării cauzei în 
procedură simplificată.
Declarațiile inculpatului în ședința de judecată
Inculpatul Sparivac Igor *****, în ședința de judecată, prin expunere factologică, 
ce nu contravine învinuirii formulate în rechizitoriu, după depunerea jurământului în 
ordinea art. 108 din Codul de procedură penală, a declarat că deține permis de conducere 
din 2023, categoria ”B”. Personal a dat permisul său la preschimbare în România. 
Personal a mers în București și a depus actele necesare. I s-a spus să aștepte o lună-două. 
Procura a perfectat-o pe doamna Elena. După vreo 4-5 luni a sunat-o și nu i-a răspuns. A 
mers la ASP pentru eliberarea unui nou permis. A indicat că a pierdut permisul. I-a fost 
eliberat permis nou, a spus că l-a pierdut și nu deține permisul. În Germania poți să te 
deplasezi cu permis moldovenesc doar 6 luni, acolo învăță, trăiește într-un sat, și de la 
firma unde lucrează până la școală trebuie să meargă vreo jumate de oră. În perioada 
respectivă locuia în Germania. A conștientizat ce a făcut și îi pare rău. Nu a finisat 
studiile la colegiu. Locuiește permanent în Germania cu părinții. Permisul care îl avea, 
era valabil pentru Germania. Permisul german costă mai mult de 4000 euro și nu avea 
acești bani. La moment lucrează, salariul este aproximativ 1400-1500 lei impozitați deja, 
în dependență de numărul de ore lucrate. A decis să facă o pauză de la studii.
Cu privire la aprecierea probelor și încadrarea juridică a faptelor.
Potrivit art. 384 din Codul de procedură penală, instanța hotărăște asupra învinuirii 
înaintate inculpatului prin adoptarea sentinței de condamnare, de achitare sau de încetare 
a procesului penal. Sentința se adoptă în numele legii. Sentința instanței de judecată 
trebuie să fie legală, întemeiată și motivată. Instanța își întemeiază sentința numai pe 
probele care au fost cercetate în ședința de judecată.
În conformitate cu prevederile art. 389, alin. (1) și (2) din Codul de procedură 
penală, sentința de condamnare se adoptă numai în condiția în care, în urma cercetării 
judecătorești, vinovăția inculpatului în săvârșirea infracțiunii a fost confirmată prin 
ansamblul de probe cercetate de instanța de judecată și nu poate fi bazată pe presupuneri.
Instanța de judecată reține că, sentința de condamnare nu poate fi înaintată pe 
presupuneri. Sentința de condamnare trebuie să se bazeze pe probe exacte, când toate 
versiunile au fost verificate, iar divergențele apărute au fost lichidate și apreciate 
corespunzător. Toate îndoielile care nu pot fi înlăturate vor fi interpretate în favoarea 
inculpatului. 
Astfel, instanța de judecată este obligată prin prisma prevederilor art. 384 alin. (3) 
din Codul de procedură penală, să emită sentința legală, întemeiată și motivată, bazată pe 
principiile generale ale efectuării justiției.
Instanța de judecată remarcă faptul că, în privința inculpatului Sparivac Igor ***** 
a fost pornită urmărirea penală și derulată cu respectarea legislației procesual penale în 
vigoare. 
La fel, în contextul art. 6 din Convenția Europeană a Drepturilor Omului, 
inculpatului i-a fost adus la cunoștință pe fiecare caz în parte atât cauza și probele pe care 
se fundamentează acuzația, cât și natura, adică calificarea juridică care a fost dată 
faptelor săvârșite de acesta, într-o manieră detaliată prin ordonanța de punere sub 
învinuire și rechizitoriu întocmit.
În același timp, se impune a preciza că, potrivit prevederilor art. 6 din Convenție, în 
dreptul la un proces echitabil se atribuie și necesitatea motivării hotărârii. Sub acest 
aspect în cauzele Hiro Balani împotriva Spaniei, Vadehurk împotriva Olandei, Ruiz 
împotriva Spaniei și Boldea împotriva României, Curtea Europeană a drepturilor Omului 
a arătat că art. 6 paragraful 1 din Convenție obligă instanțele naționale să-și motiveze 
hotărârile. Amploarea acestei obligații poate caria însă în funcție de natura hotărârii, 
trebuie avute în vedere diversitatea solicitărilor pe care inculpatul le-a formulat în fața 
instanței, precum și diferențele existente în fiecare stat contractant cu privire la 
dispozițiile legale obligatorii, cutume, opinii exprimate în doctrină, aplicabile în această 
materie.
De asemenea, CtEDO a arătat că obligația instanței de a motiva hotărârea 
pronunțată, este aceea de a demonstra părților că au fost ascultate (cauza Tatishvile 
împotriva Rusiei din 2007). La fel, art. 6 al Convenției implică în special în sarcina 
instanței obligația de a examina efectiv mijloacele, argumentele și ofertele de probă ale 
părților (cauzele Perez împotriva Franței și Van de Hurk împotriva Olandei).
În corespundere cu art. 93 alin. (1) din Codul de procedură penală, probele sânt 
elemente de fapt dobândite în modul stabilit de prezentul cod, care servesc la constatarea 
existenței sau inexistenței infracțiunii, la identificarea făptuitorului, la constatarea 
vinovăției, precum și la stabilirea altor împrejurări importante pentru justa soluționare a 
cauzei.
În continuare, în conformitate cu prevederile art. 101 alin. (1) și (2) din Codul de 
procedură penală, fiecare probă urmează să fie apreciată din punct de vedere al 
pertinenței, concludentei, utilității și veridicității ei, iar toate probele în ansamblu – din 
punct de vedere al coroborării lor. Judecătorul apreciază probele conform propriei 
convingeri, formate în urma examinării lor în ansamblu, sub toate aspectele și în mod 
obiectiv, călăuzindu-se de lege.
Astfel, instanța statuează că chiar dacă inculpatul Sparivac Igor ***** își 
recunoaşte vina în comiterea infracțiunii imputate, de către organul de urmărire penală au 
fost acumulate suficiente probe pertinente și concludente cu privire la caracterul 
infracțional al faptelor comise, cât și a vinovăției acestuia în comiterea infracțiunilor, 
după cum urmează: 
- declarațiile martorului Jacot Rodica, care fiind audiată la data de 19.02.2025, a 
declarat că, activează în calitate de specialist coordonator în cadrul direcției examinare a 
conducătorilor auto din cadrul Agenției Servicii Publice, sediul Centrul Multifuncțional 
nr.2 de pe str. Pușkin 47, mun. Chișinău, în funcția respectivă activează de 3.5 ani. 
Referitor la circumstanțele cauzei pentru care a fost citată poate să comunice că la data de 
13.08.2024, aproximativ ora 14.05 minute de ghișeul de la locul său de muncă s-a 
apropiat Sparivac Igor *****, d.n.*****, IDNP *****, care i-a comunicat că dorește să-
și restabilească permisul său de conducere. La întrebarea ce s-a întâmplat cu cel vechi 
acesta i-a comunicat că la pierdut. La cele auzite ea i-a înmânat cererea blanc și i-a 
solicitat să indice motivul solicitării, concomitent i-a comunicat și i-a adus și în scris la 
cunoștință prevederile art.352 1 alin. (1) din Codul penal al Republicii Moldova, în acest 
sens acesta a și semnat și declarația. La fel acesta a solicit eliberarea unui nou permis de 
conducere în termen de 3 zile lucrătoare. Acesta s-a prezentat de unul singur, nu a 
observat să fi venit cu cineva. Pe Sparivac Igor ***** ea nu l-a cunoscut până la acel 
moment, cu acesta nu s-a aflat în careva relații ostile. Asta este tot ce poate să comunice 
despre cele întâmplate. /f.d. 36-37/
- declarațiile martorului Gherghelijiu Victor, care fiind audiat la data de 
18.02.2025, a declarat că activează în calitate de specialist coordonator în cadrul secției 
acte normative a direcției permise de conducere, în cadrul departamentului înmatriculare 
mijloacelor de transport și calificarea conducătorilor auto, stagiu de muncă este de 34 ani. 
Referitor la permisul de conducere cu nr.*****eliberat pe numele cet. Sprivac Igor 
*****, d.n.*****, IDNP *****, poate comunica că, a primit spre executare pe data de 
29.11.2024, scrisoarea Ambasadei Republicii Moldovei în România, care a fost adresată 
Agenției Servicii Publice, prin care au fost expediate 3 permise de conducere ale 
cetățenilor, Munteanu Leonid, Țurcanu Pavel și Sparivac Igor, care au fost expediate 
Agenției Servicii Publice din motiv că persoanele indicate au depus cereri de 
preschimbare a permisului de conducere în unul românesc. Unul din permise de 
conducere și anume cu nr.*****, eliberat la 23.05.2024 pe numele cet.Sprivac Igor 
*****, d.n.*****, IDNP ***** era ridicat de la ultimul pentru preschimbare în timp ce 
acesta a depus cererea de preschimbare a permisului în unul românesc. Astfel, după ce a 
primit sesizarea a verificat permisul dat, în baza de date „Acces”, acesta a avut un statut 
„pierdut/furf’ după care a constat că la data de 14.08.2024 lui Sparivac Igor ***** i-a 
fost eliberat un alt permis de conducere cu nr.***** în baza cererii depuse de către acesta 
la data de 13.08.2024. Reieșind din faptul că pe parcursul examinării notei nominalizate 
au fost stabilite bănuieli rezonabile că în acțiunile cet.Sparivac Igor *****, se întrunesc 
elemente de infracțiuni, materiale acumulate au fost expediate după competență către 
Inspectoratul General de Poliție. Pe Sparivac Igor ***** nu îl cunoaște. /f.d. 40-41/
- declarațiile martorului Sparivac Ana, care fiind audiată la data de 18.01.2025, a 
declarat că de organul de urmărire penală i-au fost explicate drepturile și obligațiile în 
calitate de martor inclusiv dreptul de a refuza să facă declarații pe motiv că bănuit în 
comiterea infracțiunii date este fratele său, Sparivac Igor *****, d.n.*****, dar ea totuși 
vrea să comunice următoarele că fratele său la moment se află peste hotarele Republici 
Moldova, acesta a plecat la data de 08.01.2025 în Germania, la studii. Despre faptul că 
fratele a comis fapta că a depus declarații necorespunzătoare adevărului angajaților ASP 
pentru a obține un nou permis de conducere poate să comunice că fratele său a încercat 
să-și perfecteze permisul de conducere moldovenesc în unul românesc însă din careva 
motive ceva nu s-a primit, după care din motiv că fratele învață la un colegiu în calitate 
de mecanic și având nevoie de permis a depus cerere să-i elibereze un nou permis de 
conducere moldovenesc. Fratele său deja cunoaște că este pornită o cauză penală și deja 
la cel mai scurt timp posibil urmează să se prezinte la organul de urmărire penală pentru a 
fi audiat, cu fratele ea comunică prin intermediul aplicației WhatsApp pe 
nr.+4915146212500. /f.d. 43-44/
Prin mijloacele de probă sub formă de înscrisuri administrate în faza de 
urmărire penală, precum: 
- Procesul - verbal de cercetare la fața locului (examinare a documentului), din 
06.02.2025, al cărui obiect de examinare îl constituie declarația pe propria răspundere, 
care a stat la baza eliberării permisului de conducere a lui Sparivac Igor *****, din 
13.08.2024. Declarația nominalizată prezintă o filă din hârtie de format A4, tipărită pe o 
parte. înscrisurile din declarația examinată sunt efectuate manual, cu colorant de 
culoare albastră, întocmit în limba de stat.
In rubrica „numărul” este înscris ,,02/2784”, în rubrica „subsemnatul” este înscris 
„Igor Sparivac”, în rubrica „născut la data de” este înscris „*****”, în rubrica 
„domiciliat în localitatea” este înscris „Chișinău str.Caucaz 4 bl.1 raionul Centru”, în 
rubrica „actul de identitate este înscris seria „B” în rubrica „nr. ” este înscris „*****”, 
în rubrica „eliberat la” este înscris „ASP”, în rubrica „IDNP” este înscris „*****”. în 
rubrica „Cu prevederile art. 1998 „Temeiul și condițiile generale ale răspunderii 
delictuale” al Codului civil al Republicii Moldova nr. 1107/2002 am fost cunoscut. îmi 
asum obligația față de Agenția Servicii Publice pentru repararea prejudiciului 
patrimoniului în cazul acțiunilor ce vor conduce la deteriorarea vehicolelor de 
examinare și altor bunuri ”. In rubrica „data ” este înscris „13,08.2024”, sub care în 
rubrica „semnătura” este înscris „aplicată semnătura”. In rubrica, „restabilirea 
permisului de conducere seria numărul” este înscris în rubrica „nr” este înscris 
„*****”, în rubrica „din” este înscris „29.09.2023”, în rubrica „pentru categoriile 
/subcategoriile” este înscris „B”, în rubrica „eliberat de ” este înscris „ASP”, în 
rubrica „pe motiv de” este înscris „mi-am pierdut permisul de conducere”, în rubrica 
„termen” este înscris „3 zile lucrătoare”, în rubrica „Nr. telefon de contact” este înscris 
„*****”.
Mai jos este mențiunea „îmi asum obligația pentru achitarea tarifului serviciului 
prestat. Declar pe propria răspundere că datele completate în cerere, precum și cele ce 
se conțin în documentele axenate la cerere, sunt veridice, iar documentele anexate sunt 
autentice, cunosc că declararea necorespunzătoare a adevărului, include intenționată a 
unor date incomplete sau false constituie infracțiune și se pedepsește, conform 
prevederilor Codului penal al Republicii Moldova.
Am luat cunoștință de prevederile legislației Republicii Moldova în domeniul 
protecției datelor cu caracter personal și sunt de acord cu prelucrarea datelor personale. 
Cunosc scopul, destinația, volumul datelor prelucrate, condițiile de acces la aceste date.
In rubrica, „data ” este înscris,, 13.08.2024”, în rubrica „semnătura ” este înscris 
„aplicată semnătura”.
In rubrica „cerea și actele au fost recepționate de:. R. Jacot” drept care este 
„aplicată semnătura ”. /f.d. 30/
MIJLOC MATERIAL DE PROBĂ: - declarația pe propria răspundere, care a stat 
la baza eliberării permisului de conducere a lui Sparivac Igor ***** din 13.08.2024. /f.d. 
29, 31/
Încadrarea juridică a faptei.
În conformitate cu art. 8 Cod procedură penală, precum și cu cele ale art. 21 din 
Constituția Republicii Moldova, orice cetățean beneficiază de prezumția de nevinovăție, 
deschiderea unei proceduri judiciare penale - prin începerea urmăririi penale - nefiind 
posibilă decât în condițiile prevăzute de lege.
La adoptarea unei hotărâri de condamnare, până la rămânerea definitivă, inculpatul 
are statutul de persoană nevinovată, la pronunțarea unei decizii judecătorești de 
condamnare, prezumția de nevinovăție este răsturnată cu efecte erga omnes, iar soluția 
magistraților trebuie să se bazeze pe probe certe de vinovăție, iar în caz de îndoială, ce nu 
poate fi înlăturată prin probe, trebuie să se pronunțe o soluție de achitare.
Conform prevederilor art. 325 alin. (1) Cod procedură penală, judecarea cauzei în 
primă instanță se efectuează numai în privința persoanei puse sub învinuire și numai în 
limitele învinuirii formulate în rechizitoriu.
Potrivit prevederilor art. 384 Cod de procedură penală, instanța hotărăște asupra 
învinuirii înaintate inculpatului prin adoptarea sentinței de condamnare, de achitare sau 
de încetare a procesului penal. Sentința se adoptă în numele legii. Sentința instanței de 
judecată trebuie să fie legală, întemeiată și motivată. Instanța își întemeiază sentința 
numai pe probele care au fost cercetate în ședința de judecată.
Subsecvent se remarcă faptul că, potrivit conținutului art. 389 alin. (1) și (2) Cod de 
procedură penală, sentința de condamnare se adoptă numai în condiția în care, în urma 
cercetării judecătorești, vinovăția inculpatului în săvârșirea infracțiunii a fost confirmată 
prin ansamblul de probe cercetate de instanța de judecată și nu poate fi bazată pe 
presupuneri.
Instanța de judecată reține că, sentința de condamnare nu poate fi întemeiată pe 
presupuneri. Sentința de condamnare trebuie să se bazeze pe probe exacte, când toate 
versiunile au fost verificate, iar divergențele apărute au fost lichidate și apreciate 
corespunzător. Toate îndoielile care nu pot fi înlăturate vor fi interpretate în favoarea 
inculpatului. Astfel, instanța de judecată este obligată prin prisma prevederilor art. 384 
alin. (3) Cod de procedură penală, ca la emiterea sentinței aceasta să fie legală, întemeiată 
și motivată. Suplimentar în acest sens, că la emiterea sentinței judecătorești, aceasta 
trebuie să fie legală, întemeiată și motivată, bazându-se pe principiile generale ale 
efectuării justiției.
Mai mult ca atât, sentința de condamnare nu poate fi întemeiată pe presupuneri. 
Sentința de condamnare trebuie să se bazeze pe probe exacte, când toate versiunile au 
fost verificate, iar divergențele apărute au fost lichidate și apreciate corespunzător. Toate 
îndoielile care nu pot fi înlăturate vor fi interpretate în favoarea inculpatului.
Instanța de judecată constată dincolo de orice dubiu că, în privința inculpatului 
Sparivac Igor *****, a fost pornită urmărirea penală și derulată cu respectarea legislației 
procesual penale în vigoare. La fel, prin prisma art. 6 al Convenției pentru apărarea 
drepturilor omului și libertăților fundamentale, inculpatului i-a fost adus la cunoștință atât 
natura și cauza acuzației, cât și probele pe care se fundamentează acuzația, precum și 
calificarea juridică care a fost dată faptelor săvârșite de acesta într-o manieră detaliată 
prin rechizitoriul întocmit.
În același timp, se impune a preciza că, potrivit prevederilor art. 6 CEDO, dreptul la 
un proces echitabil la care se atribuie și faptul că hotărârea pronunțată într-o cauză 
urmează a fi motivată. Sub acest aspect în cauzele Hiro Balani contra Spaniei, Vandehurk 
contra Olandei, Ruiz Torija contra Spaniei și Boldea contra României din 2007, Curtea 
Europeană a Drepturilor Omului a arătat că art.6 paragraf 1 din Convenție obligă 
instanțele să-și motiveze hotărârile. Amploarea acestei obligații poate varia însă în funcție 
de natura hotărârii. Trebuie avute în vedere diversitatea solicitărilor pe care inculpatul le-
a formulat în fața instanței, precum și diferențele existente în fiecare stat contractant cu 
privire la dispozițiile legale obligatorii, cutume, opinii exprimate în doctrină, aplicabile în 
această materie.
De asemenea, CtEDO a arătat că obligația instanței de a motiva hotărârea 
pronunțată, este aceea de a demonstra părților că au fost ascultate (cauza Tatishvili contra 
Rusiei din 2007). La fel, art. 6 al Convenției implică în special în sarcina instanței 
obligația de a examina efectiv mijloacele, argumentele și ofertele de probă ale părților 
(cauza Perez împotriva Franței și cauza Van de Hurk împotriva Olandei).
În acest context, prin prisma alin. (4) art. 100 din Codul de procedură penală, toate 
probele administrate în cauza penală au fost verificate sub toate aspectele, complet și 
obiectiv, fiind analizate probele administrate, coroborarea lor cu alte probe, necesitatea 
administrării de noi probe și verificarea sursei de proveniență a acestora.
La caz, instanța susține că în jurisprudența sa, Curtea Europeană a menționat că, 
deși articolul 6 § 1 din Convenție garantează dreptul la un proces echitabil, acesta nu 
stabilește reguli privind admisibilitatea probelor, problemă care trebuie să fie 
reglementată în primul rând de dreptul național, or atunci când Curtea Europeană verifică 
încălcări ale procedurii de administrare a probelor, ea constată modul în care această 
încălcare afectează caracterul echitabil al întregii proceduri.
Pe plan național, articolul 95 alin. (1) din Codul de procedură penală prevede că 
sunt admisibile probele pertinente, concludente și utile administrate în conformitate cu 
prevederile Codului, iar articolul 95 alin. (2) stabilește că problema admisibilității 
probelor o decide organul de urmărire penală, din oficiu sau la cererea părților, ori, după 
caz, instanța de judecată, important fiind accesul în egală măsură a tuturor părților la 
cercetarea probei.
Astfel, instanța a constatat din materialele cauzei că partea apărării a avut accesul în 
egală măsură la cercetarea tuturor probelor enunțate în rechizitoriu inclusiv să le conteste, 
în conformitate cu prevederile art. 101 alin. (4) din Codul de procedură penală, adoptând 
o poziție clară, prin care au renunțat expres la anumite garanții procesuale, solicitând 
examinarea cauzei în procedură simplificată.
Prin urmare, fiind cercetate în cumul probele administrate în cadrul urmăririi 
penale, se constată că acestea sunt pertinente și concludente, precum și coroborează între 
ele, nefiind stabilite anumite contradicții esențiale și semnificative între probele cu 
martori și cele materiale, iar în ansamblu confirmă circumstanțele expuse în învinuirea 
adusă inculpatului.
În alt context, la adoptarea sentinței, potrivit prevederilor art. 385 alin. (1), pct. 1)-4) 
din Codul de procedură penală, instanța de judecată trebuie să soluționeze următoarele 
chestiuni în următoarea consecutivitate: 1) dacă a avut loc fapta de săvârșirea căreia este 
învinuit inculpatul; 2) dacă această faptă a fost săvârșită de inculpat; 3) dacă fapta 
întrunește elementele infracțiunii și de care anume lege penală este prevăzută ea; 4) dacă 
inculpatul este vinovat de săvârșirea acestei infracțiuni.
Astfel, conform ordonanței de punere sub învinuire și a rechizitoriului, acțiunile lui 
Sparivac Igor ***** au fost încadrate juridic în baza art. 352 1 alin. (1) din Codul penal, 
care la rândul său stabilește răspunderea penală pentru coruperea activă adică, oferirea și 
darea personal, unei persoane publice bunuri ce nu i se cuvin, pentru aceasta, pentru a nu 
îndeplini acțiuni în exercitarea funcției sale s-au contrar acesteia.
La caz, instanța consideră necesar de menționat că fapta imputată inculpatului a fost 
comisă la 13 august 2024. 
Subsecvent în conformitate cu prevederile art. 14 alin. (1) din Codul penal, 
infracțiunea este o faptă (acțiune sau inacțiune) prejudiciabilă, prevăzută de legea penală, 
săvârșită cu vinovăție și pasibilă de pedeapsă penală.
Conform art. 51 alin. (1) din Codul penal, temeiul real al răspunderii penale îl 
constituie fapta prejudiciabilă săvârșită, iar componența infracțiunii, stipulată în legea 
penală, reprezintă temeiul juridic al răspunderii penale.
Potrivit art.52 alin.(1) din Codul penal, se consideră componență a infracțiunii 
totalitatea semnelor obiective și subiective, stabilite de legea penală, ce califică o faptă 
prejudiciabilă drept infracțiune concretă. Alin.(2) al aceluiași articol stabilește că 
componența infracțiunii reprezintă baza juridică pentru calificarea infracțiunii potrivit 
unui articol concret din codul penal.
Conform art. 113 alin. (1) din Codul penal, se consideră calificare a infracțiunii 
determinarea și constatarea juridică a corespunderii exacte între semnele faptei 
prejudiciabile săvârșite și semnele componenței infracțiunii, prevăzute de norma penală. 
Alin. (2) al aceluiași articol stabilește că calificarea oficială a infracțiunii se efectuează la 
toate etapele procedurii penale de către persoanele care efectuează urmărirea penală și de 
către judecători.
Prin urmare, verificând respectarea condițiilor prevăzute de art.364 1 din Codul de 
procedură penală, audiind inculpatul în coraport cu probele administrate la faza urmăririi 
penale și cercetate în cadrul cercetării judecătorești, instanța a constatat că, sunt întrunite 
condițiile de a examina prezenta cauza pe baza probelor administrate în faza de urmărire 
penală.
Cu privire la încadrarea juridică privind infracțiunea prevăzută de art. 352 1 alin. 
(1) din Codul penal.
Astfel, raportând acțiunile inculpatului la legea penală, instanța constată prezența în 
acțiunile inculpatului a semnelor infracțiunii prevăzute de art. 352 1 alin. (1) Cod Penal și 
anume – declarația necorespunzătoare adevărului, făcută unui organ competent în 
vederea producerii unor consecințe juridice, pentru sine, atunci când, potrivit legii sau 
împrejurărilor, declarația servește pentru producerea acestor consecințe.
Obiectul juridic special al infracțiunii prevăzute la art.352 1 din Codul penal îl 
formează relațiile sociale cu privire la încrederea publică în declarațiile servind 
producerea unor consecințe juridice, făcute unui organ competent.
Obiectul imaterial al infracțiunii analizate îl reprezintă declarația necorespunzătoare 
adevărului, altfel spus, se are în vedere declarația în care este denaturat adevărul, de fapt, 
ce a și servit ca temei de intentare a acuzei penale.
Prin „declarație” se înțelege o mărturie, depoziție, relatare, informare, comunicare 
etc. Pentru calificarea faptei în baza art.352 1 din Codul penal, nu are importanță dacă 
declarația este făcută din proprie inițiativă sau la solicitarea organului competent, dacă 
este scrisă sau verbală, nici dacă se face sau nu prin completarea unui formular tipizat.
Latura obiectivă a infracțiunii specificate la art.3521 din Codul penal constă în fapta 
prejudiciabilă exprimată în acțiunea de prezentare a unei declarații necorespunzătoare 
adevărului unui organ competent. Declarația trebuie prezentată în fața unui organ 
competent, care reprezintă autoritatea publică centrală sau autoritatea publică locală. 
Astfel, la caz s-a realizat modalitatea normativă, sub care s-a desfășurat fapta 
prejudiciabilă și anume prin depunerea la data de 13.08.2024 a cererii de către învinuitul 
Sparivac Igor ***** la Agenția Servicii Publice, privind restabilirea permisului de 
conducere pentru mijlocul de transport, invocând motivul de pierdere, făcând astfel unui 
organ competent din Republica Moldova declarații necorespunzătoare adevărului în 
vederea producerii unor consecințe juridice pentru sine.
Latura subiectivă a infracțiunii de fals în declarații se caracterizează prin intenție 
directă, motivul infracțiunii imputate învinuitului fiind unul din cele caracteristice 
infracțiunii prevăzută la art.352 1 din Codul penal și anume năzuința de a obține unele 
avantaje nepatrimoniale, or, Sparivac Igor *****, își dădea seama de caracterul ilicit al 
acțiunilor sale și prevedea rezultatul socialmente periculos al acestora, însă conștient a 
prezentat organului competent date și informații neveridice cu scopul de a produce 
anumite consecințe juridice pentru sine, care în cazul dat s-au exprimat prin depunerea 
cererii de eliberare a permisului de conducere. Faptul comiterii cu intenție a acestei 
infracțiuni fiind cert stabilit, or, conform materialelor cauzei penale se stabilește exact că 
învinuitul cunoștea despre faptul că, informația și actele prezentate organului competent 
nu corespund realității.
Inculpatul întrunește și caracteristica subiectului infracţiunii prevăzute la art.352 1 
Cod penal, acesta fiind persoana fizică responsabilă, care la momentul săvârşirii 
infracţiunii a atins vârsta de 16 ani.
La caz, conform extrasului din Registrul de Stat al Populaţiei (f.d.46), instanţa a 
stabilit cu certitudine că inculpatul Sparivac Igor ***** este născut pe *****, nu se află 
la evidenţa medicului psihiatru şi/sau narcolog, şi astfel întrunește semnele subiectului 
infracţiunii incriminate.
În drept, instanța indică că fapta inculpatului, privind coruperea activă adică, 
oferirea și darea personal, unei persoane publice bunuri ce nu i se cuvin, pentru aceasta, 
pentru a nu îndeplini acțiuni în exercitarea funcției sale s-au contrar acesteia, întrunește 
corect elementele constitutive ale infracțiunilor prevăzute de art. 352 1 alin. (1) din Codul 
penal.
Așadar, instanța de judecată consideră că Sparivac Igor ***** poate fi condamnat 
pentru comiterea infracțiunilor incriminate, reieșind din considerentele enumerate supra, 
precum și din totalitatea probelor examinate în faza urmăririi penale și constatate ca fiind 
pertinente, concludente și veridice, care în ansamblu coroborează între ele, se 
completează între ele, nu trezesc nici o îndoială și dovedesc cert că anume inculpatul 
Sparivac Igor *****, a săvârșit fapta pentru care a fost acuzat și a comis-o cu vinovăție 
sub forma intenției directe.
În concluzie, în cadrul examinării circumstanțelor cauzelor penale și probatoriului 
administrat, a fost stabilită întrunirea tuturor elementelor infracțiunii în acțiunile 
inculpatului și nu au fost stabilite circumstanțe care să înlăture caracterul penal al 
faptelor, iar prin urmare, se stabilește atât temeiul real, cât și temeiul juridic pentru 
atragerea lui Sparivac Igor ***** la răspundere penală, conform componențelor de 
infracțiuni incriminate.
Individualizarea pedepsei penale.
De către acuzatorul de stat Lilia Șapovalov, în dezbaterile judiciare a solicitat a-l 
recunoaște vinovat pe Sparivac Igor ***** de săvârșirea infracțiunii prevăzute de art. 
3521 alin. (1) Cod Penal, cu aplicarea art. 80/1 din Cod penal, a-i stabili o pedeapsă sub 
formă de amendă în mărime de 700 unități convenționale, cu privarea de dreptul de a 
ocupa funcții sau de a exercita activitate în domeniul public, pe un termen de până la 5 
ani.
Avocatul Sergiu Vasiliu în interesele inculpatului Sparivac Igor ***** a solicitat 
încetarea procesului penal cu tragerea la răspundere contravențională. Potrivit cazierului 
judiciar nu a fost atras niciodată nici la răspundere contravențională, se caracterizează 
pozitiv din toate punctele de vedere. Consideră că este posibil aplicarea mecanismului 
prevăzut la art. 55 Cod Penal, acest caz este o situație excepțională care îi va fi o lecție 
pentru întreaga viață. Ce ține de solicitarea părții acuzării cu privire la interdicția de a 
ocupa anumite funcții, atrage atenția asupra faptului că modalitatea în care este formulată 
solicitarea acuzării aceasta se refera doar la pedeapsa închisorii, consideră imposibil de a 
aplica asemenea sancțiune. 
Inculpatul Sparivac Igor *****, în cadrul ultimului cuvânt a reiterat că regretă cele 
întâmplate, recunoaște vina. Totodată a mai menționat asupra faptului că în Germania a 
plătit 1200 Euro amendă fiindcă a mers cu permis expirat și deja a început să-și facă 
permis german.
Instanța de judecată remarcă că, potrivit art. 24 alin.(2) din Codul de procedură 
penală, instanța judecătorească nu este organ de urmărire penală, nu se manifestă în 
favoarea acuzării sau a apărării și nu exprimă alte interese decât interesele legii. În cazul 
săvârșirii unei infracțiuni, instanța de judecată este singură în măsură să înfăptuiască 
nemijlocit opera de individualizare a pedepsei pentru infractorul care a comis acea 
infracțiune, având deplina libertate de acțiune în vederea realizării acestei operațiuni, 
ținând seama de regulile și principiile prevăzute de Codul penal, la stabilirea felului, 
duratei ori a cuantumului pedepsei în cadrul operațiunii de individualizare a acesteia.
La individualizarea judiciară a pedepsei ce se va aplica instanța va avea în vedere 
dispozițiile art. art. 7, 75 Cod penal, respectiv: modalitatea și împrejurările în care a fost 
comisă infracțiunea, gradul de pericol social mediu al faptei săvârșite, de împrejurările în 
care a fost comisă fapta, dar și circumstanțele cauzei care atenuează ori agravează 
răspunderea penală.
Potrivit art.61 alin.(1) şi (2) Cod penal, pedeapsa penală este o măsură de constrângere 
statală şi un mijloc de corectare şi reeducare a condamnatului ce se aplică de instanţele de 
judecată, în numele legii, persoanelor care au săvârşit infracţiuni, cauzând anumite lipsuri şi 
restricţii drepturilor lor. Pedeapsa are drept scop restabilirea echităţii sociale, corectarea 
condamnatului, precum şi prevenirea săvârşirii de noi infracţiuni atât din partea condamnaţilor, 
cât şi a altor persoane. Executarea pedepsei nu trebuie să cauzeze suferinţe fizice şi nici să 
înjosească demnitatea persoanei condamnate. 
Pedeapsa aplicată persoanei recunoscute vinovate trebuie să fie echitabilă, legală şi corect 
individualizată, capabilă să restabilească echitatea socială şi să realizeze scopurile legii şi 
pedepsei penale, în strictă conformitate cu dispoziţiile părţii generale a Codului penal şi 
stabilirea pedepsei în limitele fixate în partea specială.
Instanţa remarcă că pedeapsa este echitabilă când ea impune infractorului lipsuri şi 
restricţii ale drepturilor lui, proporţionale cu gravitatea infracţiunii săvârşite şi este suficientă 
pentru restabilirea echităţii sociale, adică a drepturilor şi intereselor victimei, statului şi întregii 
societăţi, perturbate prin infracţiune. De altfel, pedeapsa este echitabilă şi atunci când este 
capabilă de a contribui la realizarea altor scopuri ale pedepsei penale, cum ar fi corectarea 
condamnatului şi prevenirea comiterii de noi infracţiuni atât de către condamnat, cât şi de alte 
persoane. Or, practica judiciară demonstrează că o pedeapsă prea blândă generează dispreţ faţă 
de ea şi nu este suficientă nici pentru corectarea infractorului şi nici pentru prevenirea săvârşirii 
de noi infracţiuni. De asemenea, o pedeapsă prea aspră generează apariţia unor sentimente de 
nedreptate, jignire, înrăire şi de neîncredere în lege, fapt ce poate duce la consecinţe contrare 
scopului urmărit.
În aceste sens, instanța de judecată menționează că scopul pedepsei penale nu este ca 
aceasta să fie retributivă, intimidatoare sau vindicativă, în sens că pedeapsa nu trebuie privită 
ca „preţul” pe care trebuie să-l plătească persoana pentru fapta prejudiciabilă, ci trebuie să 
reflecte un echilibru între gravitatea faptei prejudiciabile şi urmările ei, prin excluderea 
caracterului vindicativ al pedepsei, urmărindu-se ca statul să nu urmărească răzbunarea, ce ar 
genera altă răzbunare, prin încălcarea dreptului, ci realizarea dreptăţii, inclusiv prin prisma 
principiilor proporţionalităţii şi cel al echităţii lor.
Instanţa concluzionează că sentinţa de condamnare în prezenta cauză penală va avea un 
efect preventiv serios atât pentru inculpat, cât şi pentru alte persoane predispuse la comiterea 
unor astfel de infracţiuni şi va constitui o garanţie şi o asigurare că drepturile şi libertăţile 
consfinţite în Constituţia Republicii Moldova şi alte legi ale statului sunt apărate, iar violarea 
lor este contracarată şi pedepsită.
În cadrul individualizării pedepsei, instanţa de judecată ține cont și de regula nr.6 din 
Recomandarea NR. R (92) 16 a Comitetului de miniştri către statele membre referitoare la 
regulile europene asupra sancţiunilor aplicate în comunitate (adoptată de Comitetul de Miniştri 
în 19 octombrie 1992, cu ocazia celei de a 482-a reuniune a Delegaţiilor de Miniştri, potrivit 
căreia „natura şi durata sancţiunilor şi măsurilor aplicate în comunitate trebuie de asemenea să 
ﬁe proporţională cu gravitatea infracţiunii pentru care un delincvent a fost condamnat sau o 
persoană este inculpată, cât și cu situația personală a acesteia”. 
La stabilirea categoriei şi termenului pedepsei inculpatului, instanţa de judecată în 
conformitate cu art.art.7, 75 Cod penal, ţine cont de gravitatea infracţiunii săvârşite, motivul 
acesteia, de caracterul şi gradul pericolului social deosebit al infracţiunii comise, de 
personalitatea inculpatului, de circumstanţele cauzei care atenuează ori agravează răspunderea, 
de influenţa pedepsei aplicate asupra corectării şi reeducării vinovatului, de condiţiile de viaţă 
ale familiei acestuia, precum și de comportamentul inculpatului.
Așadar, instanța statuează că pedeapsa penală urmează a fi aplicată inculpatului în 
contextul cauzei penale de învinuire a acestuia în temeiul art. 352 1 alin. (1) din Codul 
penal săvârșită de către inculpat, instanța, conform art.16 din Codul penal, atestă că 
infracțiunea, în funcție de caracterul și gradul prejudiciabil, se atribuie la categoria 
infracțiunilor ușoare comise cu intenție.
Instanța de judecată reține că infracțiunea comisă de către inculpatul Sparivac Igor 
***** face parte din capitolul infracțiunilor în domeniul corupției, care atentează la 
valori principale, precum relațiile sociale privind buna desfășurare a activității de 
serviciu, care este incompatibilă cu bănuiala că funcționarii pot fi influențați în 
exercitarea atribuțiilor lor.
Totodată, instanța de judecată reține că Sparivac Igor ***** a comis infracțiunea în 
lipsa circumstanțelor agravante prevăzute la art. 77 din Codul penal şi totodată instanța a 
reținut circumstanță atenuantă prevăzute la art. 76 alin. (1) lit.a) din Codul penal, 
săvârșirea pentru prima dată a unei infracţiuni uşoare sau mai puţin grave.
Concomitent, temeiuri pentru liberarea inculpatului Sparivac Igor ***** de 
răspundere penală conform prevederilor art. 53 din Codul penal, în acest caz nu au fost 
stabilite. 
Din materialele cauzei, rezultă că infracțiunea comisă de inculpat, prevăzută de art. 
3521 alin. (1) Cod penal, este atribuită conform art. 16 Cod penal, categoriei infracțiunilor 
ușoare și se pedepsește cu amendă în mărime de pînă la 950 unităţi convenţionale sau cu 
închisoare de pînă la 1 an cu privarea de dreptul de a ocupa anumite funcţiisau de a 
exercita o anumită activitate pe un termen de pînă la 5 ani.
Luând în considerație faptul că cauza penală a fost examinată prin prisma art. 364 1 
din Codul de procedură penală, inculpatul fiind audiat conform regulilor de audiere a 
martorului, care personal prin înscris autentic a recunoscut săvârşirea faptelor indicate în 
rechizitoriu şi a solicitat judecarea cauzei în baza probelor administrate în faza de 
urmărire penală, cercetând probele administrate la faza de urmărire penală, instanţa de 
judecată conchide, că prin acţiunile sale intenţionate Sparivac Igor ***** a comis 
infracţiunea prevăzută de art. 3521 alin. (1) din Codul penal 
În acest context, instanţa notează că prin Legea nr. 83 din 14 aprilie 2023 pentru 
modificarea unor acte normative, publicată în Monitorul Oficial Nr. 154 art. 240 la 2 mai 
2023 şi intrată în vigoare la 2 august 2023, a fost abrogat alin. (8) al art. 364 1 din Codul 
de procedură penală, însă a fost introdus art. 80 1 în Codul penal, prin care au fost 
modificate limitele de pedeapsă reduse în cazul examinării cauzei în ordinea procedurii 
simplificate.
Totuşi, conform art. IV alin. (2) din dispoziţiile finale ale legii nr. 83 din 14 aprilie 
2023, este stipulat că cauzele care, la data intrării în vigoare a prezentei legi, se află în 
faza de inițiere a acordului de recunoaștere a vinovăției și cauzele de judecare pe baza 
probelor administrate în faza de urmărire penală care, la data intrării în vigoare a 
prezentei legi, se află la etapa de până la începerea cercetării judecătorești se vor 
examina conform procedurii prevăzute de prezenta lege. 
Totodată, instanţa concretizează că potrivit modului de aplicare a pedepsei prevăzut 
la art. 3641 din Codul de procedură penală şi 801 alin. (1) din Codul penal, inculpatul care 
a recunoscut săvârşirea faptelor indicate în rechizitoriu şi a solicitat ca judecata să se facă 
pe baza probelor administrate în faza de urmărire penală, acesta beneficiază de reducerea 
cu o pătrime a limitelor de pedeapsă prevăzute în Partea specială a prezentului cod în 
cazul pedepsei cu amendă, cu muncă neremunerată în folosul comunității sau cu 
închisoare.
Potrivit art. 80 1 alin. (1) din Codul penal în cazul în care inculpatul a recunoscut 
săvârșirea faptelor indicate în rechizitoriu și a solicitat ca judecata să se facă pe baza 
probelor administrate în faza de urmărire penală, acesta beneficiază de reducerea cu o 
pătrime a limitelor de pedeapsă prevăzute în Partea specială a prezentului cod în cazul 
pedepsei cu amendă, cu muncă neremunerată în folosul comunității sau cu închisoare.
În circumstanțele descrise, conform 80 1 alin. (1) din Codul penal, instanța va stabili 
noi limite la aplicarea pedepsei inculpatului prevăzute de art. 352 1 alin. (1) Cod penal, și 
anume, pedeapsa sub formă de amendă de pînă la 712,5 unități convenţionale sau cu 
închisoare până la 9 luni.
În acest mod, în speță, pentru comiterea infracțiunii prevăzute de art. 352 1 alin. (1) 
din Codul penal, cu aplicarea prevederilor art. 80 1 din Codul de procedură penală lui 
Sparivac Igor ***** i se va stabili o pedeapsă cu amendă în mărime de 500 (cinci sute) 
unități convenționale (ceea ce constituie 25 000 (douăzeci și cinci mii) lei, cu privarea 
de dreptul de a ocupa funcții publice pe un termen de 2 (doi) ani.
Se aduce la cunoștință inculpatului că potrivit art. 64 alin. (3 1) din Codul penal, este 
în drept să achite jumătate din amenda stabilită dacă o plătește în cel mult 3 zile 
lucrătoare din momentul în care hotărârea devine executorie. În acest caz, se consideră că 
sancțiunea amenzii este executată integral.
De asemenea, în caz de eschivare cu rea-voință de la achitarea amenzii stabilite ca 
pedeapsă principală, instanța de judecată poate să înlocuiască suma neachitată a amenzii 
cu închisoare în limitele termenelor pedepsei maximale, prevăzute de articolul respectiv 
al Părții speciale a prezentului cod, iar suma amenzii se înlocuiește cu închisoare, 
calculându-se o lună de închisoare pentru 100 unități convenționale.
Totodată, în cazul în care condamnatul nu este în stare să plătească amenda stabilită 
ca pedeapsă principală sau complementară, instanța de judecată poate, potrivit 
prevederilor art.67, să înlocuiască suma neachitată a amenzii cu muncă neremunerată în 
folosul comunității, calculându-se 60 de ore de muncă neremunerată în folosul 
comunității pentru 100 unități convenționale de amendă.
Cu privire la măsura preventivă.
În corespundere cu prevederile art. 385 alin. (1) pct. 15) şi art. 395 alin. (1) pct. 5) 
din Codul de procedură penală, instanţa urmează să se expună în privinţa măsurii 
preventivă ce se va aplica inculpatului până când sentinţa va deveni definitivă.
În contextul dezbaterilor judiciare procurorul a solicitat aplicarea măsurii preventive 
obligarea de a nu părăsi țara pînă la rămânerea defititivă a sentinței, iar partea apărării nu 
s-a expus pe marginea aplicării sau menţinerii măsurilor preventive în privinţa 
inculpatului. 
Analizând materialele dosarului penal, la momentul emiterii sentinţei, instanţa 
statuează că în privinţa inculpatului Sparivac Igor ***** nu este aplicată o măsură 
preventivă.
În drept, instanţa menţionează că în temeiul art. 329 alin.(1) din Codul de procedură 
penală, la judecarea cauzei, instanţa, din oficiu sau la cererea părţilor şi ascultând opiniile 
acestora, este în drept să dispună aplicarea, înlocuirea sau revocarea măsurii preventive 
aplicate inculpatei, iar o nouă cerere de aplicare, înlocuire sau revocare a măsurii 
preventive poate fi depusă dacă au apărut temeiuri pentru aceasta, dar nu mai devreme 
decât peste o lună după ce încheierea precedentă privind această chestiune a intrat în 
vigoare sau dacă nu au intervenit noi împrejurări care condiţionează noua cerere.
Instanţa constată că potrivit art. 175 alin. (1) şi (2) din Codul de procedură penală, 
constituie măsuri preventive măsurile cu caracter de constrângere orientate în scopul 
asigurării de către instanţă a executării sentinţei.
Reieşind din conţinutul art. 178 alin. (2) din Codul de procedură penală, obligarea 
de a nu părăsi ţara constă în îndatorirea impusă inculpatului de către instanţa de judecată 
de a nu părăsi ţara fără încuviinţarea organului care a dispus această măsură, precum şi în 
îndeplinirea altor obligaţii prevăzute la alin.(1) din acelaşi articol.
În acest mod, instanţa statuează că până când sentinţa va deveni definitivă, urmează 
a fi aplicată în privinţa inculpatului măsura preventivă – obligarea de a nu părăsi ţara.
Instanţa menţionează că în virtutea faptului că în privinţa inculpatului a fost aplicată 
o pedeapsă sub formă de închisoare cu amendă, a fost dispusă suspendarea executării 
pedepsei cu închisoarea, totodată instanța reține că inculpatul a recunoscut vina în 
comiterea infracţiunii, iar aplicarea unei măsuri preventive non privative de libertate la 
momentul emiterii sentinţei va avea ca scop atât asigurarea punerii în executare prompt a 
sentinţei, cât şi responsabilizarea acestuia în faţa instanţelor ierarhic superioare în cazul 
în care prezenta sentință va fi atacată.  
Cheltuielile judiciare nu sunt.
Cu referire la mijloacele materiale de probă, corpurile delicte.
Conform art. 157 alin. (1), (2) din Codul de procedură penal, constituie mijloc 
material de probă documentele în orice formă (scrisă, audio, video, electronică etc.) care 
provin de la persoane oficiale fizice sau juridice dacă în ele sînt expuse ori adeverite 
circumstanţe care au importanţă pentru cauză. 
Documentele se anexează, prin ordonanţa organului de urmărire penală sau prin 
încheierea instanţei, la materialele dosarului şi se păstrează atîta timp cît se păstrează 
dosarul respectiv. 
Potrivit art. 162 alin. (5) din Codul de procedură penal, documentele care constituie 
corpuri delicte rămân în dosar pe tot termenul de păstrare a lui sau, la solicitare, se remit 
persoanelor interesate.
Cu referire la corpurile delicte și alte mijloace materiale de probă, instanța 
precizează că prin ordonanța din 06 ianuarie 2025 au fost recunoscute în calitate de 
documente și anexate la materialele cauzei penale: - declarația pe propria răspundere, 
care a stat la baza eliberării permisului de conducere a lui Sparivac Igor ***** din 
13.08.2024. /f.d. 29,31/
 Potrivit art. 162 alin. (1) pct. 1), 3) și 5) din Codul de procedură penală, în cazul în 
care procurorul dispune încetarea urmăririi penale sau în cazul soluționării cauzei în fond, 
se hotărăște chestiunea cu privire la corpurile delicte. În acest caz, uneltele care au servit 
la săvârșirea infracțiunii vor fi confiscate și predate instituțiilor respective sau nimicite, 
iar lucrurile care nu prezintă nici o valoare și care nu pot fi utilizate vor fi distruse, doar 
în cazurile în care sânt cerute de persoane ori instituții interesate, ele pot fi remise 
acestora. Totodată, documentele care constituie corpuri delicte rămân în dosar pe tot 
termenul de păstrare a lui sau, la solicitare, se remit persoanelor interesate, iar din 
conținutul prevederilor art. 157 alin. (1) din Codul de procedură penală denotă că 
constituie mijloc material de probă documentele în orice formă (scrisă, audio, video, 
electronică etc.) care provin de la persoane oficiale fizice sau juridice dacă în ele sunt 
expuse ori adeverite circumstanțe care au importanță pentru cauză.
Subsecvent, art. 157 alin. (2) din Codul de procedură penală stipulează că 
documentele se anexează, prin ordonanța organului de urmărire penală sau prin 
încheierea instanței, la materialele dosarului și se păstrează atâta timp cât se păstrează 
dosarul respectiv. În cazul în care documentele în original sunt necesare pentru evidență, 
rapoarte sau în alte scopuri legale, acestea pot fi restituite deținătorilor, dacă este posibil 
fără a afecta cauza, copiile de pe acestea păstrându-se în dosar.
Elucidând cele expuse supra, se concluzionează că, la materialele cauzei penale 
probele materiale menționate supra se păstrează în copii autentificate, păstrarea cărora 
este permisă de norma de drept și necesară reieșind din circumstanțele de fapt și drept 
depistate în cadrul ședinței de judecată, reprezintă probe pertinente care au fost 
administrate legal și nu a fost solicitată restituirea acestora de persoane interesate. Astfel 
în urma celor expuse, în temeiul art. 162 alin. (1) pct. 5) din Codul de procedură penală, 
instanța de judecată concluzionează că mijloacele materiale de probă descrise supra, 
urmează să rămână la materialele cauzei penale pe toată perioada păstrării sale.
Astfel, în baza materialelor cauzei penale și a declarațiilor inculpatei în ședința 
instanței de judecată, în conformitate cu prevederile articolelor  64, 80 1 din Codul penal, 
162, 227-229, 325 alin. (1), 329, 340, 364 1, 384, 385, 389, 392-398 din Codul de 
procedură penală, instanța de judecată,
H O T Ă R Ă Ş T E:
Se recunoaște vinovat Sparivac Igor *****, de comiterea infracțiunii prevăzute de 
art. 3521 alin. (1) din Codul penal, și în baza acestei Legi, prin aplicarea prevederilor art. 
801 din Codul penal, ai stabili o pedeapsă penală sub formă de amendă în mărime de 500 
(cinci sute) unități convenționale (ceea ce constituie 25 000 (douăzeci și cinci mii) lei, 
cu privarea de dreptul de a ocupa funcții publice pe un termen de 2 (doi) ani.
Se explică lui Sparivac Igor ***** că, potrivit art. 64 alin. (31) din Codul penal, este 
în drept să achite jumătate din amenda stabilită dacă o plătește în cel mult 3 zile 
lucrătoare din momentul în care hotărârea devine executorie. În acest caz, se consideră că 
sancțiunea amenzii este executată integral.
Se aplică în privința lui Sparivac Igor ***** măsura preventivă - obligarea de a nu 
părăsi țara, cu menținerea acesteia până la intrarea sentinței în vigoare.
Mijloacele materiale de probă: - declarația pe propria răspundere, care a stat la 
baza eliberării permisului de conducere a lui Sparivac Igor ***** din 13.08.2024. /f.d. 
29,31/, care se păstrează la cauza penală, se vor deține în dosarul penal pe toata perioada 
păstrării sale.
Sentința este cu drept de atac în ordine de recurs la Curtea de Apel Centru, în 
termen de 15 zile, prin intermediul Judecătoriei Chișinău (sediul Buiucani).
Președintele ședinței,
judecător     Tatiana 
Postolachi   
Copia corespunde originalului, Judecător                                                           