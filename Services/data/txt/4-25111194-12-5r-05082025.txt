Dosarul nr. 5r-4797/2025
        4-25111194-12-5r-05082025
H O T Ă R Â R E
 în numele Legii 
11 decembrie 2025                                                 mun. 
Chişinău
Judecătoria Chișinău, sediul Buiucani
Instanța compusă din:
Preşedintele şedinţei, judecător                                 Tudor 
Stambol
Grefier                                                                                                     Cătălina 
Rașcovschi
Cu participarea:
Reprezentantului agentului constatator                                                       Sergiu 
Sarivan
În lipsa:
Contravenientului                                                                                               Ilie 
Marandici
examinând în ședință judiciară publică, în limba de stat, contestația depusă de 
Marandici Ilie (născut la *****, domiciliat în *****) împotriva procesului-verbal cu 
privire la contravenție nr. ANTA01 020125 din 14.07.2025 și deciziei agentului 
constatator prin care i-a fost aplicată sancțiunea amenzii în mărime de 40 unități 
convenționale pentru comiterea contravenției prevăzute de art. 197 alin. (7) Cod 
contravențional, -
c o n s t a t ă:
Prin decizia agentului constatator inspector principal al DSCOTR a ANTA – Ion 
Catană din 14.07.2025, Marandici Ilie a fost tras la răspundere contravențională şi 
sancționat conform art. 197 alin. (7) Cod Contravențional, cu amendă în mărime de 40 
unități convenționale pentru faptul că, la data de 14.07.2025, la ora 10:20 min., în *****, 
în urma verificării unității de transport de model „Mercedes” cu n/î *****, s-a constatat 
că conducătorul auto a admis amplasarea în interiorul caroseriei vehiculului, pe care îl 
conducea a indicatorului de rută Zahoreni-Orhei, fără a deține autorizație de transport 
rutier de persoane pentru ruta dată, ignorând prevederile art. 49 din Codul transportului 
rutier.
La data de 29.07.2025, Marandici Ilie a depus contestație împotriva procesului-
verbal cu privire la contravenție nr. ANTA01 020125 din 14.07.2025 și deciziei agentului 
constatator prin care i-a fost aplicată sancțiunea amenzii în mărime de 40 unități 
convenționale pentru comiterea contravenției prevăzute de art. 197 alin. (7) Cod 
contravențional, solicitând anularea acestora și încetarea procesului contravențional. 
În motivarea contestației a indicat că, activează în calitate de conducător auto 
(șofer) din 02.01.2025, în cadrul SRL „Ferice Maria”, conform actelor puse la depoziție 
de către administrator, și anume, contractul individual de muncă, foaia de parcurs, 
Dispoziția președintelui raionului Orhei din 12.06.2025 și respectiv, autorizația seria CR 
nr. 0000002 din 01.07.2025, eliberată de către președintele raionul Orhei, actele 
pertinente fiind prezentate inspectorului principal DSCOTR Catana Ion, în momentul 
stopării. În astfel de circumstanțe, consideră că procesul-verbal contravențional și decizia 
nr. ANTA01 020125 din 14.07.2025, nefondat, deoarece autorizația deținută de către 
SRL „Ferice Maria”, a fost eliberată conform legislației în vigoare, conform art. 38 alin. 
(26) din Codul transporturilor rutiere, precum și, pct. 23 din Regulamentul transporturilor 
auto de călători și bagaje, aprobat prin Hotărârea Guvernului nr. 854/2006. Nu ține de 
competența conducătorului auto și/ nici a companiei să informeze careva autorități despre 
eliberarea actelor administrative. Totodată, în condițiile art. 11 alin. (1) al Legii nr. 235 
din 20.07.2006 cu privire la principiile de bază de reglementare a activității dc 
întreprinzător - licența/autorizația se consideră acordată sau, după caz, reînnoită dacă 
autoritatea administrației publice și/sau altă instituție abilitată prin lege cu funcții de 
reglementare și de control nu răspunde solicitantului în termenul prevăzut de lege pentru 
emiterea sau reînnoirea ei. De asemenea, ținând cont de jurisprudența Curții Europene a 
Drepturilor Omului, beneficiază de prezumția de nevinovăție, iar procesul-verbal de 
contravenție prin el însuși, în lipsa unor probe temeinice din care să reiasă realitatea 
susținerilor agentului constatator, nu poate înfrânge această prezumție. Accentuează că, 
este angajat oficial la SRL „Ferice Maria” în calitate de șofer. SRL „Ferice Maria” 
dispune de Autorizație CR nr. 0000002 din 01.07.2025, eliberată de către președintele 
raionul Orhei, privind activitatea de transport rutier de persoane prin serviciul regulat 
pentru ruta Zahoreni-Orhei. În atare circumstanțe, în calitate de șofer nu poate fi subiect 
la contravenției incriminate, iar acuzația adusă este nefondată, respectiv decizia de 
sancționare este ilegală.
În ședința de judecată contravenientul Marandici Ilie, nu s-a prezentat, fiind citat 
legal despre data, ora și locul ședinței de judecată la adresa de domiciliu indicată în 
materialele cauzei contravenționale, însă prin cerere scrisă a solicitat examinarea cauzei 
în absența sa, considerente din care instanța de judecată a dispus examinarea cauzei în 
lipsa acestuia.
În ședința de judecată reprezentantul agentului constatator Sergiu Sarivan a 
solicitat respingerea contestației depuse de către Marandici Ilie ca fiind neîntemeiată, cu 
menținerea procesului-verbal cu privire la contravenție și a deciziei de sancționare.
Studiind materialele cauzei contravenționale, audiind participanții, instanța de 
judecată concluzionează de a admite contestația, din motivul nulității procesului-verbal 
cu privire la contravenție, din următoarele considerente.
Potrivit art. 448 alin. (1) Cod contravențional, contravenientul, victima sau 
reprezentantul acestora, procurorul, dacă este parte în cauza contravențională, în cazul 
în care nu sînt de acord cu decizia agentului constatator sau în cazul în care aceasta a 
fost emisă cu încălcarea normelor procesuale stabilite de prezentul cod, sînt în drept să 
conteste decizia emisă asupra cauzei contravenționale. Termenul de contestare a deciziei 
agentului constatator este de 15 zile de la data emiterii acesteia sau, pentru părțile care 
nu au fost prezente la ședința de examinare a cauzei contravenționale, de la data 
înmînării copiei de pe decizia respectivă în condițiile art. 4471 alin. (8).
Termenul de depunere a contestației a fost respectat.
În ședința de judecată s-a constatat că, prin decizia agentului constatator inspector 
principal al DSCOTR a ANTA – Ion Catană din 14.07.2025, Marandici Ilie a fost tras la 
răspundere contravențională şi sancționat conform art. 197 alin. (7) Cod Contravențional, 
cu amendă în mărime de 40 unități convenționale pentru faptul că, la data de 14.07.2025, 
la ora 10:20 min., în *****, în urma verificării unității de transport de model „Mercedes” 
cu n/î *****, s-a constatat că conducătorul auto a admis amplasarea în interiorul 
caroseriei vehiculului, pe care îl conducea a indicatorului de rută Zahoreni-Orhei, fără a 
deține autorizație de transport rutier de persoane pentru ruta dată, ignorând prevederile 
art. 49 din Codul transportului rutier.
Conform art. 7 Cod contravențional, persoana poate fi sancționată numai pentru 
contravenția în a cărei privință este dovedită vinovăția sa, cu respectarea normelor 
prezentului cod.
În conformitate cu art. 442 alin. (1) Cod contravențional, procesul-verbal cu 
privire la contravenție este un act prin care se individualizează fapta ilicită şi se 
identifică făptuitorul. Procesul-verbal se încheie de agentul constatator pe baza 
constatărilor personale şi a probelor acumulate, în prezența făptuitorului sau în absența 
lui. 
Conform art. 440 alin. (1) Cod contravențional, constatarea faptei 
contravenționale înseamnă activitatea, desfășurată de agentul constatator, de colectare 
şi de administrare a probelor privind existența contravenției, de încheiere a procesului-
verbal cu privire la contravenție, de aplicare a sancțiunii contravenționale sau de 
trimitere, a dosarului, după caz, funcționarului abilitat să examineze cauza 
contravențională, din cadrul autorității din care face parte agentul constatator, în 
instanța de judecată sau în alt organ spre soluționare.
Conform art. 425 alin. (1) Cod contravențional, probele sînt elemente de fapt, 
dobîndite în modul stabilit de prezentul cod, care servesc la constatarea existenței sau 
inexistenței contravenției, la identificarea făptuitorului, la constatarea vinovăției și la 
cunoașterea altor circumstanțe importante pentru justa soluționare a cauzei.
Potrivit art. 197 alin. (7) Cod contravențional prevede răspundere pentru 
„Amplasarea, în interiorul şi/sau pe caroseria unui vehicul rutier, a indicatorului de rută 
cu indicarea punctelor de plecare/destinaţie fără a deţine autorizaţia de transport rutier 
de persoane prin servicii regulate pentru ruta dată se sancţionează cu amendă de la 40 
la 50 de unităţi convenţionale aplicată persoanei fizice, cu amendă de la 70 la 100 de 
unităţi convenţionale aplicată persoanei juridice”.
În legislația Republicii Moldova, ca şi în cea a altor state europene, contravențiile 
au fost scoase de sub incidența legii penale și supuse unui regim administrativ. Din 
perspectiva capitolului IV din Cartea I al Codului contravențional, instanța de judecată 
evidențiază că sancțiunile administrative nu privesc un grup de persoane, ci se adresează 
tuturor cetățenilor în vederea realizării scopului preventiv și represiv al sancțiunii, iar 
potrivit art. 38 alin. (3) din legea citată, arestul contravențional poate fi aplicat şi în cazul 
neexecutării intenționate a unei alte sancțiuni contravenționale, ceea ce conferă faptei 
natura penală. Astfel, în materie contravențională au fost recunoscute garanțiile 
procedurale specifice în materie penală în ceea ce privește dreptul la un proces echitabil, 
printre care și prezumția de nevinovăție, prevăzută de alin. (2) al art. 6 din Convenția 
Europeană a Drepturilor Omului (Zilibergerg împotriva Moldovei (§ 35, din 01 februarie 
2005), Angel împotriva României (§ 52, din 04 octombrie 2007) sau Ozturk împotriva 
Germaniei (din 21 februarie 1994). Această împrejurare fundamentează la nivel de 
principiu că, sarcina probei în procedura contravenționala desfășurată în fața instanței de 
judecată revine în primul rând organului constatator şi, în condițiile în care acesta face 
dovada vinovăției, petentul urmează să-şi probeze nevinovăția.
Instanţa reiterează faptul că, prezumția de legalitate a procesului-verbal cu privire 
la contravenție, a fost supusă atenției Curții Europene a Drepturilor Omului (cauza 
Anghel contra României din 04 octombrie 2007), cauză în care Curtea, prin hotărârea din 
data de 4 octombrie 2007, își exprimă în mod foarte clar punctul de vedere cu privire la 
acest aspect. Curtea este de părere că, dacă scoaterea contravenției în afara legii penale nu 
ridică probleme în sine, nerespectarea garanțiilor fundamentale, printre care și prezumția 
de nevinovăție, care protejează cetățenii împotriva unor posibile abuzuri din partea 
autorităților, reprezintă un aspect ce trebuie examinat în temeiul articolului 6 din 
convenție. Reiterînd importanța, în cadrul unei proceduri ce poate fi calificată drept 
„penală”, a unei astfel de garanții, destinată să restabilească echilibrul dintre presupușii 
autori ai faptelor ilegale și autoritățile chemate să îi urmărească şi pedepsească, Curtea 
consideră că asemenea cazuri urmează a fi judecate echitabil, după cum prevede art. 6 din 
CEDO.
În asemenea situație, întru respectarea garanțiilor sus indicate, instanța de judecată 
va verifica legalitatea şi temeinicia procesului-verbal cu privire la contravenție nr. 
ANTA01 020125 din 14.07.2025, întocmit în privința lui Marandici Ilie.
Instanța de judecată reține că, contravenientul Marandici Ilie a fost sancționat 
pentru faptul că, la data de 14.07.2025, la ora 10:20 min., în *****, în urma verificării 
unității de transport de model „Mercedes” cu n/î *****, s-a constatat că conducătorul 
auto a admis amplasarea în interiorul caroseriei vehiculului, pe care îl conducea a 
indicatorului de rută Zahoreni-Orhei, fără a deține autorizație de transport rutier de 
persoane pentru ruta dată, ignorând prevederile art. 49 din Codul transportului rutier.
La materialele cauzei au fost anexate următoarele materiale:
- foaia de titlu (f. d. 9);
- procesul-verbal cu privire la contravenție din 14.07.2025 emis în privința lui 
Marandici Ilie (f. d. 10);
- copia certificatului de competență profesională, permisului de conducere și 
certificatului de înmatriculare eliberate pe numele lui Marandici Ilie (f. d. 11-12);
- copia autorizației temporare de transport rutier privind serviciile regulate în trafic 
raional nr. CR 0000002 valabilă din data de 01.07.2025 (f. d. 13);
- copia graficului de circulație al autorizației de transport rutier de persoane prin 
servicii regulate (f. d. 14);
- copia autorizației temporare de transport rutier privind serviciile regulate în trafic 
raional nr. CR 0000002 valabilă din data de 01.07.2025 (f. d. 15);
- copia graficului de circulație al autorizației de transport rutier de persoane prin 
servicii regulate (f. d. 16);
- copia poliței de asigurare obligatorie de răspundere civilă auto internă (f. d. 17);
- copia raportului de inspecție tehnică periodică (f. d. 18);
- planșe fotografice (f. d. 19);
- scrisoare de expediere (f. d. 20);
- borderou (f. d. 21).
În sensul art. 5 alin. (1) Cod transporturilor rutiere, autorizaţie de transport rutier 
de persoane prin servicii regulate reprezintă document care atestă dreptul operatorului 
de transport rutier de a efectua transport rutier contra cost de persoane prin servicii 
regulate pe un anumit traseu, conform graficului de circulaţie prestabilit şi programului 
de transport rutier, pe perioada sa de valabilitate.
Conform art. 8 alin. (1) Cod transporturilor rutiere, autoritatea care asigură 
implementarea documentelor de politici publice şi strategiilor naţionale de dezvoltare în 
domeniul transporturilor rutiere, controlează şi supraveghează respectarea legislaţiei 
naţionale şi internaţionale în domeniu de către operatorii de transport rutier şi de către 
întreprinderile ce desfăşoară activităţi conexe transportului rutier este Agenţia Naţională 
Transport Auto.
Conform art. 32 alin. (1) Cod transporturilor rutiere, autorizaţia de transport rutier 
de persoane prin servicii regulate în trafic local, municipal, raional, interraional şi 
internaţional se eliberează de către autoritatea competentă pentru cursele cuprinse în 
programele de transport rutier locale, municipale, raionale, interraionale şi 
internaţionale, împreună cu graficul de circulaţie aferent cursei respective, pentru 
operatorul de transport rutier înregistrat oficial în Registru.
Conform art. 49 lit. d) Codul transporturilor rutiere, Operatorii de transport 
rutier/întreprinderile care efectuează operaţiuni de transport rutier au următoarele 
obligaţii: să încheie, în localitatea unde există mai multe autogări, contracte cu una 
dintre acestea în vederea prestării serviciilor de transport rutier prin servicii regulate pe 
rutele atribuite spre deservire în modul stabilit şi să notifice imediat Agenţia despre 
contractul încheiat.
Instanța de judecată relevă că, potrivit copiei contractului individual de muncă din 
02.01.2025, Ilie Marandici a fost angajat în calitate de conducător auto (șofer) în cadrul 
SRL „Ferice Maria”, al cărui administrator este Ion Viziru (f. d. 7-8), la fel, la materialele 
cauzei a fost anexată autorizația temporară de transport rutier privind serviciile regulate 
în trafic raional nr. CR 0000002 valabilă din data de 01.07.2025 eliberată de Consiliul 
Raional Orhei operatorului de transport rutier SRL „Ferice Maria” (f. d. 13). Astfel, din 
probele prezentate, instanța de judecată constată faptul că, Marandici Ilie nu are calitate 
de operator de transport rutier, acesta fiind angajat în cadrul operatorului de transport 
rutier SRL „Ferice Maria” în calitate de conducător auto, iar, potrivit copiei contractului 
de muncă în obligația acestuia nu intră acțiunea de a încheia, în localitatea unde există 
mai multe autogări, contracte cu una dintre acestea în vederea prestării serviciilor de 
transport rutier prin servicii regulate pe rutele atribuite spre deservire în modul stabilit şi 
să notifice imediat Agenţia despre contractul încheiat, în vederea respectării prevederilor 
art. 49 lit. d) Cod Transporturilor rutiere.
În acest sens, instanța de judecată reține că, de către agentul constatator nu au fost 
prezentate probe care ar dovedi vinovăția contravenientului Marandici Ilie precum că 
acesta la data de 14.07.2025, la ora 10:20 min., în *****, în urma verificării unității de 
transport de model „Mercedes” cu n/î *****, s-a constatat că conducătorul auto a admis 
amplasarea în interiorul caroseriei vehiculului, pe care îl conducea a indicatorului de rută 
Zahoreni-Orhei, fără a deține autorizație de transport rutier de persoane pentru ruta dată, 
ignorând prevederile art. 49 din Codul transportului rutier, iar alte probe care prin 
coroborare ar demonstra vinovăția lui Marandici Ilie în contravenția incriminată, de către 
agentul constatator nu au fost prezentate.
Astfel, instanța de judecată reține că, simpla indicare a faptelor date în procesul-
verbal cu privire la contravenție nu poate constitui temei de sancționare a persoanei, 
având în vedere că, prin prisma art. 425 alin. (2) Cod contravențional, în calitate de probe 
se admit elementele de fapt constatate prin intermediul următoarelor mijloace: procesul-
verbal cu privire la contravenție, procesul-verbal de ridicare a obiectelor şi documentelor, 
procesul-verbal de percheziţie, procesul-verbal privind cercetarea la faţa locului, 
procesele-verbale privind alte acțiuni procesuale efectuate în conformitate cu prezentul 
cod, explicațiile persoanei în a cărei privință a fost pornit proces contravențional, ale 
martorilor, înscrisurile, înregistrările audio sau video, fotografiile, corpurile delicte, 
obiectele şi documentele ridicate, constatările tehnico-ştiinţifice şi medico-legale, 
raportul de expertiză. 
În aceiași ordine de idei instanța reține că, organul care a aplicat sancțiunea 
administrează orice alte probe prevăzute de lege, necesare în vederea verificării legalității 
și temeiniciei procesului - verbal. Astfel, simpla constatare ex propriis sensibus a 
agentului constatator nu este suficientă pentru ca instanța să stabilească vinovăția unei 
persoane pe numele căreia s-a întocmit un proces-verbal contravențional. În alți termeni, 
atât timp cât asupra faptelor descrise în conținutul actului – neconfirmate prin alte 
mijloace de probă – pot plana o serie de dubii, fiind aplicabil principiu de drept in dubio 
pro reo.
Astfel, instanța remarcă că vinovăția este unul din elementele constitutive a unei 
contravenții, care urmează a fi dovedită de agentul constatator, ori conform art. 7 Cod 
Contravențional, persoana poate fi sancționată numai pentru contravenția în a cărei 
privință este dovedită vinovăția sa, cu respectarea normelor prezentului cod. Tot în acest 
context, potrivit art. 375 Cod Contravențional, persoana acuzată de săvârșirea unei 
contravenții se consideră nevinovată atâta timp cât vinovăția sa nu este dovedită în modul 
prevăzut de prezentul cod. Nimeni nu este obligat sa dovedească nevinovăția sa. 
Concluziile despre vinovăția persoanei în săvârșirea contravenției nu pot fi întemeiate pe 
presupuneri. Toate dubiile în probarea învinuirii care nu pot fi înlăturate în condițiile 
prezentului cod se interpretează în favoarea persoanei în a cărei privință a fost pornit 
proces contravențional.
Conform jurisprudenţei CEDO în cauza Anghel vs Romania, Curtea a reiterat că 
prezumţia de legalitate şi adevăr a procesului-verbal cu privire la contravenţie este o 
prezumţie lipsită de rezonabilitate şi poziţionează contravenientul într-o situaţie 
dezavantajoasă în raport cu agentul statului, ceea ce contravine principiului egalităţii 
părţilor şi a armelor în proces.
Drept consecinţă, prezumţia de nevinovăţie prevăzută de art. 6 par. 2 din 
Convenţia pentru apărarea drepturilor omului şi a libertăților fundamentale, este 
aplicabilă şi în cazul faptelor sancționate contravențional în dreptul intern şi atrage 
răsturnarea sarcinii probei în cazul litigiilor contravenționale. În aceste condiții, persoana 
sancționată contravențional nu trebuie să facă proba nevinovăției sale, ci autoritatea din 
care face parte agentul constatator are obligația de a proba existența faptei, identitatea 
persoanei care a săvârşit-o şi nevinovăția acesteia.
Conform art. 21 din Constituţie, orice persoană acuzată de un delict este 
prezumată nevinovată pînă cînd vinovăţia sa va fi dovedită în mod legal, în cursul unui 
proces judiciar public, în cadrul căruia i s-au asigurat toate garanţiile necesare apărării 
sale.
Conform art. 7 Cod contravenţional, persoana poate fi sancţionată numai pentru 
contravenţia în a cărei privinţă este dovedită vinovăţia sa, cu respectarea normelor 
prezentului cod.
Sub aspectul legalității procesului-verbal cu privire la contravenție, instanţa de 
judecată denotă că, motivele de nulitate absolută a actului atacat pot fi invocate atât de 
părţi, cât şi din oficiu de către instanță întru asigurarea respectării principiului legalităţii 
şi dreptăţii, consacrate expres în art. 5 şi 7 din Codul contravențional.
Astfel, Legea contravenţională prevede redactarea procesului-verbal cu privire la 
contravenţie într-o anumită forma „ad validitatem”, cu respectarea tuturor prescripțiilor 
legale de fond şi de formă, pentru încheierea sa valabilă, în scopul producerii efectelor 
juridice, pentru care a fost întocmit. În acest context, respectarea exigențelor legale 
prevăzute la art. 443 al Codului contravențional sunt impuse agentului constatator la 
întocmirea procesului-verbal cu privire la contravenție prin prisma art. 445 al Codului 
contravențional.
În ceea ce privește legalitatea procesului-verbal cu privire la contravenție, instanța 
constată că este încheiat cu respectarea dispozițiilor legale, acesta cuprinzând mențiunile 
obligatorii prevăzute de legea contravențională sub sancțiunea nulității absolute şi nefiind 
afectat de alte vicii de natură să ducă la anularea sa. 
Astfel, din motiv că agentul constatator nu a prezentat probe în confirmarea 
vinovăției contravenientului, unica probă prezentată instanței fiind procesul-verbal cu 
privire la contravenție, iar potrivit constatărilor CEDO în cauza Anghel contra României 
– prezumția de legalitate şi adevăr a deciziei asupra cauzei contravenționale este lipsită 
de rezonabilitate şi plasează contravenientul într-o situație defavorabilă în comparație cu 
agentul statului, instanța concluzionează de înceta procesul contravențional, constatând 
lipsa în acțiunile contestatorului a faptului contravenției.
Potrivit art. 441 alin. (1) lit. a) Cod contravenţional, procesul contravenţional 
pornit încetează dacă nu există faptul contravenţiei.
Conform art. 461 Cod contravenţional, în cazul în care, pe parcursul judecării 
cauzei, se constată vreunul din temeiurile prevăzute la art. 441 şi 445, instanţa încetează 
procesul contravenţional.
În circumstanțele de fapt și de drept enunțate, instanţa v-a admite contestația lui 
Marandici Ilie și va înceta procesul din lipsa faptului contravenției.
În conformitate cu art. 461, 462 Cod contravenţional, instanţa de judecată, -
     
h o t ă r ă ş t e:
Admite contestația depusă de Marandici Ilie. 
Încetează procesul contravențional privind acuzarea lui Marandici Ilie de 
comiterea contravenției prevăzute de art. 197 alin. (7) Cod contravențional, din motivul 
lipsei faptului contravenției.
Hotărârea cu drept de recurs, la Curtea de Apel Centru, în termen de 15 zile, prin 
intermediul Judecătoriei Chişinău (sediul Buiucani). 
Preşedintele şedinţei,
judecător                                                       /semnătura/                        Tudor Stambol