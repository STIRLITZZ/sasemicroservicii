Prima instanță: Judecătoria Chișinău, sediul Centru, judecător  Eduard Galușceac 
Dosarul nr. 2a-501/25 
(2-24102419-02-2a-05022025)
D E C I Z I E
8 octombrie 2025                 mun. 
Chișinău
Colegiul civil, comercial și de contencios administrativ
al Curții de Apel Centru
În componența: 
Președintele completului, judecătorul                                         Valeriu Arhip
Judecătorii                                      Diana Corlăteanu şi  Nicolae 
Ghedrovici
Grefier                                                                                       Gabriela Catrinesco
examinând, în şedinţă de judecată publică, cererile de apel declarate de Ministerul 
Justiției al Republicii Moldova și de Marin Tofan,
împotriva hotărârii Judecătoriei Chișinău, sediul Centru din 18 decembrie 2024, prin 
care a fost admisă parțial acțiunea,  
în cauza civilă la cererea de chemare în judecată înaintată de Marin Tofan către 
Ministerul Justiției al Republicii Moldova, intervenient accesoriu Procuratura Generală a 
Republicii Moldova cu privire la constatarea încălcării dreptului la examinarea în termen 
rezonabil a cauzei penale, repararea prejudiciului material și moral,
a  c o n s t a t a t:
Pretențiile reclamantului:
La 11 septembrie 2024, reclamantul Marin Tofan s-a adresat cu cerere de chemare în 
judecată către Ministerul Justiției al Republicii Moldova cu privire la constatarea încălcării 
dreptului la examinarea în termen rezonabil a cauzei penale, repararea prejudiciului material 
și moral.
În motivarea cererii de chemare în judecată reclamantul a indicat, că la data de 14 iunie 
2018, de către procurorul în Procuratura Anticorupție, Ruslan Botnaru, conform art. 42 alin. 
(5), 327 alin. (2) lit. b1 ), c), 328 alin. (3) lit. d) CP a fost emisă ordonată de reținere a lui 
Marin Tofan în calitate de bănuit pe un termen de 72 ore, în cauza penală cu nr. 2018978206. 
La data de 14 iunie 2018, a fost întocmit procesul-verbal de reținere a lui Marin Tofan, în 
cauza penală cu nr. 2018978206. La data de 15 iunie 2018 de către procurorul în Procuratura 
Anticorupție, Ruslan Botnaru, conform art. 42 alin. (5), 327 alin. (2) lit. b1 ), c), și art. 42 
alin. (5), 328 alin. (3) lit. d) CP a fost emisă ordonanța de punere sub învinuire a lui Marin 
Tofan, în cauza penală cu nr. 2018978206. La data de 15 iunie 2018 de către procurorul în 
Procuratura Anticorupție, Ruslan Botnaru, conform art. 42 alin.(5), 327 alin.(2) lit. b1 ), c), și 
art. 42 alin(5), 328 alin.(3) lit. d) CP al RM a fost emisă ordonanța de inițiere a arestului 
preventiv pe un termen de 30 zile, pe numele lui Tofan Marin, în cauza penală cu nr. 
2018978206. La data de 15 iunie 2018, de către procurorul în Procuratura Anticorupție, 
Ruslan Botnaru, conform art. 42 alin.(5), 327 alin.(2) lit. b1 ), c), și aii. 42 alin(5), 328 
alin.(3) lit. d) CP a fost întocmit demersul privind aplicarea măsurii preventive sub formă de 
arest pe un termen de 30 zile, pe numele lui Marin Tofan, în cauza penală cu nr. 
2018978206. La data de 15 iunie 2018, de către Judecătoria Chișinău, sediul Buiucani, 
judecător Andrei Niculcea, conform art. 42 alin. (5), 327 alin. (2) lit. b1 ), c), și art. 328 
alin.(3) lit. c) CP a fost admis demersul privind aplicarea măsurii preventive sub formă de 
arest pe un termen de 30 zile, pe numele lui Tofan Marin, în cauza penală cu nr. 
2018978206, fiind emisă încheierea cu nr. 12-ij-14-40493-15062018(14-124/18).
A menționat, că la data de 15 iunie 2018 de către Judecătoria Chișinău, sediul 
Buiucani,  conform art. 42 alin.(5), 327 alin.(2) lit. b1 ), c), și art. 328 alin.(3) lit. c) CP a fost 
emis mandat judecătoresc privind aplicarea măsurii preventive sub formă de arest pe un 
termen de 30 zile, pe numele lui Marin Tofan, în cauza penală cu nr. 2018978206. La data de 
24 iulie 2018, de către Judecătoria Chișinău, sediul Buiucani,  conform art. 42 alin.(5), 327 
alin.(2) lit. b1 ), c), și art. 328 alin.(3) lit. c) CP a fost emis mandat judecătoresc privind 
înlocuirea măsurii preventive sub formă de arest cu arest la domiciliu pe numele lui Marin 
Tofan, în cauza penală cu nr. 2018978206. La data de 24 iulie 2018, de către Judecătoria 
Chișinău, sediul Buiucani,  conform art. 42 alin.(5), 327 alin.(2) lit. b1 ), c), și art. 328 
alin.(3) lit. c) CP a fost admis demersul privind înlocuire măsurii preventive sub formă de 
arest cu arest la domiciliu pe numele lui Marin Tofan, în cauza penală cu nr. 2018978206, 
fiind emisă încheierea cu nr. 12-ij-17-44664-03072018(17-71/18). 
A susținut, că la data de 28 iunie 2018, de către procurorul Procuraturii Anticorupție, 
Ruslan Botnaru, conform art. 42 alin.(5), 27, 190 alin.(2) lit. b), d) Cod Penal și art. 42 
alin(5), 328 alin.(1) CP al RM a fost emisă ordonată de punere sub învinuire a lui Marin 
Tofan, în cauza penală cu nr. 2018978206. La data de 04.07.2024, reclamantul a semnat 
recipisa prin care a primit rechizitoriul cauzei penale cu nr. 2018978206, care împreună cu 
cauza penală a fost expediată după competență în judecătoria Chișinău, sediul Rîșcani. 
Ulterior, conform informației de pe portalul instanțelor de judecată, au fost numite spre 
examinare 78 de ședințe de judecată, care până la momentul depunerii acțiunii civile o 
decizie finală asupra cauzei penale date nu a fost emisă, cauza penală fiind la etapa de 
examinare preliminară. În cadrul ședințelor de judecată, reclamantul a înaintat mai multe 
cereri privind încetarea procesului penal și a tuturor abuzurilor comise în falsificarea cauzei 
penale menționate mai sus, în legătură cu faptul că, există o decizie și un raport a Procuraturii 
Generale prin care Marin Tofan nu-i pot fi încriminate infracțiunile descrise, mai mult, 
reclamantul nefiind o autoritate publică, nefiind desemnat cu împuterniciri de către stat de a 
emite și semna careva acte în procedurile de executare, nefiind nici subiect al infracțiunilor 
incriminate, toate concluziile date au fost inserate în raportul întocmit de Procurorul pentru 
misiuni speciale a Procuraturii Generale-Viorel Radețchi, cu acesta a făcut cunoștință la 
Procuratura Generală, Procuror Igor Serbinov. Astfel, la data de 29 iulie 2024, prin 
intermediul cancelarie Judecătorie Chișinău, sediul Buiucani, reclamantul a înregistrat 
repetat cererea privind încetarea procesului penal în ședința preliminară, prin care a fost 
argumentată cerința în sensul enunțat, iar în susținerea argumentelor invocate au fost anexate 
mai multe înscrisuri.
A relevat reclamantul, că deși a fost obligat organul de urmărire penală prin încheiere 
protocolară să prezinte instanței Decizia (hotărârea) cu nr. 36-10/20-180 din 12.03.2020 
emisă de Procuror pentru misiuni speciale a Procuraturii Generale - Viorel Radețchi, prin 
care a indicat că conform raportului asupra cazului de învinuire a lui Marin Tofan în 
comiterea infracțiunilor descrise, s-a propus conducerii Procuraturii Generale, pentru a fi 
discutat în cadrul grupului de control constituit prin dispoziția Procurorului General nr. 16 
din 14.02.2020, ultimul nu s-a conformat, iar prin decizia emisă cauza penală urma a fi 
încetată în corespundere cu prevederile normelor Codului de Procedură Penală, iar 
reclamantul reabilitat. 
A consemnat, că pe parcursul urmării penale, Marin Tofan a fost nevoit să atace mai 
multe acțiuni emise în privința sa, fiind înaintate atât cereri cât și demersuri, însă acestea sunt 
în așteptare o perioadă mai mare de 6 ani de zile, fiind tergiversată cauza peste termenul 
prevăzut de legislație, sau în la momentul depunerii acțiunii civile, cauza penală se află la 
etapa de examinare în ședință preliminară, care potrivit procedurii urmează a fi cercetate 
probele acuzării iar apoi probele apărării, ceea cu nu ține de voința reclamantului în 
urgentarea examinării acestui caz. Astfel, ca urmare a unui proces care a durează o perioadă 
îndelungată de timp, prin Decizia (hotărârea) cu nr. 36-10/20-180 din 12 martie 2020 emisă 
de Procuror pentru misiuni speciale a Procuraturii Generale-Viorel Radețchi, prin raportul 
ultimului, au fost constatate elemente care nu constituie infracțiunea incriminată pe numele 
reclamantului, or prin concluziile adoptate în urma examinării cauzei penale, în privința lui 
Marin Tofan există o decizie, prin care sunt dezbătute toate învinuirile aduse de către 
organele de urmărirea penală. 
Concluzionând cu cele descrise supra, Marin Tofan a avut calitate de bănuit 72 ore, de 
învinuit 30 zile, și de inculpat 6 ani 2 luni, fiind reținut și arestat 30 zile, ceea ce presupune o 
încălcare gravă a drepturilor omului, fiindu-i aduse enorme prejudicii materiale și morale ( a 
se vedea cauza Domnica Manole), fiind tergiversată cauza nejustificat contrar prevederilor 
art. 20 Cod de Procedură Penală.
Reclamantul menționează că, în rezultat al acestui proces a fost cauzat prejudiciu 
sănătății, reputație, imaginii, în privința sa, fiind intimidat prin depunerea unor declarații de 
către ofițerul de urmărire penală în veceul Procuraturii Anticorupție, ulterior izolat de 
societate, prin rețineri și arestări, astfel, fiind suspus unui tratament inuman și degradant, 
fiind torturat psihologic asupra evenimentelor descrise etc. 
Din cele descrise, reclamantul Tofan Marin ajunge la concluzia că acestea sunt niște 
consecințe grave urmare a acțiunilor statului la faza de urmărire penală și a examinării cauzei 
penale în instanțele de judecată, prin recunoașterea ilegală a reclamantului în calitate de 
bănuit, învinuit, inculpat, asupra crimelor grave prin care a fost învinuit. În asemenea situații 
CEDO s-a pronunțat că statul are obligația să apere drepturile, libertățile și interesele 
cetățenilor, iar în cazul în care acestea vor fi încălcate persoanele ce se fac vinovate de aceste 
acțiuni vor suporta răspunderea și cheltuielile aferente asupra acțiunilor ilegale întreprinse. 
Reclamantul susține că judecarea cauzei s-a derulat cu mai multe omisiuni și încălcări 
procedurale din partea instanțelor de judecată, inclusiv multiplele amânări ale ședințelor de 
judecată la intervale mari de timp, pe motive formale, acțiuni care în ansamblu au dus la 
întârzieri nejustificative de judecare a cauzei.
Cauza penală a fost examinată de mai mulți judecători, fapt pe care la fel nu poate fi 
imputat reclamantului. Or, din analiza acestor situații se desprinde importanța procesului 
pentru cel interesat, miza litigiului pentru reclamant trebuie să fie luată în considerare în 
aprecierea caracterului rezonabil al duratei procedurii. În general, importanța procesului 
pentru reclamant în procedurile penale sau contravenționale practic nu se pune în discuție, 
din momentul în care reclamantul prin definiție riscă o pedeapsă penală sau contravențională, 
respectiv importanta soluționării prompte a chestiunii pentru el este prezumată. Cu toate 
aceste, urmează a fi reținut faptul că, miza procesului penal pentru reclamant este una 
stringentă, având în vedere că acesta este învinuit de săvârșirea unor fapte grave care aduce 
atingere imaginii, reputației, demnității, etc. în acest sens, nefinalizarea procesului penal în 
privința reclamantului în termen nerezonabil, atestă existența unei situații dificile în care s-a 
aflat, se află reclamantul. 
Prin urmare, la examinarea cauzei instanța de judecată urmează să observe că, în speță, 
reclamantului nu i se poate pretinde nici o întârziere a procedurii, or în toată perioada 
descrisă mai sus, reclamantul a participat la toate ședințele de judecată, nefiind solicitate 
amânări în tergiversarea cauzei, din potrivă, amânările au avut loc în anumite circumstanțe ce 
nu țin de voința reclamantului, dar din motive prin care autoritățile statului au tergiversat, 
invocând diferite motive de fi amânate ședințele de judecată, care au amânat ședințele 
perioade îndelungate, care în consecință au dus la tergiversarea nejustificată a cauzei. 
Totodată, reclamantul a descris în mod clar întinderea mizei în cauză pentru el, sau 
ultimul era cointeresat ca ședințele să aibă loc într-un termen cât mai restrâns pentru a nu 
suporta cheltuieli de timp, transport, etc. Având în vedere toate probele prezentate, durata de 
peste 6 ani de examinare a cauzei penale, reclamantul ajunge la concluzie că acestea în 
ansamblu constituie deficiențe pentru celeritatea procedurilor judiciare, or art. 6 CEDO pune 
accent și pe principiul mai general al unei bune administrări a justiției. Toate aceste chestiuni 
sunt imputabile statului, fapt care a contribuit decisiv la prelungirea duratei procedurii, iar 
cauza penală nu a fost judecată într-un termen rezonabil.
Respectiv, instanța de judecată urmează să constate că reclamantului i-a fost încălcat 
dreptul la examinarea cauzei penale de acuzare a sa în săvârșirea infracțiunilor incriminate. 
Cuantumul satisfacțiilor echitabile în conformitate cu art. 2 alin. (2), (3) și (4) din Legea nr. 
87/2011, (2) repararea prejudiciului cauzat prin încălcarea dreptului la judecarea în termen 
rezonabil a cauzei sau a dreptului la executarea în termen rezonabil a hotărârii judecătorești 
se face doar în măsura în care încălcarea a avut loc din cauze ce nu pot fi imputate exclusiv 
persoanei care a depus cererea de reparare a prejudiciului. Acest dosar are o importanță 
majoră pentru reclamant, s-au trăirile, stresul, frica, neîncrederea în sine, prin care a trecut și 
trece în continuare reclamantul nu au fost elucidate, la fel a fost știrbită imaginea, onoarea, 
reputația, demnitatea, de care se bucură reclamantul în urma acțiunilor ilegale a autorităților 
statului fiind supus la un tratament inuman și degradant, prin audierea în veceul Procuraturii 
Anticorupție de către autoritățile statului, fiind intimidat, stresat, torturat psihologic. 
Solicită reclamantul Marin Tofan să fie constatat faptul încălcării dreptul reclamantului 
la judecare cauzei penale nr. 12-1-45175-05072018, în termen rezonabil, să fie încasat în 
beneficiul reclamantului Tofan Marin de la bugetul de stat, în contul reparării prejudiciului 
moral suma de 1000000 lei, prejudiciul material în suma de 100000 lei, cheltuielile pentru 
timpul de muncă pierdut în prezenta cauză în sumă de 10000 lei.
       Poziția instanței de fond:
      Prin hotărârea Judecătoriei Chișinău, sediul Centru din 18 decembrie 2024 a fost admisă 
parțial acțiunea depusă de Marin Tofan. S-a constatat încălcarea dreptului lui Tofan Marin, la 
judecare în termen rezonabil a cauzei penale de învinuirea lui Tofan Marin în comiterea 
infracțiunilor prevăzute de art. 42 alin. (5), art. 27, 190 alin.(2) lit. b), d), art. 42 alin. (5), art. 
328 alin. (1) Cod penal. S-a încasat din bugetul de stat prin intermediul Ministerului Justiției 
al Republicii Moldova în beneficiul lui Tofan Marin, suma de 10 000 lei cu titlu de 
prejudiciu moral cauzat prin încălcarea dreptului la judecarea în termen rezonabil a cauzei 
penale. În rest, cererea de chemare în judecată s-a respins ca fiind neîntemeiată.
Solicitarea apelantului:
       Nefiind de acord cu soluția primei instanțe, la 19 decembrie 2024, Ministerul Justiției al 
Republicii Moldova a depus apel, împotriva hotărârii Judecătoriei Chișinău, sediul Centru 
din 18 decembrie 2024, solicitând admiterea cererii de apel, casarea hotărârii instanței de 
fond în partea pretențiilor admise, cu emiterea unei noi hotărâri de respingere a acțiunii în 
această parte.
       Iar, la 26 decembrie 2024, Marin Tofan a depus apel împotriva hotărârii Judecătoriei 
Chișinău (sediul Centru) din 18 decembrie 2024, solicitând admiterea cererii de apel, casarea 
hotărârii instanței de fond în partea pretențiilor respinse, cu emiterea unei noi hotărâri de 
admitere a acțiunii în această parte.
Argumentele părţilor: 
      În motivarea apelului apelantul Marin Tofan a indicat, că în motivarea hotărârii deşi 
instanța a reținut miza pentru apelant la examinarea cauzei, concluzionând că aste una 
evidentă în situația în care apelantul are calitate de inculpat, nu a reţinut că prejudiciul 
acordat este net inferior suferinţelor şi cheltuielilor suportate, or din suma acordată raportînd 
la aproximativ 100 de şedinţe nici cheltuielile suportate nu pot fi acoperite, ne mai vorbind 
de prejudiciile morale menționate în acţiune, cheltuieli suportate pentru timpul de muncă 
pierdut, cheltuieli pentru sericiile avocaților, de transport, nefiind apreciate înscrisurile 
prezentate în calitate de cheltuieli.
     A opiniat, că deşi instanța a statutat durata excesiv de mare în examinarea cauzei penale, 
constatînd pe de o parte încălcarea dreptului la un proces echitabil garantat atît prin legislaţia 
naţională, cît şi prin normele internaţionale, instanţa nu a reţinut pe lîngă încălcările admise 
şi expirarea termenului de prescripţie a infracţiunilor incriminate, or în cauza respectivă nu 
exista faptul infracţiunii, nefiind reflectat nici un prejudiciu care ar putea fi imputat la 
încadrarea juridică a cauzei, nefiind întrunită nici condiţia prevăzută de art.126 Cod Penal 
referitor la proporții, care în mod substanțial solicitările în compensarea prejudiciilor 
solicitate urmau a fi mai mari decât cel acordat.
      A consemnat, că menţiunile reflectate în hotărîrea contestată atrag atenția asupra 
constatărilor instanței, în care au fost evidenţiate norma legală şi anume art.2 alin.(1) (7) din 
Legea nr.87 din 21.04.2011, prin care este statutat că repararea prejudiciilor se face doar în 
măsura în care încălcarea a avut loc din cauze ce nu pot fi imputate exclusiv persoanei care a 
depus cererea de reparare a prejudiciilor, astfel aceste prejudicii se repară indiferent de 
vinovăţia autorităţilor statului, acestea se repară de către stat, de la bugetul de stat, iar în 
urma acesteia statul are dreptul de regres faţă de persoana/ele, care se fac vinovate.
      Tot în hotărîrea motivată instanţa a reţinut condiţiile reparării prejudiciilor, fiind invocat 
că mărimea prejudiciilor cauzate prin încălcarea dreptului la judecare în termen rezonabil se 
stabilește de instanța de judecată în fiecare caz în parte, una din ele fiind şi pretențiile 
invocatele de reclamant, precum şi importanța procesului pentru reclamant, sau în aceste 
circumstanţe, la acordarea prejudiciului în sumă de 10 000 lei, instanța nu a reţinut că 
cuantumul sumei alocate nu acoperă cei 6 ani de probleme, stresuri, frici, interdicţii, obligaţii 
de a te prezenta în şedinţele de judecată, îngrădirea drepturilor de a aspira la unele funcţii 
elective, de a te deplasa în timp, nefiind restrîns de careva obligaţii o perioadă îndelungată de 
timp pentru şedinţele de judecată. Or, aceste aspecte reflectă în mare parte şi evidenţiază atît 
miza procesului pentru apelant, cît şi prejudiciile ce urmau a fi încasate în proporţii mai mari 
decît cele estimate.
      A indicat, că în hotărîrea motivată instanţa nu a descris prin prisma cărui raționament a 
ajuns la concluzia de a acorda suma de 10 000 lei în raport cu încălcarea admisă, or simpla 
motivare a jurisprudenței CtEDO în cauza Amitialachioaie c. Moldovei nu reflectă suma 
acordată, ci doar o parte a satisfacției echitabile a suferințelor morale. Sau deși instanţa a 
făcut trimitere la această cauză tot ultima se contrazice prin menţiunea formulată în 
continuare, în care se indică că suma acordată ar fi insuficientă în speţă pentru a acoperi 
integral întinderea prejudiciilor invocate sau acestea nici pe aproape nu pot fi considerate 
excesive în raport cu acţiunile statului şi suferinţele apelantului.
     În motivarea apelului reprezentantul Ministerului Justiției a menționat, că în speţă nu 
există careva motive de tergiversare a examinării cauzei, or, însăşi respectarea întocmai a 
procedurii din partea instanţelor de judecată naţionale, cu asigurarea respectării drepturilor 
participanţilor la proces, nu poate fi privită drept „tergiversare a examinării cauzei”, motiv 
din care nu pot fi reţinute argumentele reclamantului în acest sens.
În acest context a  menționat, că luând în consideraţie specificul cauzei, 
comportamentul părţilor şi de sarcine lunară a fiecărui judecător din cadrul instanţelor de 
judecată, autorităţile judecătoreşti au acţionat cu bună-credinţă, cu o suficientă diligenţă, au 
întreprins toate măsurile necesare în vederea examinării şi soluţionării obiective şi sub toate 
aspectele a cauzei penale.
A accentuat, că prevederile Legii nr.87 din 21.04.2011 nu acordă dreptul în mod 
automat la prejudiciu moral, în lipsa dovezilor că persoana a suferit un prejudiciu în urma 
încălcării dreptului garantat de lege. Instituirea unui remediu naţional prin adoptarea Legii nr. 
87 din 21 aprilie 2011, priveşte obligaţia instanţelor naţionale de aplicare şi interpretare a 
termenilor din prezenta lege prin prisma legislaţiei naţionale, a prevederilor Convenţiei 
europene pentru a părarea drepturilor omului şi a libertăţilor fundamentale şi a jurisprudenţei 
Curţii Europene a Drepturilor Omului (art. 1 alin. (2) din legea precitită).
A susținut, că termenul rezonabil urmează a fi apreciat în colaborare şi cu termenii 
prevăzuţi de legislaţia procesuală, fiind stabiliţi în vederea asigurării desfăşurării procesului 
cu respectarea principiilor fundamentale ale dreptului procesual, principii care în ansamblul 
lor materializează dreptul părţii la un proces echitabil. De menţionat că examinarea cauzei în 
termen rezonabil este doar una din componentele dreptului la un proces echitabil şi prin 
urmare, nu poate prevala asupra tuturor celorlalte. Or, la caz se impune menţionarea deciziei 
Curţii Supreme de Justiţie nr.2ra-1358/16 din 13 iulie 2016, emisă la cauza a ÎI „Pritcan 
Gherasim” împotriva Ministerului Justiţiei, prin care instanţa de judecată a respins o acţiunea 
asemănătoare prezentei, motivînd că: „ toate amînările ale şedinţelor de judecată ce au avut 
loc în speţa în care se invocă tergiversarea examinării cauzei, au survenit anume urmare a 
realizării drepturilor procesuale a părţilor, care au dus la amânarea examinării cauzei în 
repetate rânduri, motiv din care, întinderea examinării cauzei principale, nu poate fi pusă în 
seama instanţei de judecată, or anume părţile având drepturile sale procedurale au pus 
instanţa în situaţia amânării examinării cauzei şi întru asigurarea unui proces echitabil. ”
Consideră, că instanţa de drept comun a Judecătoriei Chişinău, sediul Centre a dat o 
apreciere greşită  dovezilor administrate, aplicînd eronat normele dreptului material şi drept 
urmare a emis o hotărîre netemeinică şi ilegală în partea admiterii parţiale a acţiunii.
Prin referință apelantul/reclamant Marin Tofan, a solicitat respingerea cererii de apel  
declarate de Ministerul Justiției și admiterea  apelului declarant de Marin Tofan.
Termenul de declarare a apelului:
 În conformitate cu prevederile art. 362 alin. (1) din Codul de procedură civilă, termenul 
de declarare a apelului este de 30 de zile de la data pronunțării dispozitivului hotărârii, dacă 
legea nu prevede altfel.
  În acest context, având în vedere că dispozitivul hotărârii Judecătoriei Chișinău, sediul 
Centru a fost pronunțat la 18 decembrie 2024, iar cererile de apel au fost depuse de 
reprezentantul Ministerului Justiției la 19 decembrie 2024 și respectiv, de Marin Tofan la  26 
decembrie 2024, Colegiul judiciar constată că acestea au fost declarate în termen.
Poziția părților în ședința de apel:
În ședința instanței de apel  reprezentantul apelantei/pîrîte Ministerul Justiției Daniel 
Pantea  a  susținut  cererea de apel din motivele de fapt și de drept invocate și a solicitat 
admiterea acesteia în sensul formulat și respingerea apelului declarant de Marin Tofan.
 Apelantul/reclamant Marin Tofan  și reprezentantul intervenientului accesoriu 
Procuratura Generală a RM, fiind citați legal, nu s-au prezentat în ședința instanței de apel. 
Urmare a acestui fapt și în corespundere cu prevederile art. 379 alin. (1) Cod de procedură 
civilă, Colegiul a dispus examinarea cauzei în lipsa acestora.
Aprecierea instanței de apel:
 Analizând legalitatea și temeinicia hotărârii atacate, prin prisma argumentelor invocate 
de participanții la proces și a materialelor din dosar, Colegiul consideră apelurile declarate 
drept neîntemeiate și care urmează a fi respinse, din următoarele motive. 
 În conformitate cu art. 385 lit. a) Cod de procedură civilă, instanţa de apel, după ce 
judecă apelul, este în drept să respingă apelul şi să mențină hotărârea primei instanțe.
În temeiul art. 240 alin.(1) CPC, la deliberarea hotărârii, instanţa judecătorească 
apreciază probele, determină circumstanţele care au importanţă pentru soluţionarea 
pricinilor, care au fost sau nu stabilite, caracterul raportului juridic dintre părţi, legea 
aplicabilă soluţionării pricinii şi admisibilitatea acţiunii.
În acord cu prevederile art. 239 CPC, hotărârea judecătorească trebuie să fie legală şi 
întemeiată. Instanţa îşi întemeiază hotărârea numai pe circumstanţele constatate nemijlocit de 
instanţă şi pe probele cercetate în şedinţă de judecată.
Din conţinutul celor relatate Colegiul reţine că, sarcina instanţei de apel derivă reieşind 
din dispoziţiile art. 373 alin.(1), (2), (5) CPC, în condiţiile în care instanţa de fond a 
soluţionat fondul cauzei, cu expunerea argumentelor în vederea admiterii sau respingerii 
acţiunii în raport cu concluziile reţinute de către aceasta.
Colegiul reţine că instanţa de apel, potrivit regulilor unui proces echitabil, reţinându-se 
rolul determinant al concluziilor sale, are obligaţia să examineze efectiv problemele esenţiale 
care îi sunt supuse aprecierii şi să nu se limiteze la însuşirea motivelor instanţei inferioare 
(Hirro Balani c.Spaniei, nr.18064/91 din 09.12.1994 §27; Georgiadis c. Greciei nr.21522/93 
din 29.05.1997 §43).
Potrivit recomandărilor avizului nr.11 din 2008 al Consiliului Consultativ al 
Judecătorilor Europeni (CCJE) în atenţia Comitetului de Miniştri al Consiliului Europei 
privind calitatea hotărârilor judecătoreşti, o motivaţie şi o analiză clară sunt cerinţele 
fundamentale ale hotărârilor judecătoreşti şi un aspect important al dreptului la un proces 
echitabil. Pentru a răspunde cerinţelor procesului echitabil, motivarea ar trebui să 
evidenţieze, că judecătorul a examinat cu adevărat chestiunile esenţiale ce iau fost prezentate.
Instanţa de apel menţionează că, art. 6 din Convenţia Europeană a Drepturilor Omului 
garantează dreptul justiţiabilului la o hotărâre motivată sub aspectul instituirii obligaţiei 
instanţelor de judecată de a-şi argumenta hotărârile adoptate din perspectiva unei analize 
ample a circumstanţelor pricinii. Îndatorirea de a motiva coerent şi unitar hotărârea sub 
aspectul tuturor cererilor, fără a exista contradicţii între motivare şi dispozitiv, constituie o 
garanţie pentru justiţiabili, în faţa eventualului arbitrariu judecătoresc, fiind singurul mijloc 
prin care se dă posibilitatea de a putea exercita un eficient control judiciar.
Potrivit art. 117 alin. (1), (2) CPC, probe în cauze civile sunt elementele de fapt, 
dobândite în modul prevăzut de lege, care servesc la constatarea circumstanțelor ce justifică 
pretențiile și obiecțiile părților, precum și altor circumstanțe importante pentru justa 
soluționare a cauzei. În calitate de probe în cauze civile se admit elementele de fapt 
constatate din explicațiile părților și ale altor persoane interesate în soluționarea cauzei, din 
depozițiile martorilor, din înscrisuri, probe materiale, înregistrări audio-video, din concluziile 
experților.
În acord cu art.118 alin.(1) CPC, fiecare parte trebuie să dovedească circumstanțele pe 
care le invocă drept temei al pretențiilor și obiecțiilor sale dacă legea nu dispune altfel.
În corespundere cu art.121 CPC, instanța judecătorească reține spre examinare și 
cercetare numai probele pertinente care confirmă, combat ori pun la îndoială concluziile 
referitoare la existența sau inexistența de circumstanțe, importante pentru soluționarea justă a 
cazului.
În conformitate cu art.130 alin.(1)-(4) CPC, instanța judecătorească apreciază probele 
după intima ei convingere, bazată pe cercetarea multiaspectuală, completă, nepărtinitoare și 
nemijlocită a tuturor probelor din dosar în ansamblul și interconexiunea lor, călăuzindu-se de 
lege. Nici un fel de probe nu au pentru instanța judecătorească o forță probantă prestabilită 
fără aprecierea lor. Fiecare probă se apreciază de instanță privitor la pertinența, 
admisibilitatea, veridicitatea ei, iar toate probele în ansamblu, privitor la legătura lor 
reciprocă și suficiența pentru soluționarea cauzei. Ca rezultat al aprecierii probelor, instanța 
judecătorească este obligată să reflecte în hotărâre motivele concluziilor sale privind 
admiterea unor probe și respingerea altor probe, precum și argumentarea preferinței unor 
probe față de altele.
Așadar, din materialele cauzei urmează că, potrivit ordonanței privind reținerea 
persoanei bănuite din 14 iunie 2018 a fost dispusă reținerea, pe un termen de 72 ore, a cet. 
Marin Tofan. Conform procesului-verbal de reținere din 14 iunie 2018, Marin Tofan a fost 
reținut la 14 iunie 2018, ora 15:40. La data de 15 iunie 2018 a fost emisă ordonanța de 
punere sub învinuire, prin care cet. Tofan Marin, în cadrul cauzei penale nr. 2018978206, i-a 
fost încriminat comiterea infracțiunii prevăzute de art. 42, alin. (5), 327 alin. (2) lit. b1 ), c) 
Cod penal și art. 42, alin. (5), 328 alin. (3) lit. d ) Cod penal. 
   La 15 iunie 2018 a fost admis demersul procurorului, Procuraturii Anticorupție – 
Ruslan Botnaru, privind aplicarea măsurii preventive sub formă de arest preventiv 
învinuitului Marin Tofan, cu aplicarea măsurii preventive sub forma arestului preventive pe 
un termen de 30 de zile, cu calcularea termenului de la 14 iunie 2018, ora 15:40, până la data 
de 14 iulie 2018, ora 15:40, cu deținerea preventive al Centrului Național Anticorupție. 
La 28 iunie 2018 a fost emisă ordonanța de punere sub învinuire prin care cet. Tofan 
Marin, în cadrul cauzei penale nr. 2018978206, fiindu-i încriminat comiterea infracțiunii 
prevăzute de art. 42, alin. (5), 27, 190 alin. (2) lit. b), d) Cod penal și art. 42 alin. (5), 328 
alin. (1) Cod penal. 
La 04 iulie 2018 în privința învinuitului Tofan Marin a fost înlocuită măsura preventive 
sub forma de arest preventiv cu măsura preventive arest la domiciliu pe un termen de 30 de 
zile, fiindu-i stabilite restricțiile prevăzute de art. 188 Cod de procedură penală. 
Prin urmare, termenul total de examinare a cauzei penale de învinuire a lui Tofan 
Marin, constituie perioada 05 iulie 2018 – 11 septembrie 2024, până la înaintarea acțiunii în 
instanța de judecată, nefiind pronunțată o hotărâre irevocabilă în cauza penală.
Invocând încălcarea dreptului la judecare în termen rezonabil, făcând uz de remediul 
intern reglementat de Legea nr. 87 din 21 aprilie 2011, prin acţiunea formulată împotriva 
Ministerului Justiției, Tofan Marin a solicitat să fie constatat faptul încălcării dreptului 
reclamantului la judecare cauzei penale nr. 12-1-45175-05072018, în termen rezonabil, să fie 
încasat în beneficiul reclamantului Tofan Marin de la bugetul de stat, în contul reparării 
prejudiciului moral suma de 1 000 000 lei, în contul reparării prejudiciului material suma de 
100 000 lei, și a cheltuielile pentru timpul de muncă pierdut în prezenta cauză în sumă de 10 
000 lei.
       Prima instanță, fiind investită cu examinarea cauzei, a ajuns la concluzia temeiniciei 
parțiale a acțiunii și a  constatat încălcarea dreptului lui Tofan Marin, la judecare în termen 
rezonabil a cauzei penale de învinuirea lui Tofan Marin în comiterea infracțiunilor prevăzute 
de art. 42 alin. (5), art. 27, 190 alin.(2) lit. b), d), art. 42 alin. (5), art. 328 alin. (1) Cod penal, 
cu încasarea din bugetul de stat prin intermediul Ministerului Justiției al Republicii Moldova 
în beneficiul lui Tofan Marin, suma de 10 000 lei cu titlu de prejudiciu moral cauzat prin 
încălcarea dreptului la judecarea în termen rezonabil a cauzei penale. În rest, cererea de 
chemare în judecată s-a respins ca fiind neîntemeiată.
Verificând legalitatea și temeinicia hotărârii atacate prin prisma argumentelor invocate 
în apel și, raportându-le la suportul probatoriu, Colegiul civil, comercial și de contencios 
administrativ al Curții de Apel Centru constată că, prima instanţa a determinat corect raportul 
juridic dedus judecății, a constatat și elucidat pe deplin circumstanțele importante pentru 
soluționarea cauzei și a dat o apreciere completă, obiectivă şi sub toate aspectele a probelor 
prezentate hotărârea fiind întemeiată 
În susținerea acestei poziții, instanța de apel reține, că în conformitate cu art. 2 alin. (1)-
(2) Legii privind repararea de către stat a prejudiciului cauzat prin încălcarea dreptului la 
judecarea în termen rezonabil a cauzei sau a dreptului la executarea în termen rezonabil a 
hotărîrii judecătoreşti nr. 87/21.04.2011 ,orice persoană fizică sau juridică ce consideră că i-a 
fost încălcat dreptul la judecarea în termen rezonabil a cauzei sau dreptul la executarea în 
termen rezonabil a hotărîrii judecătoreşti poate adresa în instanţă de judecată o cerere de 
chemare în judecată privind constatarea unei astfel de încălcări şi repararea prejudiciului 
cauzat prin această încălcare, în condiţiile stabilite de prezenta lege şi de legislaţia procesuală 
civilă. Repararea prejudiciului cauzat prin încălcarea dreptului la judecarea în termen 
rezonabil a cauzei sau a dreptului la executarea în termen rezonabil a hotărîrii judecătoreşti 
se face doar în măsura în care încălcarea a avut loc din cauze ce nu pot fi imputate exclusiv 
persoanei care a depus cererea de reparare a prejudiciului (denumită în continuare 
reclamant)”.
Potrivit art. 2 alin. (4)-(6) Legii menționate, ,prejudiciul cauzat prin încălcarea 
dreptului la judecarea în termen rezonabil a cauzei sau a dreptului la executarea în termen 
rezonabil a hotărârii judecătoreşti se repară indiferent de vinovăţia instanţei de judecată, a 
organului de urmărire penală, a organului responsabil de executarea hotărârilor judecătoreşti 
sau a instituţiei de stat debitoare. Prejudiciul cauzat de o autoritate publică sau de o autoritate 
căreia statul ia delegat atribuţii de autoritate publică prin încălcarea dreptului la judecarea în 
termen rezonabil a cauzei sau a dreptului la executarea în termen rezonabil a hotărârii 
judecătoreşti se repară de către stat. Reparaţia prejudiciului se face de la bugetul de stat. 
Mărimea reparaţiei prejudiciului cauzat prin încălcarea dreptului la judecarea în termen 
rezonabil a cauzei sau a dreptului la executarea în termen rezonabil a hotărârii judecătoreşti 
se stabileşte de instanţa de judecată în fiecare caz în parte, în funcţie de circumstanţele cauzei 
în cadrul căreia a fost comisă încălcarea, precum şi de pretenţiile invocate de reclamant, de 
complexitatea cauzei, de comportamentul reclamantului, de conduita organului de urmărire 
penală, a instanţei de judecată şi a autorităţilor relevante, de durata încălcării şi de importanţa 
procesului pentru reclamant”. 
       În conformitate cu prevederile art. 4 Legii nr. 87, sarcina probațiunii lipsei de încălcare a 
dreptului la judecarea în termen rezonabil a cauzei sau a dreptului la executarea în termen 
rezonabil a hotărârii judecătorești şi a lipsei suportării unui prejudiciu moral îi revine 
Ministerului Justiției, iar sarcina de a dovedi suportarea prejudiciului material cauzat prin 
această încălcare şi suportarea costurilor şi cheltuielilor de judecată îi revine reclamantului. 
Instanța de apel menționează că scopul Legii nr. 87/21.04.2011 constituie crearea în 
Republica Moldova a unui remediu intern eficient de apărare a dreptului la judecarea în 
termen rezonabil şi a dreptului la executarea în termen rezonabil a hotărîrii judecătoreşti. 
Este unul din principalele mecanisme interne prin care se tinde la respectarea termenului 
optim şi previzibil de soluţionare al procesului. 
Potrivit art. 1 alin. (2) din Legea enunțată, aplicarea şi interpretarea termenelor din 
această lege se face prin prisma legislației naționale, a prevederilor Convenţiei Europene 
pentru apărarea drepturilor omului şi a libertăţilor fundamentale şi a jurisprudenţei Curţii 
Europene a Drepturilor Omului.
Așa dar, instanța de apel reține că, solicitând respectarea unui „termen rezonabil”, 
Convenția subliniază importanța ca justiția să nu fie făcută cu întârzieri care ar putea pune în 
pericol eficacitatea și credibilitatea sa (H. împotriva Franței, pct. 58; Katte Klitsche de la 
Grange împotriva Italiei, pct. 61). Art. 6 § 1 obligă statele contractante să-și organizeze 
sistemele juridice astfel încât să le permită să îndeplinească cerințele acestei dispoziții. 
Obligație în sarcina statelor membre: au responsabilitatea să își organizeze propriul sistem 
judiciar astfel încât instanțele acestora să poată garanta oricui dreptul de a obține o hotărâre 
definitivă privind contestațiile referitoare la drepturile și obligațiile sale cu caracter civil într-
un termen rezonabil [Comingersoll S.A. împotriva Portugaliei (MC), pct. 24; Parohia Greco-
Catolică Lupeni și alții împotriva României (MC), pct. 142]. O apreciere in concreto: 
caracterul rezonabil al duratei unei proceduri în temeiul art. 6 § 1 trebuie apreciat în fiecare 
caz în funcție de circumstanțele cauzei [Frydlender împotriva Franței (MC), pct. 43], care pot 
impune o evaluare globală [Obermeier împotriva Austriei, pct. 72; Comingersoll S.A. 
împotriva Portugaliei (MC), pct. 23]. 115. Caracterul rezonabil al duratei procedurii se 
apreciază cu ajutorul criteriilor consacrate de jurisprudența Curții, care sunt următoarele: 
complexitatea cauzei, comportamentul reclamantului, cel al autorităților competente și miza 
litigiului pentru partea interesată [Comingersoll S.A. împotriva Portugaliei (MC); Frydlender 
împotriva Franței (MC), pct. 43; Sürmeli împotriva Germaniei (MC), pct. 128; Parohis 
Greco-Catolică Lupeni și alții împotriva României (MC), pct. 143]. 
Conform jurisprudenței CtEDO privind aplicarea art. 6 în partea respectării garanţiei 
procesuale de examinare a cauzei penale în termen rezonabil cu referire la începutul curgerii 
termenului, perioada care trebuie luată în considerare începe din ziua în care persoana este 
pusă sub acuzare (Neumeister împotriva Austriei, pct. 18). 
 Rezultă că termenul rezonabil trebuie să înceapă să curgă de la o dată anterioară 
sesizării instanţei de judecată (Deweer împotriva Belgiei, pct. 42), ca de exemplu momentul 
arestării (Wemhoff împotriva Germaniei, pct. 19), punerea în mişcare a acţiunii penale 
(Neumeister împotriva Austriei, pct. 18) şi cel al deschiderii anchetei preliminare (Ringeisen 
împotriva Austriei, pct. 110).
  „Acuzarea” în sensul art. 6 § 1 se poate defini ca „notificarea oficială, din partea 
autorităţii competente, a suspiciunii de a fi săvârşit o infracţiune” (Deweer împotriva Belgiei, 
pct. 46), idee care corespunde, de asemenea, noţiunii de „urmări importante asupra situaţiei” 
suspectului [Deweer împotriva Belgiei, pct. 46, Neumeister împotriva Austriei, pct. 13; Eckle 
împotriva Germaniei, pct. 73; McFarlane împotriva Irlandei (MC), pct. 143]. 
Articolul 6 Cod de procedură penală definește noțiunea de cauză penală ca fiind 
,,proces penal desfăşurat de organul de urmărire penală şi de instanţa judecătoreasca într-un 
caz concret referitor la una sau mai multe infracţiuni săvîrşite sau presupus săvîrşite”. 
     Potrivit art. 20 alin. (1), (2), (4) Cod de procedură penală ,,Urmărirea penală şi judecarea 
cauzelor penale se face în termene rezonabile. (2) Criteriile de apreciere a termenului 
rezonabil de soluţionare a cauzei penale sînt: 1) complexitatea cazului; 2) comportamentul 
participanţilor la proces; 3) conduita organului de urmărire penală şi a instanţei de judecată; 
31 ) importanţa procesului pentru cel interesat; 4) vîrsta de pînă la 18 ani a victimei. (4) 
Respectarea termenului rezonabil la urmărirea penală se asigură de către procuror, iar la 
judecarea cazului – de către instanţa respective”.
     Art. 63 alin. (1) Cod de procedură penală definește noțiunea de bănuit ca ,,persoana fizică 
sau juridică faţă de care există anumite probe că a săvîrşit o infracţiune pînă la punerea ei sub 
învinuire. Persoana poate fi recunoscută în calitate de bănuit prin unul din următoarele acte 
procedurale, după caz: 1) procesul-verbal de reţinere; 2) ordonanţa sau încheierea de aplicare 
a unei măsuri preventive neprivative de libertate; 3) ordonanţa de recunoaştere a persoanei în 
calitate de bănuit.”
       Potrivit art. 274 alin. (1) Cod de procedură penală ,,organul de urmărire penală sau 
procurorul sesizat în modul prevăzut în art. 262 şi 273 dispune în termen de 45 de zile, prin 
ordonanţă, începerea urmăririi penale în cazul în care, din cuprinsul actului de sesizare sau al 
actelor de constatare, rezultă cel puțin o bănuială rezonabilă că a fost săvîrşită o infracţiune şi 
nu există vreuna din circumstanţele care exclud urmărirea penală, informînd despre aceasta 
persoana care a înaintat sesizarea sau organul respective” 
      Așadar, având în vedere prevederile legale menționate, în raport cu circumstanțele 
cauzei, Colegiul reține că termenul în materia procedurilor penale începe să curgă din ziua 
înaintării acuzației penale, iar data expirării acestuia survine odată cu pronunțarea unei 
hotărâri definitive prin care s-a soluționat fondul acuzației. În acest interval se includ toate 
procedurile derulate, inclusiv cele extraordinare și căile de atac exercitate de acuzare sau 
apărare, indiferent de forma lor (apel, recurs, revizuire, anulare etc.). Prin urmare, Colegiul 
conchide că în durata procedurilor penale se includ atât faza de urmărire penală, cât și cea 
judecătorească, începând din momentul în care acuzatul a fost oficial implicat în proces, 
indiferent de statutul procesual atribuit, dacă notificarea oficială a avut consecințe asupra 
situației sale.
       La caz Colegiul reține, că  până la data adresării în instanță cu prezenta acțiune – 11 
septembrie 2024, Marin Tofan  nu a obținut o hotărâre definitivă în cauza penală   
nr.2018978206, respectiv, Colegiul civil conchide că, în măsura în care lui Marin Tofan nu i 
se poate reproșa utilizarea tuturor căilor de atac interne pe care le oferă dreptul intern, mai 
mult comportamentul părții nu scutește instanțele de asigurarea derulării procedurilor într-un 
termen rezonabil,  prima instanță corect a constatat că statul nu a întreprins toate măsurile 
corespunzătoare în vederea finalizării procedurii judiciare, ceia ce  constituie încălcarea 
dreptului reclamantului Marin Tofan la judecarea cauzei în termen rezonabil. 
Conform art. 2036 alin. (1) și (2) Cod civil, în cazul în care persoanei i s-a cauzat un 
prejudiciu moral prin fapte ce atentează la drepturile ei personale nepatrimoniale, precum şi 
în alte cazuri prevăzute de lege, instanța de judecată are dreptul să oblige persoana 
responsabilă la reparația prejudiciului prin plata de despăgubiri. Prejudiciul moral se repară 
indiferent de existența şi întinderea prejudiciului patrimonial. 
 Potrivit art. 2036 Cod civil, mărimea despăgubirii pentru prejudiciu moral se 
determină de către instanța de judecată în funcție de caracterul şi gravitatea prejudiciului 
moral cauzat persoanei vătămate, de gradul de vinovăție a autorului prejudiciului, dacă 
vinovăția este o condiție a răspunderii, şi de măsura în care această despăgubire poate aduce 
satisfacţie echitabilă persoanei vătămate. Caracterul şi gravitatea prejudiciului moral le 
apreciază instanţa de judecată, luînd în considerare circumstanţele în care a fost cauzat 
prejudiciul, restrîngerea posibilităţilor de viaţă familială şisocială, precum şi statutul social al 
persoanei vătămate. La determinarea despăgubirii, instanţa de judecată va tinde să acorde o 
despăgubire care, pe de o parte, are o mărime comparabilă cu cea acordată în mod obişnuit în 
împrejurări similare şi, pe de altă parte, ia în cont particularit.
Conform art. 5 alin. (1) din Legea nr. 87 din 21 aprilie 2011, în urma constatării 
faptului că a fost încălcat dreptul la judecarea în termen rezonabil a cauzei sau dreptul la 
executarea în termen rezonabil a hotărârii judecătorești, instanța de judecată decide asupra 
acordării unei satisfacții echitabile de la bugetul de stat în contul reparării prejudiciului 
moral, material, precum şi a costurilor şi a cheltuielilor de judecată.
 Astfel, Colegiul civil relevă că unul din criteriile orientative generale de apreciere a 
prejudiciului moral este criteriul echității, care exprimă că indemnizația trebuie să prezinte o 
justă şi integrală despăgubire. 
 În temeiul jurisprudenței CEDO, acest criteriu se traduce prin necesitatea ca partea 
vătămată să primească o satisfacție echitabilă pentru prejudiciul moral suferit.
Cuantumul despăgubirilor trebuie astfel stabilit, încât acestea să aibă efect 
compensatoriu şi nu trebuie să constituie nici sume excesive pentru autorii daunelor şi nici 
venituri nejustificative pentru victimele daunelor. 
 Așadar, cu referire la solicitarea reclamantului/apelantului  Marin Tofan privind 
încasarea prejudiciului moral în cuantum de 1 000 000 lei, Colegiul reține că prin durata 
excesivă de examinare a cauzei ca rezultat al tolerării de către instanță a comportamentului 
nejustificat al participanților la proces, care nu se prezentau în ședințele de judecată, precum 
și prin faptul că o serie de ședințe judiciare nu au avut loc,  i-au cauzat acestuia un prejudiciu 
moral cert, manifestat prin frustrare, indignare, neliniște și stres continuu, fiind lipsit de 
securitatea juridică și de certitudinea unei soluții într-un termen rezonabil. Aceste efecte 
negative, inerente unei proceduri prelungite în mod excesiv, urmează a fi compensate cu titlu 
de prejudiciu moral. 
Totuși, la stabilirea cuantumului despăgubirii, Colegiul ține cont de durata efectivă a 
încălcării, de intensitatea consecințelor resimțite de reclamant, precum și de criteriile de 
proporționalitate consacrate de jurisprudența Curții Europene a Drepturilor Omului, conform 
cărora despăgubirile trebuie să fie echitabile, dar și rezonabile în raport cu circumstanțele 
concrete ale cauzei. 
Prin urmare, Colegiul apreciază că suma de  10 000 lei, stabilită de instanța de fond  
reprezintă o compensație justă, suficientă și rezonabilă pentru repararea prejudiciului moral 
suferit de reclamant, urmând ca restul pretențiilor să fie respinse ca neîntemeiate.
Cu referire la pretențiile reclamantului Marin Tofan privind încasarea prejudiciul 
material în sumă de 100 000 lei și a cheltuielilor pentru timpul de muncă pierdut în prezenta 
cauză în sumă de 10 000 lei din contul bugetului de stat, Colegiul civil menționează că prima 
instanță corect a reținut că reclamantul Tofan Marin nu a dovedit suportarea prejudiciului 
material și cheltuielilor de judecată,or, conform art. 4 alin. (1) al Legii nr. 87, sarcina de a 
dovedi suportarea prejudiciului material cauzat prin această încălcare şi suportarea costurilor 
şi cheltuielilor de judecată îi revine reclamantului,  lucru ce în speța data nu s-a realizat.
Colegiul respinge argumentele reclamantului/apelant Marin Tofan privind insuficiența 
și disproporționalitatea prejudiciului moral încasat de instanța de fond, or, cuantumul 
despăgubirilor trebuie stabilit astfel, încât acesta să aibă efect compensatoriu şi nu trebuie să 
constituie nici sume excesive pentru autorii daunelor şi nici venituri nejustificative pentru 
victimele daunelor. Daunele morale sunt menite să furnizeze o compensație financiară pentru 
un prejudiciu moral cauzat, care nu trebuie apreciat ca o îmbogățire fără justă cauză.
Instanța de apel respinge afirmațiile apelantului Ministerul Justiției cu privire la faptul 
că instanța de fond neîntemeiat a dispus încasarea din contul bugetului de stat a acestui 
prejudiciu, or, la caz s-a stabilit cu certitudine întrunirea condițiile de reparare a prejudiciului 
prin prisma Legii nr. 87 din 21 aprilie 2011, iar simpla constatare a încălcării dreptului nu va 
răspunde criteriului echității.
Faţă de cele ce preced şi, având în vedere că argumentele invocate de către apelanți nu 
pot constitui temei de admitere a cererilor de apel declarate, Colegiul civil reiterează 
concluzia de a le respinge și a menține hotărârea Judecătoriei Chișinău, sediul Centru din 18 
decembrie 2024.
 
În conformitate cu art. 385 alin.(1) lit. a), art. art. 389-390, CPC, Colegiul civil, 
comercial şi de contencios administrativ al Curţii de Apel Centru,
d e c i d e :
Se  resping cererile de apel declarate de Ministerul Justiției și  Marin Tofan.
Se menține hotărârea Judecătoriei Chișinău, sediul Centru din 18 decembrie 
2024,emisă în cadrul cauzei civile iniţiată la cererea de chemare în judecată înaintată de 
Marin Tofan către Ministerul Justiției al Republicii Moldova, intervenient accesoriu 
Procuratura Generală a Republicii Moldova cu privire la constatarea încălcării dreptului la 
examinarea în termen rezonabil a cauzei penale, repararea prejudiciului material și moral.
        Decizia este definitivă din momentul pronunţării, dar poate fi atacată cu recurs la Curtea 
Supremă de Justiţie în termen de 2 luni de la data comunicării deciziei integrale.
Președintele completului, 
judecătorul                         Valeriu Arhip
Judecătorii                                          Diana Corlăteanu
                                                                                                                 Nicolae Ghedrovici   