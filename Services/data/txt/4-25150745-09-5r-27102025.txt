                                              JUDECĂTORIA
                                                     BĂLȚI
 
                                              H O T Ă R Â R E
                                                în numele Legii
 
                                                 contestația lui
                                                  SÎRBU Lilia
                              (art. 471 alin. (1) Cod contravențional).
 
                                                  or. FĂLEȘTI
                                              15 decembrie 2025
 
 
                                               Dosar nr. 5r-844/25
                                nr. PIGD 4-25150745-09-5r-27102025
Contestația a fost examinată în perioada de la 27 octombrie 2025 (data 
parvenirii dosarului în instanță) până la 15 decembrie 2025 (data pronunțării 
hotărârii).
Instanţa în componența:
Preşedintele ședinței, judecătorul Ion Pâcaleu.
grefier Angela Cozonac,-
cu participarea petiționarei Sîrbu Lilia, în lipsa agentului constatator al IP Fălești, 
Pleșca Vitalie, legal citat- 
 Potrivit probelor administrate, constată următoarele:-
ASPECTE GENERALE ȘI DE PROCEDURĂ
1. Sîrbu Lilia s-a născut la *****, IDNP *****și domiciliază în ***** (f. d. 7). 
La 15 iulie 2025, agentul constatator din cadrul IP Fălești, Pleșca Vitalie a 
întocmit în privința lui Sîrbu Lilia procesul-verbal cu privire la contravenție Seria  MAI 
06 nr. 309218, pentru comiterea contravenției prevăzute de art. 47 1 alin. (1) Cod 
contravențional, aplicându-i sancțiune în formă de amendă în mărime de 500 (cinci sute) 
unități convenționale (f. d. 16).
2. La etapa examinării contestației Sîrbu Lilia nu a fost asistat de către avocat. 
3. Sîrbu Lilia a depus contestația la Inspectoratul de Poliție Fălești la 06 octombrie 
2025 (f. d. 2) aceasta fiind expediată spre examinare împreună cu dosarul cauzei 
contravenționale în Judecătoria Bălți (sediul Fălești) la 23 octombrie 2025 (f. d. 1), 
ajungând în cancelaria instanței la 27 octombrie 2025 (f. d. 2).
4. Prin încheierea judecătorului din 28 octombrie 2025 s-a dispus primirea spre 
examinare a contestației, ședință de judecată fiind fixată pentru 04 decembrie 2025, 
începând cu ora 09 00 (f. d. 64). La 04 decembrie 2025 s-a examinat fondul contestației, 
pronunțarea dispozitivului hotărârii motivate fiind stabilită pentru 15 decembrie 2025.
ÎN FAPT
 5. La data de 15.07.2025 , în localitatea s. Catranîc, agentul constatator ar fi 
stabilit precum că ar fi implicată în contravenția de corupere privind întrunirile 
organizate, contravenție prevăzută de art. 47 2 alin. (1) lit. a), b), c) Cod contravențional 
”pretinderea, acceptarea sau primirea, personal sau prin mijlocitor, a mijloacelor 
financiare care nu i se cuvin, pentru sine sau pentru o altă persoană, în scopul 
participării la întruniri organizate, dacă fapta nu constituie corupere electorală pasivă 
sau infracțiune. Prin care se urmărește: a) încălcarea ordinii publice sau periclitarea 
activității instituțiilor publice; b) încălcarea moralității publice, a drepturilor sau 
libertăților fundamentale ale altor persoane; c) publicitatea politică” care se 
sancționează cu amendă de la 100 la 150 unități convenționale aplicate persoanei fizice. 
Pentru aceste presupuse fapte i s-a aplicat o sancțiune cu amendă semnificativă.
Nu recunoaște vina. Nu a pretins, nu a acceptat sau primit niciodată mijloace 
financiare de la un partid politic, candidat sau terță persoană pentru a participa la întruniri 
organizate sau proteste.
Fapta reflectată în procesul verbal cu privire la contravenție nu este clară. Nu este 
indicat de la cine, când, ce sumă de bani a pretins, acceptat sau primit pentru a particip la 
proteste, ce consecințe ar fi urmărit prin aceste acțiuni.
Agentul constatator are obligația de a individualiza pretinsa faptă contravențională 
comisă, de a înainta contravenientului o învinuire clară, detaliată și precisă din care să 
rezulte cert data comiterii pretinselor fapte, circumstanțele concrete de comitere a faptei 
sau faptelor imputate, mijloacele comiterii contravenției etc., ceea ce la caz nu a fost 
realizat.
Lipsa acestor elemente obligatorii conduc la concluzia că fapta imputată 
contravenientului este una abstractă, nu este clar și nici predictibilă, ceea ce încalcă 
dreptul la apărare al contravenientului protejat de art. 6 CEDO, or împotriva unei 
învinuiri abstracte și incerte contravenientul nu se poate apăra efectiv.
Sub aspectul validității procesului verbal cu privire la contravenție, acesta urmează 
a fi declarat nul de către instanță, or, în conformitate cu art. 445 CCo al R.Moldova, ”(1) 
Neconsemnarea în procesul-verbal cu privire la contravenţie a menţiunilor privind 
numele, prenumele şi funcţia agentului constatator, numele, prenumele, data (ziua, luna, 
anul) întocmirii procesului-verbal, seria şi numărul actului de identitate şi numărul de 
identificare personal (IDNP) sau datele de identificare din buletinul de identitate 
provizoriu sau din cartea de identitate provizorie ale făptuitorului care renunţă la 
numărul de identificare personal, iar în cazul persoanei juridice – lipsa denumirii şi a 
sediului acesteia, a circumstanţelor comiterii şi încadrării juridice a faptei 
contravenţionale săvîrşite şi a datei comiterii acesteia, a semnăturii agentului 
constatator sau a martorului asistent, în cazul refuzului contravenientului de a semna 
dacă procesul-verbal a fost întocmit în prezența unui martor, atrage nulitatea absolută a 
procesului-verbal.”
Cu referire la netemeinicia procesului verbal cu privire la contravenție, în primul 
rând, se menționează că dreptul la întrunire și asociere este unul din drepturile 
fundamentale ale persoanei, astfel potrivit art. 11 CEDO, orice persoană are dreptul la 
libertate de întrunire pașnică și la libertatea de asociere, inclusiv a constitui cu alții 
sindicate și de a se afilia la sindicate pentru apărarea intereselor sale.
Deci dreptul de a participa la un protest, demonstrație sau miting face parte din 
categoria drepturilor fundamentale ale omului, ceea ce înseamnă că nici o persoană nu 
poate fi trasă la răspundere pentru faptul că participă la un protest, demonstrație sau 
miting, în corespundere cu propriile opinii și convingeri, chiar dacă guvernarea nu salută 
asemenea forme de protest.
Latura obiectivă a contravenției prevăzută de art. 47 1 alin. (1) CCo al RM se poate 
realiza alternativ prin una dintre cele 3 modalități – pretinderea, acceptarea sau 
primirea… .
Obiectul material al contravenției menționate sunt mijloacele financiare.
Scopul contravenției este unul special și anume – participarea la întruniri 
organizate, în schimbul mijloacelor financiare ce nu se cuvin.
În lipsa scopului special, răspunderea este exclusă.
Deci, este sancționabilă contravențional doar fapta persoanei care participă la 
întruniri organizate, prin care urmărește consecințele de la lit. a), b), c) în schimbul unor 
mijloace financiare care nu i se cuvin.
La momentul întocmirii procesului verbal cu privire la contravenție a negat 
comiterea contravenției pentru că nu a comis asemenea faptă și a rugat polițistul să-i 
prezinte dovezi concrete care ar indica asupra faptul că a pretins, acceptat sau primit 
mijloace financiare pentru a participa la proteste, prin care urmărește consecințele 
stabilite de lege. A cerut dovezi cu privire la suma de bani, de la cine a pretins-o sau 
primit-o, în ce modalitate. Polițistul i-a spus că nu dispune de asemenea probe, dar el are 
indicații să perfecteze procese-verbale tuturor celor asupra cărora există o bănuială că a 
participat la mitinguri împotriva guvernării.
Consideră că sancționarea persoanei nu se poate baza pe presupuneri sau 
suspiciuni de implicare în anumite activități ilegale, dar pe probe indubitabile care să 
demonstreze faptele imputate, or așa este indicat în art. 375 CCo al RM.
Agentul constatator nu a prezentat nici o probă, în sensul art. 425 CCo al RM, care 
să permită instanței sau unui observator independent de a verifica obiectiv faptele 
imputate. 
Procesului contravențional se aplică în mod corespunzător prevederile Codului de 
procedură penală cu privire la mijloacele de probă și la procedeele probatorii, cu excepția 
prevăzută de prezentul cod. Astfel, în materie contravențională au fost recunoscute 
garanțiile procedurale specifice în materie penală în ceea ce privește dreptul la un proces 
echitabil, printre care și prezumția de nevinovăție prevăzută de alin. (2) al art. 6 din 
Convenția  Europeană a Drepturilor Omului.(Zilibergerg împotriva Moldovei, Angel 
împotriva României sau Ozturk împotriva Germaniei).
Această împrejurare fundamentează la nivel de principiu că, sarcina probei în 
procedura contravențională desfășurată în fața instanței de judecată revine organului 
constatator.
Astfel, se atestă că în lipsa de probe agentul constatator a întocmit procesul verbal 
cu privire la contravenție și a sancționat ilegal contravenientul invocând niște acuzații și 
concluzii lipsite de suport, bazate pe simple presupuneri, neacumulându-se probe ce ar 
confirma vinovăția contravenientului. În condițiile enunțate în speță nu este demonstrat 
că în acțiunile contravenientului este întrunită fapta contravenției stabilită în art. 47 2 alin. 
(1) Cod contravențional și urmează a fi încetat potrivit art. 441 alin. (1) lit. a) Cod 
contravențional, din motiv că nu există faptul contravenției.
ARGUMENTELE PĂRŢILOR ÎN ŞEDINŢA DE JUDECATĂ:
6. În ședință de judecată petiționara Sîrbu Lilia a solicitat anularea sancțiunii. A 
declarat că nu a primit nici un bani și nici un mesaj de la PSB Bank. Numărul de telefon 
de care se folosește este înregistrat pe numele soțului însă anume ea îl folosește de 10 ani.
7. Agentul constatator al IP Fălești, Pleșca Vitalie în ședința de judecată nu s-a 
prezentat, fiind dispusă examinarea cauzei în lipsa acestuia. Potrivit referinței anexate de 
către agentul constatator la materialele contestației, în cadrul examinării cauzei penale 
menționate de către organele de drept a R. Moldova, a fost stabilit că cet. Ilan Șor 
constituind și devenind conducătorul unui grup criminal organizat și alte persoane din 
anturajul său, au pus la cale un plan infracțional de sporire a influenței sale politice 
asupra sistemului puterii de stat în R. Moldova, finanțarea ilegală a concurenților 
electorali, manifestat prin racolarea unor conducători, membri, simpatizanți de partid, 
grupuri de inițiativă, viitori concurenți electorali, promițându-le în schimbul loialității și 
promovării intereselor sale politice, remunerări financiare în proporții deosebit de mari în 
așa măsură încât să influențeze rezultatele scrutinelor electorale.
Astfel, pe întreg teritoriul țării, după o schemă bine conturată, repartizată pe 
regiuni, raioane, localități, au fost organizate grupuri de persoane, președinți de oficii, 
brigadiri, negociatori, curieri, executori care desfășurau diferite activități infracționale și 
anume cu racolarea alegătorilor, acumularea datelor cu caracter personal, precum și 
suportul informațional privind instalarea aplicației mobile de tip banking-PSB a băncii 
comerciale Promsveazibank din Federația Rusă, prin intermediul cărora au fost oferiți și 
dați bani, inclusiv prin transferuri bancare, persoanelor cu drept de vot din țară, care au 
și-au exprimat acordul de a oferi datele cu caracter personal pentru a fi remunerați 
financiar, în scopul determinării exercitării într-un anumit mod a drepturilor electorale.
În cadrul examinării cauzei penale menționate supra, pentru stabilirea și 
identificarea tuturor participanților, au fost autorizate măsuri speciale de investigații - 
identificarea abonatului sau utilizatorului rețelelor de comunicații electronice naționale 
Orange, Moldcell, Moldtelecom, în scopul documentării acțiunilor ilegale ale subiecților 
implicați. Toate măsurile speciale de investigații au fost autorizate la judecătorul de 
instrucție conform prevederilor legislației în vigoare (se anexează copiile), ca urmare s-a 
stabilit persoanele de pe teritoriul țării care au pretins, acceptat și primit bani și alte 
bunuri cu scop de a exercitat dreptul său electoral, de a vota în favoarea unora sau altor 
candidați, despre care erau informați prin intermediul persoanelor afiliate lui Ilan Șor, în 
cadrul scrutinelor electorale.
Scurt istoric despre PROMSVEAZIBANK din Federația Rusă:
Promsveazibank este o bancă rusă privată din Moscova. A fost deținută de 
oligarhii Dmitri Ananyev și fratele său Alexei Ananyev. în 2012, era a 10-a cea mai mare 
bancă din Rusia după active. Banca a fost înființată în mai 1995 de frații Ananyev, 
proprietarii Technoserv, cel mai mare integrator de sisteme din CSI. Primii săi clienți au 
fost mari companii de telecomunicații, cum ar fi Rostelecom. 
Până în februarie 2016, banca a furnizat servicii pentru peste 100.000 de clienți 
corporativi și peste 2 milioane de clienți privați. În 2018, guvernul rus a naționalizat 
banca și i-a urmărit penal foștii proprietar. Interpolul a constatat că acuzarea а fost 
motivată politic.
Promsvayzbank a fost desemnată oficial ca bancă de sprijin a sectorului de 
apărare al Rusiei.
La sfârșitul lunii februarie 2022, Promsvyazbank a fost inclusă pe lista 
sancțiunilor din Marea Britanic datorită recunoașterii de către Rusia a autoproclamatei 
RPD și LPR. La 24 februarie 2022, el a fost inclus în lista de sancțiuni a SUA în legătură 
cu invazia Rusiei în Ucraina — SDN, care prevede restricții maxime posibile și o 
înghețare completă a activelor. În martie, Singapore s-a alăturat sancțiunilor. De 
asemenea, banca a fost deconectată de la sistemul de plăți inter bancare SWIFT.
La 23 februarie 2022, banca a fost inclusă în lista de sancțiuni a UE deoarece 
"Banca se află sub supravegherea directă a președintelui rus Vladimir Putin și prin 
urmare, oferă sprijin financiar și material persoanelor Ruse responsabile de 
destabilizarea estului Ucrainei și anexarea ilegală a Crimeei. De asemenea, se remarcă 
faptul că banca operează pe teritoriul Peninsulei Crimeea.
Banca se află, de asemenea, pe listele de sancțiuni din Canada, Elveția, Australia, 
Japonia, Ucraina și China.
La fel, în sectorul financiar-bancar din R. Moldova din cauza sancțiunilor prin care 
se operează transferurile bancare internaționale, nu pot fi efectuate tranzacții cu băncile 
comerciale din Rusia, de unde și a apărut necesitatea instalării aplicației banking PSB în 
telefoanele mobile, motivul fiind că este imposibil de a efectua transferuri de bani prin 
alte modalități, banii pentru coruperea alegătorilor puteau fi aduși în R. Moldova doar 
fizic și prin aplicația banking PSB.
Astfel, în cadrul examinării comunicațiilor electronice a fost stabilit numărul de 
telefon 68867861  înregistrat după cet. Sîrbu Evgheni, care în perioada anului 2024, a 
primit 4 mesaje de la banca comercială PSB și nu de la persoane fizice prin intermediul 
băncii comerciale PSB.
Din materialele acumulate nu s-a constatat vreo circumstanță, care să excludă 
caracterul contravențional al faptei sau care înlătură răspunderea contravențională și 
anume se ajunge la concluzia că contravenientul a pretins, a acceptat și primit, personal 
sau prin mijlocitor, mijloace bănești, bunuri sau privilegii sub orice formă, care nu i se 
cuvin, pentru sine sau pentru o altă persoană, în scopul exercitării sau al neexercitării 
unor drepturi electorale în cadrul alegerilor din 20.10.2024.
Astfel, în acțiunile acțiunile contravenientului se întrunesc elementele 
contravenției prevăzute de art. 47 1 Cod Contravențional (Pretinderea, acceptarea sau 
primirea, personal sau prin mijlocitor, de către un alegător a bunurilor, serviciilor, 
privilegiilor sau avantajelor sub orice formă, care nu i se cuvin, pentru sine sau pentru o 
altă persoană, în scopul exercitării sau al neexercitării unor drepturi electorale în cadrul 
alegerilor, inclusiv al alegerilor regionale, dacă fapta nu constituie infracțiune), fiind-ui 
întocmit proces verbal cu privire la contravenție. (f. d. 52).
LEGISLAȚIA RELEVANTĂ
  8. Codul contravențional.
 Articolul 471. Coruperea electorala pasivă
(1) Pretinderea, acceptarea sau primirea, personal sau prin mijlocitor, de către un alegător a bunurilor, 
serviciilor, privilegiilor sau avantajelor sub orice formă, care nu i se cuvin, pentru sine sau pentru o altă persoană, în 
scopul exercitării sau al neexercitării unor drepturi electorale în cadrul alegerilor, inclusiv al alegerilor regionale, 
dacă fapta nu constituie infracţiune,
se sancţionează cu amendă de la 500 la 750 de unităţi convenţionale.
Articolul 374. Procesul contravenţional
(21) Procesul contravențional începe de drept din momentul sesizării sau al autosesizării agentului 
constatator privind săvîrşirea contravenției.
Articolul 379. Limba în care se desfăşoară procesul contravenţional şi dreptul la 
interpret
(1) Procesul contravenţional se desfăşoară în limba română.
(2) Persoana care nu posedă sau nu vorbeşte limba română are dreptul de a lua cunoştinţă de toate actele şi 
materialele dosarului şi de a vorbi în faţa autorităţii competentă să soluţioneze cauza contravenţională prin interpret.
(3) Procesul contravenţional se poate desfăşura în limba acceptată de majoritatea persoanelor care participă 
la proces. În acest caz, actele procesuale se întocmesc în mod obligatoriu şi în limba română.
(4) Actele procesuale ale autorităţii competentă să soluţioneze cauza contravenţională se înmînează 
persoanei în a cărei privinţă a fost pornit procesul contravenţional, fiind traduse în limba pe care aceasta o cunoaşte, 
în modul stabilit de prezentul cod.
Articolul 384. Persoana în a cărei privinţă a fost pornit proces contravenţional
 (2) Persoana în a cărei privinţă a fost pornit proces contravenţional are dreptul:
c) să fie asigurată, în cel mult 3 ore de la reţinere, cu un avocat care acordă asistenţă juridică garantată de 
stat dacă fapta este pasibilă de sancţiunea arestului contravenţional.
Articolul 440. Procesul de constatare a faptei contravenţionale  şi 
atribuţiile agentului constatator
 (3) În cel mult 15 zile de la data sesizării, agentul constatator este obligat să verifice sesizarea, să 
întreprindă măsurile prevăzute de prezentul capitol și să emită decizia asupra cauzei.
Articolul 425. Probele 
(2) În calitate de probe se admit elementele de fapt constatate prin intermediul următoarelor mijloace: 
procesul-verbal cu privire la contravenţie, procesul-verbal de ridicare a obiectelor şi documentelor, procesul-verbal 
de percheziţie, procesul-verbal privind cercetarea la faţa locului, procesele-verbale privind alte acţiuni procesuale 
efectuate în conformitate cu prezentul cod, explicaţiile persoanei în a cărei privinţă a fost pornit proces 
contravenţional, declaraţiile victimei, ale martorilor, înscrisurile, înregistrările audio sau video, fotografiile, 
corpurile delicte, obiectele şi documentele ridicate, constatările tehnico-ştiinţifice şi medico-legale, raportul de 
expertiză.
Articolul 443. Conţinutul procesului-verbal cu privire la contravenţie
(1) Procesul-verbal cu privire la contravenţie va cuprinde:
a) data (ziua, luna, anul), ora şi locul încheierii;
f) aducerea la cunoştinţa persoanei în a cărei privință a fost pornit procesul contravențional şi a victimei a 
drepturilor şi obligaţiilor lor prevăzute la art.384 şi 387; 
d) fapta contravenţională, locul şi timpul săvîrşirii ei, circumstanţele cauzei care au importanţă pentru 
stabilirea faptelor şi consecinţelor lor juridice, evaluarea eventualelor pagube cauzate de contravenţie;
(3) În cazul în care persoana în a cărei privință a fost pornit procesul contravențional sau victima nu 
cunoaşte limba procesului-verbal, se asigură asistenţa unui interpret/traducător, datele lui consemnîndu-se în 
procesul-verbal.
 
Articolul 445. Nulitatea procesului-verbal cu privire la contravenţie
(1) Neconsemnarea în procesul-verbal cu privire la contravenţie a menţiunilor privind numele, prenumele şi 
funcţia agentului constatator, numele, prenumele, data (ziua, luna, anul) întocmirii procesului-verbal, seria şi 
numărul actului de identitate şi numărul de identificare personal (IDNP) sau datele de identificare din buletinul de 
identitate provizoriu ale făptuitorului care renunţă la numărul de identificare personal şi la evidenţa automatizată în 
Registrul de stat al populaţiei, iar în cazul persoanei juridice – lipsa denumirii şi a sediului acesteia, a 
circumstanţelor comiterii şi încadrării juridice a faptei contravenţionale săvîrşite şi a datei comiterii acesteia, a 
semnăturii agentului constatator sau a martorului asistent, în cazul refuzului contravenientului de a semna dacă 
procesul-verbal a fost întocmit în prezența unui martor, atrage nulitatea absolută a procesului-verbal.
 (2) Celelalte încălcări ale art.443 sau ale altor norme imperative din prezentul cod pot să ducă la nulitatea 
procesului-verbal cu privire la contravenţie doar în cazul în care acestea afectează în mod esenţial fondul cauzei.
Articolul 447 1. Examinarea cauzei contravenționale  de către 
autoritatea competent
(4) Prezența agentului constatator şi a persoanei în a cărei privință a fost pornit procesul contravențional la 
examinarea cauzei contravenționale este obligatorie.
Articolul 448. Contestaţia împotriva deciziei agentului constatator asupra cauzei 
contravenţionale
(1) Contravenientul, victima sau reprezentantul acestora, procurorul, dacă este parte în cauza 
contravenţională, în cazul în care nu sînt de acord cu decizia agentului constatator sau în cazul în care aceasta a fost 
emisă cu încălcarea normelor procesuale stabilite de prezentul cod, sînt în drept să conteste decizia emisă asupra 
cauzei contravenţionale. Termenul de contestare a deciziei agentului constatator este de 15 zile de la data emiterii 
acesteia sau, pentru părţile care nu au fost prezente la şedinţa de examinare a cauzei contravenţionale, de la data 
înmînării copiei de pe decizia respectivă în condiţiile art.4471 alin.(8).
(4) Contestaţia împotriva deciziei emise asupra cauzei contravenţionale se depune la autoritatea din care 
face parte agentul constatator, conform competenţei teritoriale, care a examinat cauza. În cel mult 5 zile lucrătoare 
de la data depunerii, agentul constatator expediază contestaţia şi dosarul cauzei contravenţionale în instanţa de 
judecată competentă.
MOTIVAREA INSTANȚEI 
 9. Analizând motivele invocate în contestație, materialele cauzei contravenționale 
și normele de drept incidente, instanța conchide că contestația urmează a fi respinsă, din 
următoarele considerente:
10. Conform actelor din dosarul cauzei contravenționale, decizia asupra cauzei 
contravenționale, în privința lui Sîrbu Lilia a fost emisă de agentul constatator – Plșeca 
Vitalie, la data de 15 iulie 2025 (f. d. 16). Deși în procesul verbal este indicat că acesta a 
fost întocmit în prezența contravenientei, din conținutul procesului verbal cu privire la 
contravenție nu este clar totuși dacă ultima a fost prezentă la întocmirea actului. 
Sîrbu Lilia a depus contestația la Inspectoratul de Poliție Fălești la 06 octombrie 
2025 (f. d. 2), după ce a aflat despre acest proces prin încheierea executorului 
judecătoresc. Contestația a fost expediată spre examinare împreună cu dosarul cauzei 
contravenționale în Judecătoria Bălți (sediul Fălești) la 23 octombrie 2025 (f. d. 1), 
ajungând în cancelaria instanței la 27 octombrie 2025 (f. d. 2).
Prin urmare, instanța constată că contestația în cauză a fost depusă de Sîrbu Lilia 
la data de 06 octombrie 2025 în modul și termenul prevăzut la art. 448 alin. (1) și (4) Cod 
contravențional. 
 11. În continuare, cu referire la fondul contestației, instanța de judecată reține 
următoarele circumstanțe relevante: 
 12. Petiționara Sîrbu Lilia a depus contestație în care a invocat că nu recunoaște 
vina, iar fapta prevăzută de art. 47 2 alin. (1) Cod contravențional, încriminată dânsei nu a 
comis-o, agentul constatator nu a prezentat probe ce ar confirma vinovăția sa, acuzarea 
fiind bazată doar pe presupunerile acestuia.  
 Instanța nu se va expune asupra motivelor de fapt și de drept invocate în 
contestație întru-cât, în privința petiționarei Sîrbu Lilia, de către agentul constatator a fost 
întocmit proces verbal cu privire la contravenție, fiind învinuită și sancționată pentru 
săvârșirea contravenției prevăzute de art. 471 alin. (1) Cod contravențional, iar petiționara 
contestă o altă faptă. 
Totuși în ședința de judecată petiționara a invocat că nu se consideră vinovată de 
comiterea contravenției prevăzută de art. 47 1 alin. (1) Cod contravențional, invocând 
unicul motiv – neprimirea SMS-urilor de la PSB Bank.
Cu privire la lipsa materialului probator
13.  Conform  Raportului de analiză informational – criminal, potrivit căruia, în 
rezultatul măsurilor special de investigații s-a stabilit, prin intermediul SMS 
+74992712173 (Federația Rusă) ce aparține Băncii Comerciale Promsvyazibank (ПСБ 
Промсвязьбанк) din Federația Rusă și al aplicației mobile cu identificatorul „PSB” și 
„ПСБ” (Federația Rusă) ce aparține Băncii Comerciale Promsvyazibank (ПСБ 
Промсвязьбанк) din Federația Rusă, precum și alte numere SIM, au fost și/sau sunt 
contactați mai mulți cetățeni ai Republicii Moldova, care sunt achitați în condiții de 
confidențialitate pentru diferite acțiuni întreprinse, corupere electorală, inclusiv pentru 
remunerarea reprezentanților formațiunii partidului politic „Șansa” și/sau așa numitul 
bloc politic „Pobeda”.
Tot în rezultatul măsurilor speciale de investigații au fost stabilite adresele de 
domiciliu și reședință a abonaților identificați, în total în raionul Fălești fiind 1188.
14. Extrasul din fișier colectat de Compania de telefonie „Moldcell”, confirmă 
expedierea de către Banca Comercială Promsvyazibank la nr. de telefon 68867861 a 4 
mesaje, acestea fiind datate cu luna septembrie 2024 (f. d. 61).
Tot din Extrasul din fișierul privind datele de anchetă identificate de Compania de 
telefonie mobilă „Moldcell”, confirmă că nr. de telefon 68867861, aparține lui Sîrbu 
Evgheni. (f. d. 61).
Din explicațiile lui Sîrbu Evgheni, audiat de către agentul constatator la data de 09 
aprilie 2025 (f.d. 17), cât și din declarațiile petiționare Sîrbu Lilia, date în ședința de 
judecată, se atestă că telefonul mobil cu nr. 68867861 este, de zece ani, în folosința 
ultimei, fapt recunoscut, în ședință, personal de către petiționară.
15.  Prin urmare, este incontestabil faptul că petiționara Sîrbu Lilia a acceptat 
personal prin intermediul numărului de mobil 68867861 mijloace bănești în scopul 
exercitării sau al neexercitării unor drepturi electorale în cadrul alegerilor.
16. Afirmația petiționarei precum că nu a acceptat sau primit careva bani de la 
Banka Promsvyazibank nu va fi reținută de către instanță, întrucât în susținerea acesteia 
nu a fost prezentată nici o probă, fiind una declarativă.
17. În atare circumstanțe, contestația depusă de Sîrbu Lilia împotriva deciziei de 
sancționare în temeiul art. 47 1 alin. (1) Cod contravențional, emisă la 15 iulie 2025, de 
către agentul constatator al IP Fălești, Pleșca Vitalie în temeiul procesului-verbal cu 
privire la contravenție Seria  MAI 06 nr. 309218,  va fi respinsă.
18. În temeiul art. 462-463 Cod contravențional, instanța de judecată,-
 
HOTĂRĂȘTE
 
Contestația depusă de Sîrbu Lilia împotriva deciziei de sancționare în temeiul art. 
471 alin. (1) Cod contravențional, emisă la 15 iulie 2025, de către agentul constatator al 
IP Fălești, Pleșca Vitalie în temeiul procesului-verbal cu privire la contravenție Seria  
MAI 06 nr. 309218, se respinge.  
Hotărârea poate fi atacată cu recurs în Curtea de Apel Nord prin intermediul 
Judecătoriei Bălți (sediul Făleşti), în termen de 15 zile. 
Hotărârea pronunțată public la 15 decembrie 2025.
 
Preşedintele şedinţei,
judecătorul                                                                                        Ion Pâcaleu