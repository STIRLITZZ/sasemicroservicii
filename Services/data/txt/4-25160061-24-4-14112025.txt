Dosarul nr. 4-25160061-24-4-14112025
4-277/2025
H O T Ă R Â R E
în numele Legii
12 decembrie 2025                                 orașul 
Criuleni
Judecătoria Criuleni, sediul Central 
Instanța compusă din:
Președintele ședinței, judecătorulAlexandru Bogdan
Grefierul Olga Babor
Cu participarea:
Persoanei în privința căreia a fost 
pornit proces contravențional Tatiana Verdeș 
În lipsa: Agentului constatator Roman Brînza
a examinat în şedinţă de judecată publică, cauza contravențională privind 
învinuirea Tatianei Verdeș, născută la *****, IDNP *****, domiciliată în s. *****, în 
comiterea contravenției prevăzute de art. 63 alin.(2) Cod contravențional, instanța -
A   CONSTATAT :
La 12.11.2025 agentul constatator Roman Brînza din cadrul IP Criuleni a întocmit 
proces-verbal cu privire la contravenție seria și nr. MAI06535485, în privința Tatianei 
Verdeș privind comiterea contravenției prevăzute de art. 63 alin. (2) Cod contravențional. 
Agentul constatator a indicat că la 31.10.2025, în s. *****, fiica minoră a Tatianei 
Verdeș - ***** împreună cu minorele ***** și *****, în stradă au agresat-o fizic pe 
minora *****. Astfel în acțiunile Tatianei Verdeș sunt întrunite semnele contravenției și 
anume neîndeplinirea obligațiunilor de întreţinere, de educare şi de instruire a copilului, 
care au avut ca urmare săvârşirea de către acesta a unei fapte socialmente periculoase. 
Potrivit deciziei agentului constatator, materialul contravențional a fost remis 
pentru examinare conform competenței Judecătoriei Criuleni, sediul Central. 
În ședință de judecată persoana în privința căreia a fost pornit proces 
contravențional - Verdeș Tatiana a recunoscut vinovăția integral, solicitând să-i fie 
aplicată o pedeapsă sub formă de amendă.
Agentul constatator Brînza Roman, fiind legal citat, la ședința de judecată nu s-au 
prezentat. În temeiul prevederilor art.455 alin.(2) Cod contravenţional, instanța a dispus 
examinarea cauzei în lipsa acestuia.
Cercetând materialele și probele cauzei contravenţionale, instanţa de judecată 
conchide că vinovăția Tatianei Verdeș în săvârşirea contravenţiei imputate este dovedită 
integral. 
Instanța constată ca fiind dovedită fapta că, la 31.10.2025, în s. *****, minora 
***** împreună cu minorele ***** și *****, în stradă au agresat-o fizic pe minora 
*****. 
Astfel, s-a comis contravenția prevăzută la art. 63 alin. (2) Cod contravențional, 
care prevede, neîndeplinirea sau îndeplinirea necorespunzătoare de către părinţi sau de 
către persoanele care îi înlocuiesc a obligaţiilor de întreţinere, de educare şi de instruire a 
copilului, dacă au avut ca urmare săvârşirea de către acesta a unei fapte socialmente 
periculoase. 
În conformitate cu art. 7 din Codul contravențional, persoana poate fi sancționată 
numai pentru contravenția în a cărei privință este dovedită vinovăția sa, cu respectarea 
normelor prezentului cod.
 Vinovăţia Tatianei Verdeș în săvârşirea contravenţiei imputate este dovedită prin 
probele administrate la caz și cercetate în ședința de judecată și anume: cererea Tatianei 
Bîtca din 10.11.2025 privind atragerea la răspundere a minorei ***** și a altor două 
minore, care la data de 31.10.2025, în s. *****, a agresat-o fizic pe fiica sa minoră 
*****, cauzându-i dureri fizice (f.d.7); procesul-verbal din 10.11.2025 potrivit căruia s-
au constatat declarațiile Tatianei Bîtca, din care reiese, că minora ***** și încă două fete 
străine la data de 31.10.2025, au lovit-o cu picioarele și au tras-o de păr pe fiica sa minoră 
*****, (f.d.8); procesul-verbal de audiere a minorei *****, care a declarat că la data de 
31.10.2025, în s. *****, a fost agresată fizic de minorele ***** și ***** (f.d.10); 
procesul-verbal de audiere a martorului minor *****, care a declarat că la data de 
31.10.2025, în s. *****, minora ***** a fost agresată fizic de minorele *****, ***** și 
***** (f.d.11); procesul-verbal din 12.11.2025 de audiere a persoanei în privința căreia a 
fost pornit proces contravențional - Tatiana Verdeș (f.d.17); procesul-verbal cu privire la 
contravenţie seria/nr. MAI06 535485 din 12.11.2025, prin care a fost stabilită data şi 
circumstanţele în care a fost comisă contravenţia (f.d.18).
Instanța de judecată apreciază ca fiind veridice probele menționate, ce nu creează 
careva dubii referitor la vinovăția Tatianei Verdeș în comiterea faptei imputate. 
Instanța reține că agentul constatator corect a încadrat acțiunile Tatianei Verdeș în 
baza art. 63 alin. (2) Cod contravențional, adică neîndeplinirea sau îndeplinirea 
necorespunzătoare de către persoana care înlocuiește părinţii a obligaţiilor de întreţinere, 
de educare şi de instruire a copilului, care au avut ca urmare săvârşirea de către acesta a 
unei fapte socialmente periculoase. 
La stabilirea sancțiunii, instanța ține cont de prevederile art. 9 alin. (1), 41 alin. (1), 
(2) Cod contravențional, conform cărora la aplicarea legii contravenţionale se ţine cont de 
caracterul şi de gradul prejudiciabil al contravenţiei, de persoana făptuitorului şi de 
circumstanţele atenuante ori agravante. Sancţiunea contravenţională se aplică în funcţie 
de caracterul şi de gradul prejudiciabil al contravenţiei, de caracteristica persoanei şi de 
circumstanţele atenuante şi agravante. Faţă de persoana a cărei vinovăţie este dovedită se 
aplică o sancţiune echitabilă, în limitele şi în conformitate cu dispoziţiile prezentului cod. 
Pentru comiterea contravenției prevăzute de art.63 alin.(2) din Codul 
contravențional, legiuitorul a prevăzut sancţiunea de la 9 la 18 unităţi convenţionale sau 
cu muncă neremunerată în folosul comunităţii de la 40 la 60 de ore. 
Prin urmare, analizând circumstanţele comiterii contravenției imputate Tatianei 
Verdeș, personalitatea acesteia, instanța atestă ca fiind echitabilă aplicarea față de ultima 
a unei amenzi în mărime de 9 unități convenționale, echivalentul a 450 lei.
În conformitate cu prevederile art. 34, 460, 462 Cod contravenţional, instanţa de 
judecată -
h o t ă r ă ş t e:
Se recunoaşte vinovată Verdeș Tatiana, născută la *****, în comiterea 
contravenţiei prevăzute de art. 63 alin. (2) Cod contravențional, și i se stabilește acesteia 
sancțiunea sub formă de amendă în mărime de 9 unități convenționale, ce constituie 450 
(patru sute cincizeci) lei. 
Se explică Tatianei Verdeș, că potrivit prevederilor art. 34 alin. (3) Cod 
contravenţional, este în drept să achite jumătate din amenda stabilită dacă o plăteşte în cel 
mult 3 zile lucrătoare de la data aducerii la cunoştinţă a deciziei de aplicare a sancţiunii 
contravenţionale. În acest caz, se consideră că sancţiunea amenzii este executată integral. 
Se informează Tatiana Verdeș că dacă amenda nu va fi achitată în decursul a 30 de 
zile de la data stabilirii acesteia, se va proceda conform reglementărilor Codului de 
executare. 
Hotărârea este cu drept de recurs la Curtea de Apel Centru în termen de 15 zile, 
prin intermediul Judecătoriei Criuleni. 
Președintele ședinței,
    Judecător                                    Alexandru 
Bogdan
 