Dosar nr. PIGD 4-25040953-28-5r-27032025 
Dosar nr. manual 5r-17/2025
H O T Ă R Î R E
În numele Legii
 11 decembrie 2025                                                                                    or. Briceni
Judecătoria Edineț, sediul Briceni,
Instanţa compusă din:
Preşedintele ședinței, judecătorul   Procopișina Aurelia
Grefier                                            Bandalac Stela
a examinat în şedinţă publică contestația depusă de Pavelciuc Victor împotriva 
procesului-verbal cu privire la contravenție nr.MAI06 439539 din 06 martie 2025 și a 
deciziei agentului constatator,
a    c o n s t a t a t:
Pavelciuc Victor a înaintat în instanța de judecată contestație împotriva 
procesului-verbal cu privire la contravenție nr.MAI06 439539 din 06 martie 2025 și a 
deciziei agentului constatator.  
În motivarea contestației Pavelciuc Victor a indicat, că la data 06.03.2025, de 
către agentul constatator Bețian Anastasia a fost întocmit procesul-verbal 
contravențional MAI06 439539, (Seria nr. 7672 3513 9365 0569), prin care a fost 
recunoscut vinovat în săvârșirea contravenției prevăzute de art. 263 alin. (1) Cod 
contravențional, fiindu-i aplicată o pedeapsă contravențională sub formă de amendă în 
mărime de 30 (treizeci) unități convenționale, în sumă de 1500 (un mie cinci sute) lei. 
A fost recunoscut vinovat și sancționat pentru faptul că la 04.03.2025 „a desfășurat 
ilegal activitatea de antreprenor prin prestarea serviciilor de reparație a 
automobilelor”. Cu această constatare și pedeapsă nu este deacord.
În conformitate cu prevederile art. 263 alin. (1) Cod contravențional, constituie 
contravenție, desfășurarea activității de întreprinzător fără înregistrare la Camera 
Înregistrării de Stat sau la o altă autoritate publică competentă conform legii ori cu act 
de înregistrare declarat nevalabil. 
Admiterea de erori de drept și de procedură prin neconsemnarea sau 
consemnarea unor date incorecte în procesul-verbal duc la nulitatea acestuia.
În conformitate cu prevederile art. 443 alin. (1) lit. d) Cod contravențional, 
procesul-verbal cu privire la contravenție va cuprinde fapta contravențională, locul și 
timpul săvârșirii ei, circumstanțele cauzei care au importanță pentru stabilirea faptelor 
și consecințelor lor juridice, evaluarea eventualelor pagube cauzate de contravenție.
Pavelciuc Victor menționează, că conform dispozițiilor art. 263 alin. (1) Cod 
contravențional, constituie contravenție - desfășurarea activității de întreprinzător fără 
înregistrare la Camera înregistrării de Stat sau la o altă autoritate publică competentă 
conform legii ori cu act de înregistrare declarat nevalabil, și nicidecum „ desfășurarea 
ilegală a activității de antreprenor prin prestarea serviciilor”, cum a fost specificat în 
procesul-verbal cu privire la contravenție.
În conformitate cu prevederile art. 445 alin. (1) Cod contravențional, 
neconsemnarea în procesul-verbal cu privire la contravenție a mențiunilor privind 
numele, prenumele și funcția agentului constatator, numele, prenumele, data (ziua, 
luna, anul) întocmirii procesului-verbal, seria și numărul actului de identitate și 
numărul de identificare personal (IDNP) sau datele de identificare din buletinul de 
identitate provizoriu ale făptuitorului care renunță la numărul de identificare personal 
și la evidența automatizată în Registrul de stat al populației, iar în cazul persoanei 
juridice - lipsa denumirii și a sediului acesteia, a circumstanțelor comiterii și încadrării 
juridice a faptei contravenționale săvîrșite și a datei comiterii acesteia, a semnăturii 
agentului constatator sau a martorului asistent, în cazul refuzului contravenientului de 
a semna dacă procesul-verbal a fost întocmit în prezența unui martor, atrage nulitatea 
absolută a procesului-verbal. 
Reeșind din cele relatate, ajung la concluzia că a fost atras la răspundere 
contravențională în mod nefondat și ilegal, cu admiterea la întocmirea procesului- 
verbal cu privire la contravenție a unor erori procesuale, cum ar fi neconsemnarea în 
procesul-verbal cu privire la contravenție a circumstanțelor comiterii și încadrării 
juridice a faptei contravenționale săvârșite, eroare ce atrage nulitatea absolută a 
procesului -verbal cu privire la contravenție.
În afară de aceasta, agentul constatator nici nu avea temei de a întocmi proces-
verbal. În gospodărie, deține un garaj, amenajat pentru reparația automobilelor, însă 
de către polițiști nici nu a fost verificat faptul că el pe data de 04.03.2025, orele 12.20, 
repara automobilul ce-i aparține lui personal, pentru ce nu avea necesitatea de a fi 
înregistrat la Camera înregistrării de Stat sau la o altă autoritate publică competentă.
Pavelciuc Victor, solicită:  
De a anula procesul-verbal contravențional MAI06 439539, (Seria nr. 7672 
3513 9365 0569) din 06.03.2025 întocmit de agentul constatator Bețian Anastasia.
De a anula Decizia agentului constatator Bețian Anastasia din 06.03.2025 pe 
cauza convențională la întocmirea procesului-verbal contravențional MAI06 439539, 
(Seria nr. 7672 3513 9365 0569) din 06.03.2025 cu încetarea procesului 
contravențional.
În şedinţa de judecată, contestatorul Pavelciuc Victor nu s-a prezentat fiind citat 
în mod lega.
În ședința de judecată, agentul constatator Bețian Anastasia nu s-a prezentat, 
fiind citată legal, prin cerere a solicitat examinarea cauzei în lipsa sa. 
Instanța de judecată  a dispus examinarea cauzei în absența contravenientului și 
agentului constatator.  
Aprecierea instanței: 
Instanța de judecată, verificând procesul-verbal cu privire la contravenţie sub 
aspectul îndeplinirii condiţiilor de fond și de formă prevăzute de lege pentru 
valabilitatea sa și coroborând argumentele contravenientului invocate în contestaţia 
depusă şi faptele reţinute de agentul constatator prin procesul-verbal cu privire la 
contravenţie, reţine următoarele. 
Potrivit art. 8 alin. (2) din Codul contravențional al RM, este supusă răspunderii 
contravenționale numai persoana care a săvîrșit cu intenție sau din imprudență o faptă 
prevăzută de legea contravențională. 
În conformitate cu art. 462 alin. (1) Cod contravenţional RM, hotărîrea 
judecătorească va fi legală, întemeiată şi motivată. 
Potrivit art. 448 alin. (1) Cod contravenţional, contravenientul, victima sau 
reprezentantul acestora, procurorul, dacă este parte în cauza contravenţională, în cazul 
în care nu sînt de acord cu decizia agentului constatator sau în cazul în care aceasta a 
fost emisă cu încălcarea normelor procesuale stabilite de prezentul cod, sînt în drept să 
conteste decizia emisă asupra cauzei contravenţionale. Termenul de contestare a 
deciziei agentului constatator este de 15 zile de la data emiterii acesteia sau, pentru 
părţile care nu au fost prezente la şedinţa de examinare a cauzei contravenţionale, de 
la data înmânării copiei de pe decizia respectivă în condiţiile art.4471 alin.(8). 
În şedinţa de judecată s-a constatat, că la data de  06 martie 2025,  agentul 
constatator Bețian Anastasia  a întocmit procesul-verbal cu privire la contravenție nr. 
MAI06 439539 prin care Pavelciuc Victor a fost recunoscut vinovat în comiterea 
contravenției prevăzute de art.263 alin. (1) Cod contravențional. Respectiv, tot la 
aceiași dată, în privința acestuia a fost emisă decizia agentului constatator, prin care i-
a fost  aplicată sancțiunea contravențională, sub formă de amendă în mărime de 30  
unități convenționale în sumă de 1500 lei. 
Reieşind din materialele cauzei contravenționale, la data de 20 martie 2025, 
Pavelciuc Victor a depus  la  judecătoria Edineț, sediu Briceni contestație, împotriva 
procesului -verbal cu privire la contravenție din 06 martie 2025. 
Astfel,  instanţa  de  judecată  ajunge cert la concluzia   că,  contestaţia  lui 
Pavelciuc Victor împotriva procesului-verbal cu privire la contravenție nr. MAI06 
439539 din 06 martie 2025, a  fost  depusă   cu  respectarea  termenului  prevăzut  la  
art.  448   Cod  Contravenţioanal.
Potrivit prevederilor art. 440 alin. (1) Cod contravenţional al RM, Constatarea 
faptei contravenţionale înseamnă activitatea, desfăşurată de agentul constatator, de 
colectare şi de administrare a probelor privind existenţa contravenţiei, de încheiere a 
deciziei privind examinarea contravenţiei în temeiul constatării agentului constatator 
sau procesului-verbal cu privire la contravenţie, de aplicare a sancţiunii 
contravenţionale sau de trimitere, a dosarului, după caz, funcţionarului abilitat să 
examineze cauza contravenţională, din cadrul autorităţii din care face parte agentul 
constatator, în instanţa de judecată sau în alt organ spre soluţionare. 
Conform prevederilor art. 442 alin. (1) Codul contravențional al RM, Procesul-
verbal cu privire la contravenţie este un act prin care se individualizează fapta ilicită şi 
se identifică făptuitorul. Procesul-verbal se încheie de agentul constatator pe baza 
constatărilor personale şi a probelor acumulate, în prezenţa făptuitorului sau în 
absenţa lui.
Potrivit art. 458 alin. (1) Cod contravenţional RM examinînd cauza 
contravenţională, instanţa de judecată este obligată să determine: a) caracterul veridic 
al contravenţiei imputate; b) existenţa cauzelor care înlătură caracterul contravenţional 
al faptei; c) vinovăţia persoanei în a cărei privinţă a fost pornit procesul 
contravenţional; d) existenţa circumstanţelor atenuante şi/sau agravante; e) necesitatea 
sancţionării şi, după caz, caracterul sancţiunii contravenţionale; f) alte aspecte 
importante pentru soluţionarea justă a cauzei. 
Cu referire la legalitatea procesului-verbal cu privire la contravenție, analizând 
cuprinsul acestuia  prin raportare la cerințele prevăzute de lege, instanța constată 
următoarele: 
În ședința de judecată s-a constatat că de către agentul constatator inspector 
superior  al OSS al SP4 Lipcani a IP Briceni Bețian Anastasia a fost întocmit 
procesul-verbal cu privire la contravenție nr. MAI06 439539 din 06 martie 2025, în 
privința lui Pavelciuc Victor, pe faptul, că ultimul la data de 04 martie 2025 ora 09:45 
în satul *****, raionul Briceni a desfășurat ilegal activitatea de întreprinzător prin 
prestarea serviciilor de reparare a automobilelor. Acțiunile lui Pavelciuc Victor au fost 
calificate în baza art. 263 alin.(1) Cod contravențional.
Prin decizia agentului constatator din  06 martie 2025 contravenientul 
Pavelciuc Victor a fost sancționat în baza art.263 alin.(1) Cod contravențional cu 
amendă în mărime de 30 unități convenționale în sumă de 1500 lei. 
 În conformitate cu art.263 alin.(1) Cod contravențional, Desfăşurarea activităţii 
de întreprinzător fără înregistrare la organul înregistrării de stat sau la o altă autoritate 
publică competentă conform legii ori cu act de înregistrare declarat nevalabil se 
sancţionează cu amendă de la 30 la 90 de unităţi convenţionale.
Cu referire la legalitatea procesului-verbal cu privire la contravenție și a deciziei 
asupra cauzei contravenționale, analizând cuprinsul acestuia prin raportare la cerinţele 
prevăzute de lege sub sancţiunea nulităţii absolute, instanţa constată că dispoziţiile 
legale în materie au fost respectate. Or, procesul - verbal cuprinde toate menţiunile 
prevăzute de art. 443 din Codul contravenţional, sub sancţiunea nulităţii absolute, cu 
arătarea tuturor împrejurărilor în care contravenția a fost săvârşită, timpul săvârșirii 
contravenției, precum și a numelui și datelor de identitate (IDNP) ale făptuitorului, 
fiind indicat locul săvârșirii acesteia, figurând semnătura agentului constatator și a 
contravenientului.
În ce privește temeinicia procesului-verbal cu privire la contravenție și a 
deciziei asupra cauzei contravenționale, instanţa va reţine aplicabilitatea în speţă a 
dispoziţiilor art. 6 din Convenţia Europeană a Drepturilor Omului, astfel cum au fost 
acestea interpretate în jurisprudenţa Curţii Europene a Drepturilor Omului, care are 
caracter obligatoriu pentru statele semnatare.  
Normele pretinse a fi încălcate de către contravenient sunt adresate tuturor 
cetăţenilor şi nu priveşte o categorie aparte de persoane,  scopul aplicării acestor 
norme fiind punitiv şi preventiv, astfel încât sunt valabile garanţiile prevăzute de art. 6 
din Convenţia Europeană a Drepturilor Omului privind dreptul la un proces echitabil 
în materie penală (Lauko v. Slovacia, 2 septembrie 1998; Nicoleta Gheorghe v. 
România, 3 aprilie 2012, §§25-26). Articolul 6 §2 din Convenţia Europeană a 
Drepturilor Omului garantează dreptul la respectarea prezumţiei de nevinovăţie, ca 
element al dreptului la un proces echitabil în materie penală.
Procesul-verbal cu privire la contravenție asupra cauzei contravenționale este 
un act administrativ cu caracter individual și se va bucura de prezumţia de veridicitate 
aplicabilă actelor administrative, în măsura în care a fost întocmit legal.  
Reieșind din cele expuse, procesul-verbal cu privire la contravenție asupra 
cauzei contravenționale a fost întocmită cu respectarea tuturor dispoziţiilor legale, 
astfel încât consemnările făcute de către agentul constatator în cuprinsul acesteia 
referitoare la situaţia de fapt beneficiază de prezumţia de veridicitate, prezumţie 
simplă care poate fi răsturnată prin orice mijloc de probă.
Fapta reţinută de către agentul constatator prin procesul-verbal cu privire la 
contravenție asupra cauzei contravenționale contestată, întrunește elementele 
constitutive ale acestei contravenţii.  
Totodată, Pavelciuc Victor a indicat în contestați, că întradevăr în gospodăria 
sa, deține un garaj amenajat pentru reparația automobilelor.
Instanța de judecată consideră că agentul constatator a examinat cauza sub toate 
aspectele şi just a ajuns la concluzia în ceea ce privește vinovăţia contravenientului 
Pavelciuc Victor în comiterea contravenţiei prevăzute de art. 263 alin. (1) Cod 
contravențional.
În ce privește sancțiunea aplicată de către agentul constatator instanța apreciază 
că, aceasta a fost aplicată în limitele impuse de art. 34 alin. (2) al Codului 
contravențional și în limitele stabilite de art.263 alin. (1) Cod contravențional.  
Prin urmare, reieșind din cele expuse, instanţa de judecată constată că, 
procesul-verbal cu privire la contravenție și decizia agentului constatator nr. MAI06 
439539 din 06 martie 2025, prin care Pavelciuc Victor a fost sancționat în baza 
art.263 alin. (1) Cod contravențional urmează a fi menţinute fără modificări.  
În conformitate cu prevederile art. 448 alin.(8) Cod contravențional, Pentru 
contestaţia depusă împotriva deciziei de aplicare a sancţiunii contravenţionale se 
percepe o taxă de timbru în mărimea prevăzută de Legea taxei de stat nr.213/2023.
Potrivit art. 2 alin. (1) din Legea taxei de stat nr. 213 din 31.07.2023 ”Taxa de 
timbru este o sumă de bani care se percepe, o singură dată, de la persoanele fizice și 
juridice pentru intentarea unui proces judiciar civil, de contencios administrativ, 
precum și pentru fiecare contestație împotriva deciziei agentului constatator asupra 
cauzei contravenționale atât în primă instanță, cât și în căile de atac”, iar potrivit alin. 
(4) a aceluiași articol ” Taxa de timbru constituie 200 de lei”.
La înaintarea contestației în instanța de judecată, contravenientul a indicat în 
contestație în anexă, dovada achitării taxei de timbru, însă în realitate nu a prezentat-o, 
fapt confirmat prin actul întocmit de către colaboratorii SEDP a judecătoriei Edineț, 
sediul Briceni la data de 27 martie 2025, anexat la materialele cauzei. Din motiv, că 
ultimul nu s-a prezentat în instanța de judecată la citările instanței, nu a fost posibil de 
a concretiza situația dată și în cazul dat, instanța consideră necesar de a încasa de la 
Pavelciuc Victor taxa de timbru în sumă de 200 (două sute) lei.
În conformitate cu prevederile art. art. 393 - 394, 448, 460, 461, 462 Cod 
contravențional, instanţa de judecată, 
H O T Ă R Ă Ș T E : 
Contestația depusă de Pavelciuc Victor împotriva procesului-verbal cu privire 
la contravenție nr. MAI06 439539 din 06 martie 2025 și a deciziei agentului 
constatator, se respinge ca fiind neîntemeiată.     
Procesul-verbal cu privire la contravenție și decizia agentului constatator nr. 
MAI06 439539 din 06 martie 2025, prin care Pavelciuc Victor a fost sancționat în 
baza art.263 alin. (1) Cod contravențional, se menţine fără modificări.
Se încasează  de la Pavelciuc Victor, c/p *****, domiciliat în satul *****, 
raionul Briceni, taxa de timbru în sumă de 200 (două sute) lei, care urmează a fi 
achitată pe contul beneficiarului Codul IBAN :MD98TRPAAA142310A01215AA, 
cod fiscal 1006601004932.
 Hotărârea cu drept de recurs la Curtea de Apel Nord în termen de 15 zile prin 
intermediul Judecătoriei Edineț, sediul Briceni. 
Președintele ședinţei, 
judecătorul                                                                  Procopișina Aurelia
