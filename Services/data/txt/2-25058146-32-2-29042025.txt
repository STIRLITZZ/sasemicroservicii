Dosarul nr. 2-531/2025
2-25058146-32-2-
29042025
H O T Ă R Â R E
În numele Legii
Dispozitivul hotărârii adoptat la 24 octombrie 2025
Hotărârea integrală întocmită la 15 decembrie 2025
Judecătorul Judecătoriei Hîncești, sediul Ialoveni, Viorel Botnaraș, a examinat în 
procedură scrisă, cauza civilă la cererea de chemare în judecată cu valoare redusă depusă 
de Inspectoratul General al Poliției al Ministerului Afacerilor Interne către *****, privind 
încasarea cheltuielilor suportate pentru studii și compensarea cheltuielilor de judecată,
c o n s t a t ă :
Argumentele părților:
1. La 29 aprilie 2025, Inspectoratul General al Poliției al Ministerului Afacerilor 
Interne a înaintat cerere de chemare în judecată împotriva lui *****, privind încasarea 
cheltuielilor suportate pentru studii și compensarea cheltuielilor de judecată (f.d. 2-6).
În motivarea cererii de chemare în judecată, a indicat că, prin ordinul șefului 
Inspectoratului General al Poliției nr. 456 ef. din 01 septembrie 2023, ***** a fost numit 
în funcția de ofițer de investigații-debutant al Biroului zonal poliție criminală al 
Sectorului de poliție nr. 4 Răzeni, al Inspectoratului de Poliție Ialoveni, cu acordarea 
gradului special „inspector” cu termen de probă 6 luni.
În temeiul dispoziției șefului Inspectoratului General al Poliției nr. 508 din 25 
octombrie 2023, pârâtul a fost delegat la cursurile de formare profesională inițială, 
organizate de Academia „Ștefan cel Mare” a Ministerului Afacerilor Interne, pentru 
perioada 30 octombrie 2023 – 16 februarie 2024.
A mai indicat că, la 05 iunie 2023, ***** a semnat angajamentul, conform căruia 
s-a obligat să activeze în cadrul subdiviziunilor Ministerului Afacerilor Interne timp de 5 
ani, iar în cazul încetării raporturilor de muncă înainte de termenul indicat, va restitui 
cheltuielile suportate pentru studii proporțional cu perioada rămasă până la 5 ani, în 
modul stabilit de Ministerul Afacerilor Interne.
Iar la 17 octombrie 2024, la cererea personală și în temeiul ordinului șefului 
Inspectoratului General al Poliției nr. 513 ef. și în conformitate cu art. 38 alin. (1) lit. a) 
din Legea nr. 288/2016 privind funcționarul public cu statut special din cadrul 
Ministerului Afacerilor Interne, a fost încetat raportul de serviciu cu *****, activând în 
cadrul subdiviziunii în care a fost repartizat 412 zile din 1825 de zile.
Astfel, a menționat că perioada restantă de activitate a pârâtului fiind de 1413 zile, 
iar în corelare cu activitatea desfășurată de facto, cheltuielile suportate de Ministerul 
Afacerilor Interne pentru studiile pârâtului la Academia „Ștefan cel Mare” constituie 
suma de 35352,02 lei, potrivit certificatului de calcul nr. 37 din 9 octombrie 2024, care a 
fost perfectat în conformitate cu cerințele metodologiei-cadru privind modul de calcul și 
de recuperare la bugetul de stat a cheltuielilor pentru studii/instruiri suportate de entități 
publice în domeniile milităriei, securității, ordinii publice și administrației penitenciare, 
aprobate prin hotărârea cu privire la modul de recuperare la bugetul de stat a cheltuielilor 
pentru studii/instruiri nr. 881/2023.
Totodată, a menționat că, conform prevederilor pct. 24 din Regulamentul cu 
privire la recuperarea cheltuielilor pentru studii/instruiri, aprobat prin ordinul ministrului 
afacerilor interne nr. 158/2024, împreună cu copia actului administrativ individual 
privind încetarea raportului de serviciu se comunică, contra semnătură, și certificatul de 
calcul individual.
La 17 octombrie 2024, pârâtul ***** a fost somat referitor la restituirea benevolă 
și imediată a datoriei, dovada fiind semnătura aplicată pe versoul ordinului șefului 
Inspectoratului General al Poliției nr. 513 ef., însă prejudiciul nu a fost restituit.
Mai mult decât atât, în vederea soluționării litigiului pe cale amiabilă, la 18 
octombrie 2024, între Direcția de poliție a mun. Chișinău și ***** a fost întocmit acordul 
privind soluționarea pe cale amiabilă a litigiului apărut, prin care ultimul s-a obligat să 
achite lunar, timp de 24 luni, până la data de 11 a fiecărei luni, suma de 1473 lei, 
începând cu luna noiembrie 2024, însă până în prezent, pârâtul nu a efectuat nicio 
achitare.
A mai menționat reclamantul că, ulterior, fiind constatat faptul că în certificatul de 
calcul prenotat există divergențe între numărul de zile efectiv lucrate de către pârât și 
numărul de zile incluse în actul menționat, în acest sens a fost inițiată procedura 
administrativă nr. 66 din 22 ianuarie 2025, în cadrul căreia s-a constatat că perioada de 
activitate în cadrul subdiviziunilor Inspectoratului General al Poliției a pârâtului 
constituie 244 zile.
Prin urmare, a fost emis certificatul de calcul individual nr. 8 din 15 ianuarie 2025, 
în care au fost incluse cheltuielile suportate de către Ministerul Afacerilor Interne pentru 
studiile pârâtului la Academia „Ștefan cel Mare”, care constituie suma de 39.561,92 lei, 
iar prin ordinul șefului Inspectoratului General al Poliției nr. 43 ef. din 6 februarie 2025, a 
fost modificat punctul 1 al Ordinului șefului Inspectoratului General al Poliției nr. 513 ef. 
din 17 octombrie 2024, cu substituirea sumei debitoriale din somație de „35.352,02 lei” 
cu suma de „39.561,92 lei”. Acest ordin fiind recepționat de către tatăl pârâtului, fapt 
confirmat prin avizul de recepție.
Astfel, Inspectoratul General al Poliției al Ministerului Afacerilor Interne 
comunică că, până în prezent, pârâtul ***** nu și-a onorat obligațiunile de restituire a 
sumei de 39.561,92 lei, motiv din care s-a adresat în instanță cu prezenta acțiune.
Solicită reclamantul admiterea cererii de chemare în judecată, încasarea din contul 
lui ***** în beneficiul Inspectoratului General al Poliției a sumei de 39.561,92 lei, care 
constituie cheltuieli suportate pentru dezvoltarea profesională inițială.
2. Prin încheierea judecătorului Judecătoriei Hîncești, sediul Ialoveni, din 02 mai 
2025, a fost acceptată spre examinare cererea depusă de Inspectoratul General al Poliției 
al Ministerului Afacerilor Interne, în procedura cererilor cu valoare redusă (f.d. 34).
În adresa participanților a fost expediată copia încheierii sus-nominalizate, precum 
și pentru pârât copia acțiunii cu anexe, fiind recepționată de ultimul, fapt confirmat prin 
avizul de recepție returnat în adresa instanței (f.d. 36).
Conform prevederilor art. 276 3 alin. (1) Cod de procedură civilă, procedura cu 
privire la cererile cu valoare redusă este scrisă.
În conformitate cu art. 276 3 alin. (3) Cod de procedură civilă, în termen de 30 de 
zile de la comunicarea cererii de chemare în judecată și a înscrisurilor anexate, inclusiv în 
cazul comunicării prin intermediul Programului integrat de gestionare a dosarelor, pârâtul 
prezintă instanței judecătorești și reclamantului o referință, precum și copii de pe 
înscrisurile necesare.
Astfel, la 27 mai 2025, ***** a depus referința la cererea de chemare în judecată, 
prin care a solicitat respingerea cererii și încetarea procesului (f.d. 37-38).
În motivarea poziției sale, a indicat că, potrivit articolului 26 1 alin. (1) al Legii nr. 
288/2016 privind funcționarul public cu statut special din cadrul Ministerului Afacerilor 
Interne – recuperarea cheltuielilor pentru studii/instruiri, la eliberarea din serviciu, în 
cazurile prevăzute la art. 38 alin. (1) lit. a), g)-r) și t)-w), funcționarii publici cu statut 
special care, după absolvirea cursurilor de formare profesională inițială, au îndeplinit în 
cadrul Ministerului Afacerilor Interne o perioadă mai mică de 5 ani de serviciu restituie 
cheltuielile pentru studii/instruiri, indiferent de sursa de finanțare a acestora, în mărimea 
dedusă din împărțirea sumei cheltuielilor respective la perioada de îndeplinire a 
serviciului după absolvire.
A mai indicat că, conform prevederilor pct. 38 din Ordinul ministrului afacerilor 
interne nr. 158/2024 privind aprobarea Regulamentului cu privire la recuperarea 
cheltuielilor pentru studii/instruiri, sunt scutiți de restituirea cheltuielilor pentru 
studii/instruiri ex-angajații MAI, care, în decurs de 6 luni de la eliberare, sunt reangajați o 
singură dată în instituția din care s-au eliberat sau sunt angajați într-o instituție sau 
autoritate publică din domeniul milităriei, ordinii publice, securității și administrației 
penitenciare, într-o funcție publică ce implică îndeplinirea serviciului militar sau special, 
în cazul când instituția sau autoritatea publică în care s-au angajat va informa MAI, 
autoritatea administrativă sau instituția din subordinea acestuia, despre acest fapt în 
termen de 3 luni.
Totodată, a invocat că raporturile de serviciu în cadrul Ministerului Afacerilor 
Interne au încetat la 17 octombrie 2024, prin ordinul IGP nr. 513 ef., care urma să fie 
scadent până la data de 17 aprilie 2025. Astfel, la 15 aprilie 2025, a depus cerere de 
reangajare, iar potrivit ordinului de angajare IGP nr. 208 ef. din 13 mai 2025, a fost 
reangajat în funcție în cadrul MAI.
În scopul stabilirii capacității de muncă, la 4 martie 2025, a fost supus examinării 
medicale obligatorii, iar prin adeverința eliberată a fost recunoscut apt pentru serviciu în 
funcția de ofițer de termen, înainte de expirarea termenului scadent de 6 luni. Totodată, 
angajarea în serviciul de investigații necesită obligatoriu și perfectarea accesului la 
regimul secret, pentru fiecare angajat candidat, care poate dura de la 14 la 21 zile.
Consideră pârâtul că ordinul de angajare a fost emis la 13 mai 2025, pe când 
cererea de angajare a fost depusă la 15 aprilie 2025, iar acestea sunt circumstanțe ce nu 
au depins de voința sa, deoarece dânsul a manifestat intenția de angajare în interiorul 
termenului de 6 luni.
Aprecierea judecătorului:
3. Examinând acțiunea înaintată și materialele cauzei în raport cu normele legale 
aplicabile speței, judecătorul consideră necesar de a admite integral acțiunea, din 
următoarele considerente.
În conformitate cu prevederile art. 118 alin. (1), (3) Cod de procedură civilă, 
fiecare parte trebuie să dovedească circumstanțele pe care le invocă drept temei al 
pretențiilor și obiecțiilor sale dacă legea nu dispune altfel. Circumstanțele care au 
importanță pentru soluționarea justă a cauzei sunt determinate definitiv de instanța 
judecătorească, pornind de la pretențiile și obiecțiile părților și ale altor participanți la 
proces, precum și de la normele de drept material și procedural ce urmează a fi aplicate.
Conform art. 121, 122 alin. (1) Cod de procedură civilă, instanța judecătorească 
reține spre examinare și cercetare numai probele pertinente care confirmă, combat ori pun 
la îndoială concluziile referitoare la existența sau inexistența de circumstanțe importante 
pentru soluționarea justă a cazului. Circumstanțele care, conform legii, trebuie confirmate 
prin anumite mijloace de probațiune nu pot fi dovedite cu niciun fel de alte mijloace 
probante.
În conformitate cu art. 130 alin. (1)-(4), 240 alin. (1), (3) Cod de procedură civilă, 
instanța judecătorească apreciază probele după intima ei convingere, bazată pe cercetarea 
multiaspectuală, completă, nepărtinitoare și nemijlocită a tuturor probelor din dosar în 
ansamblul și interconexiunea lor, călăuzindu-se de lege. Niciun fel de probe nu au pentru 
instanța judecătorească o forță probantă prestabilită fără aprecierea lor. Fiecare probă se 
apreciază de instanță privitor la pertinența, admisibilitatea, veridicitatea ei, iar toate 
probele în ansamblu, privitor la legătura lor reciprocă și suficientă pentru soluționarea 
cauzei.
Conform prevederilor art. 312 alin. (1), (2) Cod civil, consimțământul este 
manifestarea, exteriorizată, de voință a persoanei de a încheia un act juridic. 
Consimțământul este valabil dacă provine de la o persoană cu discernământ, este 
exprimat cu intenția de a produce efecte juridice și nu este viciat.
În conformitate cu articolul 774 alin. (1) Cod Civil, în virtutea raportului 
obligațional, creditorul este în drept să pretindă de la debitor executarea unei prestații, iar 
debitorul este ținut să o execute. Prestația poate consta în a da, a face sau a nu face.
Iar potrivit articolului 775 alin. (1) Cod civil, debitorul și creditorul trebuie să se 
comporte cu bună-credință la momentul nașterii, pe durata existenței, la momentul 
executării și stingerii obligației.
În temeiul articolului 776 Cod civil, obligațiile se nasc din contract, fapt ilicit 
(delict) și din orice alt act sau fapt susceptibil de a le produce în condițiile legii.
Conform articolului 858 alin. (1)-(2) Cod civil, temeiul executării rezidă în 
existența unei obligații. Obligația trebuie executată în modul corespunzător, cu bună-
credință, la locul și în momentul stabilit.
În corespundere cu articolul 26 alin. (1)-(4) din Legea nr. 288 din 16 decembrie 
2016 privind funcționarul public cu statut special din cadrul Ministerului Afacerilor 
Interne, în cazul angajării de persoane care au absolvit alte instituții de învățământ decât 
cele ale Ministerului Afacerilor Interne, cu excepția celor care s-au format profesional la 
comanda Ministerului Afacerilor Interne, aceste persoane urmează un curs de formare 
inițială înainte de exercitarea atribuțiilor funcționale conform fișei postului, în modul 
stabilit de Ministerul Afacerilor Interne. Formarea profesională inițială a funcționarilor 
publici cu statut special se efectuează în cadrul instituțiilor de învățământ ale Ministerului 
Afacerilor Interne sau, după caz, în alte instituții de învățământ. Funcționarii publici cu 
statut special delegați la cursuri de formare inițială sau la programe de dezvoltare 
profesională în instituțiile de învățământ ale Ministerului Afacerilor Interne ori în alte 
instituții de învățământ care pregătesc personal pentru acest minister, inclusiv la studii 
superioare de licență și de master în țară sau în străinătate, semnează un angajament prin 
care își asumă obligația de a activa în cadrul Ministerului Afacerilor Interne după 
absolvirea formelor de dezvoltare profesională respective în modul stabilit de Ministerul 
Afacerilor Interne.
Conform articolului 26 1 aliniatul (4)-(5) al aceleiași Legi menționate, cheltuielile 
pentru studii/instruiri, prevăzute la alin. (1)-(3), cuprind mijloacele bănești achitate 
personalului implicat în procesul de instruire, cheltuielile pentru cazare, echipament, 
alimentație, asistență medicală, solda achitată în perioada instruirii și indemnizația unică 
acordată la absolvire. Mijloacele financiare restituite conform prevederilor alin. (1)-(3) se 
varsă la bugetul de stat. În cazul refuzului de a restitui benevol cheltuielile pentru 
studii/instruiri, Ministerul Afacerilor Interne intentează acțiune civilă în instanța de 
judecată privind recuperarea cheltuielilor respective.
Alineatul 6 al aceluiași articol al Legii nr. 288 din 16 decembrie 2016 privind 
funcționarul public cu statut special din cadrul Ministerului Afacerilor Interne statuează 
că sunt scutite de restituirea cheltuielilor pentru studii/instruiri persoanele prevăzute la 
alin. (1) din prezentul articol, cu excepția celor eliberate din serviciul special în cazurile 
prevăzute la art. 38 alin. (1) lit. g), h), j)-r) și t)-w), care, în decurs de 6 luni de la 
eliberare, sunt reangajate, o singură dată, în instituția din care s-au eliberat sau sunt 
angajate într-o instituție sau autoritate publică, finanțată din bugetul de stat, într-o funcție 
ce implică îndeplinirea serviciului militar sau special. Instituția sau autoritatea publică în 
care s-au angajat persoanele prevăzute la alin. (1) din prezentul articol va informa 
Ministerul Afacerilor Interne despre acest fapt în termen de 3 luni.
Iar potrivit aliniatului 7, în cazul în care persoanele prevăzute la alin. (6) se 
eliberează din serviciul special sau militar având o vechime mai mică decât perioada 
obligatorie de serviciu stabilită după absolvirea instituțiilor de învățământ din domeniul 
milităriei, securității și ordinii publice sau după finalizarea altor forme de perfecționare 
profesională, acestea restituie cheltuielile pentru studii/instruiri în mărimea dedusă din 
împărțirea sumei cheltuielilor respective la perioada aflării în serviciul militar și special. 
În cazul refuzului de a restitui benevol cheltuielile pentru studii/instruiri, intentarea 
acțiunii civile în instanța de judecată privind recuperarea cheltuielilor respective este 
efectuată de către ultima instituție sau autoritate publică în care au fost încadrate/angajate 
persoanele menționate.
Din probatoriul prezentat la materialele cauzei, rezultă că prin ordinul nr. 456 ef. 
din 01 septembrie 2023, ***** a fost numit în funcția de ofițer de investigații – debutant 
temporar al Biroului zonal poliție criminală al Sectorului de poliție nr. 4 Răzeni al 
Inspectoratului de poliție Ialoveni al Inspectoratului General al Poliției al MAI. (f.d. 8)
În scopul acumulării cunoștințelor teoretice și abilităților practice necesare 
exercitării atribuțiilor de serviciu, în temeiul Dispoziției șefului Inspectoratului General al 
Poliției nr. 508 din 25 octombrie 2023, ***** a fost delegat la cursurile de formare 
profesională inițială în cadrul Academiei „Ștefan cel Mare” a Ministerului Afacerilor 
Interne, pentru perioada 30 octombrie 2023 – 16 februarie 2024. (f.d. 9-11)
La fel s-a stabilit că, la 05 iunie 2023, ***** a semnat, în temeiul art. 26 alin. (3) 
din Legea funcționarului public cu statut special, angajament, potrivit căruia și-a asumat 
obligația de a activa în cadrul Ministerului Afacerilor Interne după absolvirea formelor de 
dezvoltare profesională, potrivit termenului specificat în pct. 5 din Regulamentul privind 
condițiile și modalitatea de restituire a cheltuielilor pentru instruire de către funcționarii 
publici cu statut special. (f.d. 12)
Totodată, din ordinul șefului Inspectoratului General al Poliției nr. 513 ef. din 17 
octombrie 2024, în conformitate cu art. 38 alin. (1) lit. a) din Legea funcționarului public 
cu statut special din cadrul Ministerului Afacerilor Interne nr. 288/2016, rezultă că a fost 
încetat serviciul și contractul individual de muncă cu *****, la cererea personală. (f.d. 
13)
Prin certificatul-calcul individual nr. 8 din 15 ianuarie 2025, suma totală spre 
achitare pentru recuperarea cheltuielilor suportate pentru perioada cursurilor de formare 
profesională inițială constituie suma de 39.561,92 lei. (f.d. 18)
Din actele cauzei și anume potrivit Regulamentului cu privire la recuperarea 
cheltuielilor pentru studii/instruiri, angajamentul este actul juridic unilateral prin care 
funcționarul public cu statut special, militarii și studenții/elevii își asumă obligația de a 
activa în cadrul MAI, autoritățile administrative și instituțiile din subordinea acestuia, 
după absolvirea studiilor sau instruirilor în cadrul instituțiilor de învățământ ale MAI sau 
alte instituții care pregătesc personal pentru aceasta, din țară sau de peste hotarele țării. 
(f.d. 22)
La caz, judecătorul relevă că în condițiile în care pârâtul ***** totuși a semnat 
angajamentul privind activitatea în cadrul MAI după absolvirea cursurilor de formare 
profesională inițială, ultimul și-a asumat obligația de a activa în serviciul public după 
absolvirea cursurilor de dezvoltare profesională, iar în caz de încetare a raporturilor de 
muncă din vina acestuia – să restituie cheltuielile pentru instruire.
Or, prin semnarea acordului, angajatul ***** și-a asumat răspunderea, după 
absolvirea cursurilor sau programelor de dezvoltare profesională în cadrul Academiei 
„Ștefan cel Mare” a MAI, să activeze în cadrul MAI pe un termen specificat în 
Regulament și să restituie MAI cheltuielile suportate pentru dezvoltarea sa profesională.
Judecătorul apreciază critic argumentul pârâtului precum că a fost reangajat în 
funcție în cadrul MAI, manifestând intenția de a fi angajat la 15 aprilie 2025, pe când 
potrivit ordinului de angajare IGP nr. 208 ef. a fost angajat abia la 13 mai 2025, deși 
perioada scadentă până la care urma să fie angajat era de 17 aprilie 2025, având în vedere 
că raporturile de serviciu au fost încetate la 17 octombrie 2024, iar timp de 6 luni, 
conform articolului 26 1 alin. (6) al Legii nr. 288 din 16 decembrie 2016 privind 
funcționarul public cu statut special din cadrul Ministerului Afacerilor Interne, nu a fost 
reangajat.
Prin urmare, judecătorul constată că ***** nu a respectat condițiile asumate prin 
angajamentul semnat la 05 iunie 2023, la fel nu s-a reangajat în termen, și în acest sens 
urmează să restituie cheltuielile suportate pentru dezvoltarea sa profesională.
Sintetizând cele constatate, judecătorul ajunge la concluzia încasării cheltuielilor 
suportate pentru dezvoltarea profesională a funcționarului public ***** în mărime de 
39.561,92 lei.
Cu referire la cheltuielile de judecată, judecătorul atestă următoarele.
Conform prevederilor art. 94 alin. (1) Cod de procedură civilă, instanța 
judecătorească obligă partea care a pierdut procesul să plătească, la cerere, părții care a 
avut câștig de cauză, cheltuielile de judecată. Dacă acțiunea reclamantului a fost admisă 
parțial, acestuia i se compensează cheltuielile de judecată proporțional părții admise din 
pretenții, iar pârâtului proporțional celor respinse din pretențiile reclamantului.
Subsecvent, judecătorul apreciază ca fiind întemeiată și cerința de compensare a 
cheltuielilor de judecată și consideră necesar de a încasa de la ***** în beneficiul statului 
taxa de stat, în sumă de 1.632,45 lei și taxa de timbru în mărime de 200 lei, de la care a 
fost scutit reclamantul la depunerea cererii de chemare în judecată, potrivit pct. 1.8 al 
anexei nr. 2 al Legii taxei de stat nr. 213/2023.
Din considerentele expuse, raportate la normele de drept legale, judecătorul va 
admite integral acțiunea înaintată de Inspectoratul General al Poliției al Ministerului 
Afacerilor Interne către *****, privind încasarea cheltuielilor suportate pentru studii și 
compensarea cheltuielilor de judecată.
4. În conformitate cu art. 2762-2764 Cod de procedură civilă, judecătorul
h o t ă r ă ş t e :
Se admite integral cererea de chemare în judecată cu valoare redusă depusă de 
Inspectoratul General al Poliției al Ministerului Afacerilor Interne către *****, privind 
încasarea cheltuielilor suportate pentru studii și compensarea cheltuielilor de judecată.
Se încasează din contul lui *****, a.n. *****9, IDNP *****, domiciliat în r-nul 
Ialoveni, sat. *****, în beneficiul Inspectoratului General al Poliției al Ministerului 
Afacerilor Interne, IDNO 1013601000495, cu sediul mun. Chișinău, str. Tiraspol 11/1, 
cheltuielile pentru studii în mărime de 39.561,92 lei.
Se încasează din contul lui *****, a.n. *****9, IDNP *****, domiciliat în r-nul 
Ialoveni, sat. *****, în beneficiul statului taxa de timbru în mărime de 200 lei și taxa de 
stat achitată la depunerea cererii de chemare în judecată în sumă de 1.632,45 lei.
Hotărârea se publică pe pagina web a instanței judecătorești și se comunică 
participanților la proces, inclusiv prin intermediul Programului integrat de gestionare a 
dosarelor.
Hotărârea poate fi atacată cu apel la Curtea de Apel Centru, în termen de 30 de zile 
de la data adoptării dispozitivului hotărârii, prin intermediul Judecătoriei Hîncești, sediul 
Ialoveni.
JudecătorViorel 
Botnaraș