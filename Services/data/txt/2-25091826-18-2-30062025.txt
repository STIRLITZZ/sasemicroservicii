H O T Ă R Â R E
în numele Legii
/dispozitiv/
11 decembrie 2025                                                                                 or. Căușeni
Judecătoria Căușeni (sediul central)                                    
Instanța de judecată compusă din:
Președintele ședinței, judecătorul                                                    NEGRU Nicolae 
Grefier                                                                                              SAREV Mihaela
cu participarea reclamantei Balagura Liliana și a pârâtului Covalenco Pavel
în lipsa reprezentantului STAS Căușeni, care a solicitat examinarea cauzei în lipsa sa
examinând în ședință de judecată publică, în procedură contencioasă, cauza civilă la 
cererea de chemare în judecată depusă de Balagura Liliana împotriva lui Covalenco Pavel, cu 
privire la desfacerea căsătoriei și încasarea pensiei de întreținere, 
În conformitate cu art.art.37-38 Codul familiei, art.art.256 alin.(1) lit. a), 238-241 din Cod 
de procedură civilă, instanța de judecată 
H O T Ă R Ă Ș T E :
Cererea de chemare în judecată depusă de Balagura Liliana împotriva lui Covalenco 
Pavel, cu privire la desfacerea căsătoriei și încasarea pensiei de întreținere, se admite parțial.
Căsătoria între Balagura Liliana și Covalenco Pavel, înregistrată la *****, la OSC 
Căușeni, actul de căsătorie nr.3, se desface.
Pentru înregistrarea desfacerii căsătoriei se încasează taxa de stat în beneficiul statului în 
mărime de 500%, calculate reieșind din unitatea convențională egală cu 50 de lei, de la fiecare 
soț a câte 125 (una sută douăzeci și cinci) lei.
Copia hotărârii cu privire la desfacerea căsătoriei, în termen de 3 (trei) zile lucrătoare de 
la rămânerea definitivă, se expediază la oficiul Agenției Servicii Publice din raza de activitate a 
judecătoriei. 
Se încasează de la Covalenco Pavel în beneficiul lui Balagura Liliana, pensia pentru 
întreținerea copilului minor, *****, născut la *****, în cuantum de 2500,00 (două mii cinci sute) 
lei, lunar, începând cu 30.06.2025 și până la atingerea majoratului de către copil.
Hotărârea, în partea încasării pensiei de întreținere, se execută imediat.
Se acordă lui Covalenco Pavel termen de 10 zile de la data pronunțării pentru executarea 
benevolă a hotărârii. 
În rest, acțiunea se respinge.
Se încasează de la Covalenco Pavel în beneficiul statutului taxa de stat în sumă de 1250 
(una mie două sute cincizeci) lei. 
Hotărârea este cu drept de atac în ordine de apel la Curtea de Apel Centru, în termen de 
30 zile de la pronunțare, prin intermediul Judecătoriei Căușeni. 
Președintele ședinței,                                           
Judecătorul                                                            NEGRU Nicolae