Dosarul nr. 5r-516/2025                                       /4-25064785-38-5r-
08052025/
H  O  T  Ă  R  Â  R  E
în numele Legii
12 decembrie 2025                                                                                                           
mun. Orhei        
 
Judecătoria Orhei, sediul Central
Instanța de judecată, în componența:                  
Președintele ședinței, judecătorul                                      Eugeniu Ciubotaru 
Grefierul                                                                            Diana Stovbîr
examinând în ședința de judecată publică, contestația contravențională depusă de 
petiționara Violeta Cojocar împotriva deciziei agentului constatator al IP Orhei nr.MAI06 
521128 din 29 aprilie 2025, emisă în temeiul art. 471 alin. (1) Cod contravențional,  
 
c o n s t a t ă:
La 29 aprilie 2025, agentul constatator al Inspectoratului de Poliție Orhei, Valeriu 
Gandrabur a încheiat procesul-verbal cu privire la contravenție seria MAI06 nr. 521128, în baza 
art. 471 alin. (1) Cod contravențional prin care Violeta Cojocar a fost sancționată cu amendă în 
mărime de 500 unități convenționale (echivalentul a 25 000 lei), în sarcina acesteia fiind reținută 
fapta contravențională: „în perioada 01 august 2024-31 noiembrie 2024, în timp ce se afla în 
mun. Orhei, a acceptat mijloace bănești în valută străină-ruble rusești prin intermediul contului 
bancar personal deschis la instituția bancară „PSB Bank” situată în Federația Rusă în scopul 
exercitării dreptului electoral în cadrul alegerilor prezidențiale precum și al referendumului 
republican constituțional din  anul 2024”. 
            Nefiind de acord cu procesul-verbal cu privire la contravenție și decizia de sancţionare 
seria MAI06 nr. 521128 din 29 aprilie 2025, Violeta Cojocar a depus la 02 mai 2025, contestație 
împotriva procesului-verbal cu privire la contravenție și a deciziei de sancţionare seria MAI06 
nr. 521128 din 29 aprilie 2025, dosarul cauzei contravenționale, în conformitate cu art. 395 
alin.(1) pct. 2 și alin. (1 1) Cod contravențional, fiind remis spre examinare în fond instanței de 
judecată.         
La 08 mai 2025, în Judecătoria Orhei, sediul Central, a parvenit spre examinare 
contestația depusă de petiționara Violeta Cojocar împotriva deciziei agentului constatator al IP 
Orhei nr.MAI06 521128 din 29 aprilie 2025, de sancționare a sa în temeiul art. 47 1 alin.(1)  din 
Codul contravențional.  
Poziția, argumentele și solicitările contestatarului expuse în contestație
În motivarea contestației sale, petiționara Violeta Cojocar a indicat că la 29 aprilie 2025, 
în baza procesului contravențional, agentul constatator ar fi stabilit că contravenienta ar fi comis 
contravenția prevăzută de art. 471 alin. (1) Cod contravențional și în baza acestui proces-verbal i-
a fost aplicată amendă în mărime de 25000 lei.
A subliniat că cu decizia asupra cauzei contravenționale nr. MAI06 521128 din 02 mai 
2025, nu este de acord, o consideră neîntemeiată, emisă contrar prevederilor legale și cu încălcări 
ale normelor legale. Agentul constatator nu a examinat obiectiv materialul contravențional și nu 
a elucidat toate aspectele și nu a acumulat probe, care ar fi demonstrat vinovăția 
contravenientului. Simpla indicare în proces-verbal a contravenției, a articolului, care prevede o 
sancțiune, nu presupune și nici nu demonstrează comiterea contravenției de către contravenient. 
Agentul constatator nu a asigurat realizarea scopului legii contravenționale, neelucidând pe 
deplin, obiectiv și sub toate aspectele circumstanțele cazului dat. Respectarea drepturilor omului 
și a libertăților fundamentale constituie însăși esența unei societăți democratice, iar obligația 
statului de a se conforma  cu bună-credință obligațiilor asumate constituie un principiu 
fundamental al răspunderii internaționale a satelor. Urmare a celor menționate, a solicitat 
admiterea integrală a contestației.
În ședința de judecată, reprezentantul contravenientei Violeta Cojocar, avocatul Boris 
Dariev a depus o cerere de concretizare a contestației. În cadrul cererii a indicat că fapta imputată 
cet. Violeta Cojocar se bazează pe constatări vagi și generale ale agentului constatator. 
Analizând procesul-verbal la care face obiectul prezentei cauze, sub aspectul legalității, se 
constată că, acesta nu cuprinde descrierea exactă a faptei contravenționale pe care ar fi săvârşit-o 
contravenienta. Potrivit descrierii faptei contravenționale, Violeta Cojocar ar fi acceptat și primit 
mijloace  băneşti în scopul exercitării dreptului electoral în cadrul alegerilor prezidenţiale. 
Totuşi, în speţă lipsesc detalii esenţiale privind momentul precis şi modalitatea concretă prin care 
ar fi fost acceptate mijloacele băneşti ce fac obiectul constatării contravenţiei. Se reține o 
discrepanță majoră între faptele presupus comise și situația de fapt descrisă de agentul 
constatator: în timp ce locul comiterii contravenției este indicat ca fiind mun. Orhei, nu este 
explicat cum ar fi reușit Violeta Cojocar, aflându-se pe teritoriul Republicii Moldova să-și 
deschidă un cont în federația Rusă și să accepte ruble rusești în cadrul unei pretinse activități de 
corupere electorală. Această omisiune afectează grav claritatea și temeinicia actului constatator, 
întrucât elementele constitutive ale faptei presupuse nu sunt descrise în mod complet și coerent, 
conform cerințelor legale. Agentul constatator nu a demonstrat scopul ilicit (determinarea votului 
într-un într-un anumit sens). Prin urmare nu poate fi încadrată juridic în lipsa acestui element 
esenţial al intenţiei și scopului. Lipsa stabilirii scopului precis al remiterii sau acceptării 
mijloacelor băneşti — și anume influențarea exprimării votului — conduce la concluzia că nu 
sunt întrunite elementele constitutive ale contravenţiei prevăzute la art. 47 1 alin. (1) din Codul 
contravenţional al Republicii Moldova. Simplul fapt al acceptării unor sume de bani nu este 
suficient, prin el însuşi, pentru a atrage răspunderea contravenţională, în absenţa probării 
scopului electoral al acţiunii respective. A atenționat  asupra faptului că o cerinţă obligatorie, 
care reiese implicit din dispoziţia alin.(l) art.47 1 Cod Contravenţional, este ca banii, bunurile, 
serviciile ori alte foloase să nu i se cuvină alegătorului. Se are în vedere că banii, bunurile, 
serviciile ori alte foloase, oferite sau date alegătorului, nu-i sunt legal datorate acestuia. în 
calitate de alegător. Prin urmare, pentru a stabili dacă o persoană a comis a faptă 
contravenţională, este necesar ca  fapta să conţină elementele constitutive ale contravenţiei 
incriminate. La caz agentul constatator nu a demonstrat faptul că contravenientul urma să-și 
asume vreun angajament ce ține de drepturile ei electorale sau că ar fi primit remunerări în acest 
sens. 
A mai subliniat că nu a fost constatat în mod direct faptul acceptării şi nici al primirii 
mijloacelor băneşti de către Violeta Cojocar, astfel încât nu poate fi reţinută răspunderea 
contravenţională în lipsa unor dovezi certe. Sancţionarea unei persoane nu poate avea loc în baza 
unor simple presupuneri, supoziţii sau interpretări ale agentului constatator, fără administrarea 
unor probe care să confirme, dincolo de orice dubiu rezonabil, existenţa tuturor elementelor 
constitutive ale faptei contravenţionale. O asemenea practică contravine în mod evident 
principiilor legalităţii și prezumţiei nevinovăţiei,  principii fundamentale consacrate atât de 
legislaţia naţională, cât şi de jurisprudenţa constantă a Curţii Europene a Drepturilor Omului. În 
speţă, materialul contravenţional examinat nu conţine probe care să ateste faptul că Violeta 
Cojocar ar fi acceptat ori primit mijloace băneşti în scopul determinării alegătorilor să voteze 
într-un anumit mod. Reieșind din materialul contravențional examinat, se constată că nu au fost 
acumulate probe care ar indica asupra faptului că Violeta Cojocar ar fi acceptata mijloace bănești 
în scopul determinării alegătorului…, fapt care impune instanța de judecată să înceteze procesul 
contravențional în privința acesteia. La pct. 18 din procesul-verbal cu privire la contravenție, 
contravenienta Violeta Cojocar a menționat în mod expres că nu este de acord, respectiv nu 
recunoaște cele reținute în cuprinsul actului de constatare.
A subliniat că procesul –verbal cu privire la contravenție MAI06 521128 din 29 aprilie 
2025 conține o eroare evidentă la punctul 4, unde este indicată perioada săvârșirii contravenției 
01 august-31 noiembrie 2024, dată care nu există. Mențiunea indicată este una evazivă, bazată 
exclusiv pe o deducție subiectivă a agentului constatator, nefiind susținută de probe legale și 
pertinente. Deci lipsa indicării exacte a timpului săvârșirii faptei este motiv de anulare a 
procesului-verbal, pe motiv de neconformitate cu cerințele legale. 
La fel, a mai punctat că înscrisurile anexate de agentul constatator , nu conferă valoare 
probantă și nici nu pot fi acceptate în calitate de probe, deoarece nu atestă o dovadă că 
contestatarul a pretins, acceptata și primit mijloace bănești, nu stabilesc nici un comportament 
electoral determinat de o pretinsă mituire, nu determină data exactă, locul concret, nici 
identitatea celui care ar fi oferit mijloacele, nici suma, nici contextul faptelor. Extrasul din 
fişierul intitulat "Orhei", transmis prin intermediul adresei electronice... care face parte integrantă 
din Anexa nr.2 ... produse analitice incluse în raportul de analiză informaţional-criminalistică 
efectuait în temeiul cauzei penale nr.2023970322... Atenţionăm că provenienţa acestui Extras nu 
este demonstrată, iar trimiterea la cauza penală nr.2023970322 nu poate fi acceptată, în situaţia 
în care nu există ordonanţă de ridicare a acestui înscris și nu este autorizarea judecătorului de 
instrucţie, pentru fi folosite probe din acel dosar penal în prezenta cauză contravenţională. Acest 
înscris nu atestă deschiderea de către contravenient a contului bancar în bancă din Federația Rusă 
și nu atestă acceptarea rublelor rusești. Acest extras are un conținut tehnic succint, care nu 
reflectă rezultatele examinării măsurilor speciale de investigații și nici nu face referire la fapte 
care ar fi săvârșite de către Violeta Cojocar, ci doar mențiunea că informația recepționată a fost 
transcrisă pe un suport de informație de tip DVD-R. Potrivit procesului verbal de examinare a 
documentelor din14.04.2025 s-ar fi examinat un fişier cu denumirea fişierul EXCEL " fiind 
transmis prin intermediul adresei electronice... care face parte integrantă din Anexa nr.2 ... 
produse analitice incluse în raportul de analiză informaţional-criminalistică efectuat in temeiul 
cauzei penale nr.2023970322... Deci, un alt temei de admiterea contestaţiei și anulare a 
procesului-verbal cu privire la contravenţie este faptul că, actele anexate la materialele cauzei, 
care ar fi fost obţinute în cauza penală nr.2023970322 nu pot fi acceptate ca probe în cauza 
contravenţională examinată, deoarece sunt date neadmise ca probe (art.94 CPP alin.(l) pct.4), 8)), 
deoarece nu există o autorizare conform prevederilor art. 136 alin. (7). 301 CPP pentru folosirea 
lor în prezenta cauză.
A mai relatat că în speţă, agentul constatator, la momentul întocmirii procesului-verbal 
contravenţional, nu a clarificat și nu a dovedit aspecte esenţiale ale cauzei, precum modul în care 
au fost acceptate și primite mijloacele financiare și care erau obligaţiile electorale ce urmau a fi 
îndeplinite în  schimbul sumei de bani. Prin urmare, fapta contravenţională nu a fost în mod 
concret stabilită. 
În final, a solicitat admiterea integrală a contestației pe motivele de fapt și de drept 
invocate și încetarea procesului contravențional în privința Violetei Cojocar.
Opinia părților expusă în ședința de judecată.
În ședința de judecată, reprezentantul contestatarei Violeta Cojocar, avocatul Boris 
Dariev a susținut contestația depusă pe motivele de fapt și de drept invocate și a solicitat 
admiterea acesteia în sensul formulat și anularea procesului-verbal cu privire la contravenție.  
Consideră că la caz nu sunt întrunite elementele constituite ale contravenției incriminate, 
deoarece Violeta Cojocar nu a primit nicio sumă de bani și nici nu face parte dintr-un partid 
politic. Consideră că nu sunt probe destule privind stabilirea vinovăției.  
Constestatara Violeta Cojocar, în ședința de judecată a declarat că susține poziția expusă 
de apărătorul său. Totodată, a menționat că este într-o situație materială precară și solicită în caz 
dacă va fi găsită vinovată să i se reducă amenda aplicată.
Agentul constatator al Inspectoratului de Poliție Orhei, Romina Pînzaru, în ședința de 
judecată a optat pentru respingerea contestației ca fiind neîntemeiată și lipsită de suport 
probatoriu. 
Aprecierea instanței
Examinând contestaţia înaintată în coroborare cu materialele contravenţionale prezentate 
în şedinţa de judecată, audiind participanţii în proces, verificând procesul-verbal cu privire la 
contravenţie sub aspectul îndeplinirii condiţiilor de fond și de formă prevăzute de lege pentru 
valabilitatea sa, instanţa de judecată consideră contestaţia neîntemeiată, din următoarele 
considerente.
La 29 aprilie 2025, agentul constatator al Inspectoratului de Poliție Orhei, Valeriu 
Gandrabur a încheiat procesul-verbal cu privire la contravenție seria MAI06 nr.521128, în baza 
art.471 alin.(1) Cod contravențional prin care Violeta Cojocar a fost sancționat cu amendă în 
mărime de 500 unități convenționale (echivalentul a 25 000 lei), în sarcina acesteia fiind reținută 
fapta contravențională: „în perioada 01 august 2024-31 noiembrie 2024, în timp ce se afla în 
mun. Orhei, a acceptat mijloace bănești în valută străină-ruble rusești prin intermediul contului 
bancar personal deschis la instituția bancară „PSB Bank” situată în Federația Rusă în scopul 
exercitării dreptului electoral în cadrul alegerilor prezidențiale precum și al referendumului 
republican constituțional din  anul 2024”. 
Nefiind de acord cu procesul-verbal cu privire la contravenţie și decizia de sancţionare 
seria MAI06 nr.521128 din 29 aprilie 2025, Violeta Cojocar a depus la 02 mai 2025,  contestație 
împotriva procesului-verbal cu privire la contravenție și a deciziei de sancţionare seria MAI06 
nr. 521128 din 29 aprilie 2025, dosarul cauzei contravenționale, în conformitate cu art. 395 
alin.(1) pct.2 și alin.(1 1) Cod contravențional, fiind remis spre examinare în fond instanței de 
judecată.
Conform art. 448 alin. (1) Cod contravențional, contravenientul, victima sau 
reprezentantul acestora, procurorul, dacă este parte în cauza contravențională, în cazul în care nu 
sânt de acord cu decizia agentului constatator sau în cazul în care aceasta a fost emisă cu 
încălcarea normelor procesuale stabilite de prezentul cod, sînt în drept să conteste decizia emisă 
asupra cauzei contravenționale. Termenul de contestare a deciziei agentului constatator este de 
15 zile de la data emiterii acesteia sau, pentru părțile care nu au fost prezente la ședința de 
examinare a cauzei contravenționale, de la data înmânării copiei de pe decizia respectivă în 
condițiile art. 4471 alin. (8). 
În conformitate cu art. 395 alin. (1) pct. 2) și (1 1) Cod contravențional, instanța judecă 
contestațiile împotriva deciziilor autorităților competente să soluționeze cauzele 
contravenționale, procurorului. Contestația împotriva deciziei în cauza contravențională se 
examinează de către instanța de judecată în a cărei rază teritorială activează autoritatea 
competentă sau procurorul care a emis decizia, ori de către instanța de la locul unde își are sediul 
autoritatea competentă, pentru cazurile prevăzute art. 394 alin. (11) (...). 
Procesul-verbal cu privire la contravenției a fost întocmit la 29 aprilie 2025, în prezența 
contestatarei Violeta Cojocar, copia procesului-verbal cu privire la contravenție fiindu-i 
înmânată contra semnătură (f.d.8).
Nefiind de acord cu procesul-verbal din 29 aprilie 2025, Violeta Cojocar la 02 mai 2025, 
prin intermediul cancelariei Inspectoratului de Poliție Orhei, a înaintat contestație împotriva 
procesului-verbal.
Astfel, instanţa de judecată constată că contestaţia este depusă în termenul legal prevăzut 
de art. 448 alin.(1) Cod contravenţional, or procesul-verbal cu privire la contravenție și decizia 
de sancționare au fost încheiate la 29 aprilie 2025, iar contestația a fost depusă peste 2 (două) 
zile, la 02 mai 2025. Deci, a fost depusă în termenul legal prevăzut de art. 448 alin. (1) Cod 
contravenţional de 15 zile de la data emiterii acesteia. 
Respectiv, instanţa de judecată constată că contestaţia este depusă în termenul legal 
prevăzut de art. 448 alin.(1) Cod contravenţional.
Prin prisma art. 458 alin.(1) Codul contravenţional, examinând cauza contravenţională, 
instanţa de judecată este obligată să determine: a) caracterul veridic al contravenţiei imputate; b) 
existenţa cauzelor care înlătură caracterul contravenţional al faptei; c) vinovăţia persoanei în a 
cărei privinţă a fost pornit procesul contravenţional; d) existenţa circumstanţelor atenuante şi/sau 
agravante; e) necesitatea sancţionării şi, după caz, caracterul sancţiunii contravenţionale; f) alte 
aspecte importante pentru soluţionarea justă a cauzei.
Astfel, aplicând prevederile art. 458 alin. (1) Cod contravențional, la judecarea 
contestaţiei împotriva hotărârilor autorităţilor competente să soluţioneze cauzele 
contravenţionale, instanţa de judecată are obligaţia de a examina cauza contravenţională sub 
toate aspectele, complet şi obiectiv, cu respectarea dreptului la un proces echitabil şi la apărare.
În conformitate cu art. 442 alin.(1) Cod contravențional, procesul-verbal cu privire la 
contravenţie este un act prin care se individualizează fapta ilicită şi se identifică făptuitorul. 
Procesul-verbal se încheie de agentul constatator pe baza constatărilor personale şi a probelor 
acumulate, în prezenţa făptuitorului sau în absenţa lui.
Prin prisma art. 445 Cod contravențional, neconsemnarea în procesul-verbal cu privire la 
contravenţie a menţiunilor privind numele, prenumele şi funcţia agentului constatator, numele, 
prenumele, data (ziua, luna, anul) întocmirii procesului-verbal, seria şi numărul actului de 
identitate şi numărul de identificare personal (IDNP) sau datele de identificare din buletinul de 
identitate provizoriu ale făptuitorului care renunţă la numărul de identificare personal şi la 
evidenţa automatizată în Registrul de stat al populaţiei, iar în cazul persoanei juridice – lipsa 
denumirii şi a sediului acesteia, a circumstanţelor comiterii şi încadrării juridice a faptei 
contravenţionale săvîrşite şi a datei comiterii acesteia, a semnăturii agentului constatator sau a 
martorului asistent, în cazul refuzului contravenientului de a semna dacă procesul-verbal a fost 
întocmit în prezenţa unui martor, atrage nulitatea absolută a procesului-verbal. Celelalte încălcări 
ale art.443 sau ale altor norme imperative din prezentul cod pot să ducă la nulitatea procesului-
verbal cu privire la contravenţie doar în cazul în care acestea afectează în mod esenţial fondul 
cauzei.
Totodată, instanța de judecată reţine că din perspectiva art. 6 din Convenţia Europeană a 
Drepturilor Omului, procedura contravențională este asimilată unei proceduri penale (cauza 
Lauko v. Slovacia, 2 septembrie 1998; cauza Nicoleta Gheorghe v. România, 3 aprilie 2012, § 
25-26) şi prin urmare, trebuie respectate toate garanțiile oferite de această procedură, printre care 
se numără şi dreptul fundamental la apărare, iar făptuitorul beneficiază de prezumția de 
nevinovăție, organele statutului trebuind să-şi justifice sancțiunile aplicate unei persoane – 
aplicarea unei amenzi reprezentând o ingerință în dreptul de proprietate, prin diminuarea 
patrimoniului personal cu suma stabilită drept amendă – prin indicarea tuturor împrejurărilor 
cauzei.
Respectiv, procesul-verbal cu privire la contravenție este un act întocmit de un agent aflat 
în exercițiul funcțiunii, prin care se constată starea de fapt, acesta beneficiind de prezumțiile de 
legalitate, de autenticitate și de veridicitate. El are forță probantă și este executat din oficiu, 
urmând să respecte condiția de formă, în scopul producerii efectelor juridice pentru care a fost 
întocmit.
Sub aspectul legalității procesului-verbal cu privire la contravenție, instanța de judecată 
denotă că motivele de nulitate absolută a actului atacat pot fi invocate atât de părți, cât și din 
oficiu de către instanță întru asigurarea respectării principiului legalității și dreptății, consacrate 
expres în art. 5 și 7 din Codul contravențional.
Legea contravențională prevede redactarea procesului-verbal cu privire la contravenție 
într-o anumită formă, cu respectarea tuturor prescripțiilor legale de fond și de formă, pentru 
încheierea sa valabilă, în scopul producerii efectelor juridice, pentru care a fost întocmit, iar în 
acest context, respectarea exigențelor legale prevăzute la art. 443 Cod contravențional sunt 
impuse agentului constatator la întocmirea procesului-verbal cu privire la contravenție prin 
prisma art. 445 Cod contravențional.
În rezultatul examinării şi aprecierii condiţiilor de formă şi conţinut ale procesului-verbal 
cu privire la contravenţie, instanţa nu atestă careva temeiuri de declarare a nulităţii acestuia, în 
conformitate cu prevederile art.443, 445 Cod contravenţional.
La caz, agentul constatator, la întocmirea procesului-verbal cu privire la contravenție a 
respectat exigențele legale prevăzute la art. 443 Cod contravențional (doar neconsemnarea 
cărorva date, prin prisma art. 445 alin. (1) Cod contravențional, ar putea atrage nulitatea absolută 
a procesului-verbal).
Astfel, analizând materialele dosarului și ale procesului-verbal cu privire la contravenţie, 
instanţa reţine că nu au fost stabilite careva erori procesuale sau materiale la întocmirea-
procesului verbal dat, agentul constatator calificând just faptele contestatarei, în procesul-verbal 
cu privire la contravenție fiind indicată încadrarea juridică a faptei. La fel, sancţiunea aplicată 
acesteia se încadrează în limitele stabilite de lege la contravenţia respectivă.
Reieșind din prevederile art. 374 alin. (2) Cod contravențional, procesul contravenţional 
este activitatea desfăşurată de autoritatea competentă, cu participarea părţilor şi a altor persoane 
titulare de drepturi şi de obligaţii, având ca scop constatarea contravenţiei, examinarea şi 
soluţionarea cauzei contravenţionale, constatarea cauzelor şi condiţiilor care au contribuit la 
săvîrşirea contravenţiei.
În conformitate cu art. 385 alin. (1) și (2) Cod contravenţional, agentul constatator este 
reprezentantul autorităţii publice care soluţionează, în limitele competenţei sale, cauza 
contravenţională în modul prevăzut de prezentul cod. Este desemnat ca agent constatator 
funcţionarul din autorităţile indicate la art. 400– 423, împuternicit cu atribuţii de constatare a 
contravenţiei şi/sau de sancţionare.
În conformitate cu art. 440 alin. (1) Cod contravenţional, constatarea faptei 
contravenţionale înseamnă activitatea, desfăşurată de agentul constatator, de colectare şi de 
administrare a probelor privind existenţa contravenţiei, de încheiere a deciziei privind 
examinarea contravenţiei în temeiul constatării agentului constatator sau procesului-verbal cu 
privire la contravenţie, de aplicare a sancţiunii contravenţionale sau de trimitere, a dosarului, 
după caz, funcţionarului abilitat să examineze cauza contravenţională, din cadrul autorităţii din 
care face parte agentul constatator, în instanţa de judecată sau în alt organ spre soluţionare.
Prin prisma art. 425 alin. (1) și (3) Cod Contravenţional, probele sunt elemente de fapt, 
dobândite în modul stabilit de prezentul cod, care servesc la constatarea existenţei sau  
inexistenţei contravenţiei, la identificarea făptuitorului, la constatarea vinovăţiei şi la cunoaşterea 
altor circumstanţe importante pentru justa soluţionare a cauzei. Aprecierea probelor se face de 
către persoana competentă să soluţioneze cauza contravenţională, potrivit convingerii sale pe 
care şi-a format-o cercetand toate probele administrate în raport cu circumstanţele constatate ale 
cauzei şi călăuzindu-se de lege.
În conformitate cu art. 425 alin. (5) din acelaşi Cod, sunt admisibile probele pertinente, 
concludente şi utile, administrate în conformitate cu prezentul cod.
Potrivit art. 458 alin. (1) lit. a) Cod Contravenţional, examinând cauza contravenţională, 
instanţa de judecată este obligată să determine caracterul veridic al contravenţiei imputate.
Prin prisma art. 2 Cod contravențional, scopul legii contravenţionale constă în apărarea 
drepturilor şi libertăţilor legitime ale persoanei, apărarea proprietăţii, ordinii publice, a altor 
valori ocrotite de lege, în soluţionarea cauzelor contravenţionale, precum şi în prevenirea 
săvîrşirii de noi contravenţii.
În conformitate cu art. 7 Cod Contravențional, persoana poate fi sancționată numai pentru 
contravenția în a cărei privință este dovedită vinovăția sa, cu respectarea normelor prezentului 
cod.
Reieșind din prevederile art. 10 Cod contravențional, constituie contravenție fapta – 
acțiunea sau inacțiunea ilicită, cu un grad de pericol social mai redus decât infracțiunea, săvârșită 
cu vinovăție, care atentează la valorile sociale ocrotite de lege, este prevăzută de prezentul cod și 
este pasibilă de sancțiune contravențională. Fapta prejudiciabilă constituie temeiul real al 
răspunderii contravenționale și se manifestă sub două forme prin intenție sau din imprudență. 
Intenția este o comportare activă prin care se încalcă o normă prohibitivă ce interzice o anumită 
activitate, iar imprudența constă din faptul, că persoana care săvârșește fapta își dă seama și 
prevede urmările care vor surveni în urma acesteia, dar consideră, că în mod ușuratic vor putea fi 
evitate.
Conform art. 375 Cod contravențional, persoana acuzată de săvârșirea unei contravenţii 
se consideră nevinovată atâta timp cât vinovăţia sa nu este dovedită în modul prevăzut de 
prezentul cod. Nimeni nu este obligat să dovedească nevinovăţia sa. Concluziile despre vinovăţia 
persoanei în săvârșirea contravenţiei nu pot fi întemeiate pe presupuneri. Toate dubiile în 
probarea învinuirii care nu pot fi înlăturate în condiţiile prezentului cod se interpretează în 
favoarea persoanei în a cărei privinţă a fost pornit proces contravenţional.
Potrivit art. 47 1 alin. (1) Cod contravențional, pretinderea, acceptarea sau primirea, 
personal sau prin mijlocitor, de către un alegător a bunurilor, serviciilor, privilegiilor sau 
avantajelor sub orice formă, care nu i se cuvin, pentru sine sau pentru o altă persoană, în scopul 
exercitării sau al neexercitării unor drepturi electorale în cadrul alegerilor, inclusiv al alegerilor 
regionale, dacă fapta nu constituie infracţiune, se sancţionează cu amendă de la 500 la 750 de 
unităţi convenţionale.
În speță, instanța de judecată reține că coruperea electorală pasivă este o contravenţie 
formală şi se consumă din momentul comiterii uneia dintre modalităţile normative care 
desemnează faptele prejudiciabile, adică din momentul pretinderii, acceptării sau primirii, 
personal sau prin mijlocitor, de către un alegător a bunurilor, serviciilor, privilegiilor sau 
avantajelor sub orice formă, care nu i se cuvin, pentru sine sau pentru o altă persoană, în scopul 
exercitării sau al neexercitării unor drepturi electorale în cadrul alegerilor, inclusiv al alegerilor 
regionale, dacă fapta nu constituie infracţiune.
Obiectul juridic al contravenției prevăzute de art. 47 1 alin.(1) Cod Contravențional, îl 
constituie: relațiile sociale care asigură desfășurarea corectă, liberă și democratică a alegerilor; 
integritatea procesului electoral și libertatea de exprimare a voinței alegătorului.
Subiect al contravenției este alegătorul – adică persoana care are dreptul de vot (cetățean 
al Republicii Moldova cu drept electoral), cu capacitate de exercițiu.
În speță, contestatara Violeta Cojocar este cetățean al Republicii Moldova, cu capacitate 
de exercițiu deplină, iar alte probe pentru a combate acest fapt, nu au fost prezentate instanței. 
Respectiv, ultima este subiect al contravenției prevăzute de art. 47 1 alin. (1) Cod 
Contravențional.
Latura obiectivă a contravenției, reprezintă acțiuni de primire sau acceptare a unor 
avantaje materiale, ce se materializează prin următoarele forme: pretinderea – solicitarea expresă 
sau tacită a bunurilor, serviciilor, privilegiilor sau avantajelor sub orice formă; acceptarea – 
consimțământul de a primi ceva (fie explicit, fie prin comportament pasiv); primirea – încasarea 
efectivă a bunurilor, banilor, serviciilor, privilegiilor sau altor avantaje necuvenite.
Pentru a constitui contravenție, bunurile sau serviciile trebuie să nu i se cuvină în mod 
legal și trebuie să fie destinate influențării modului de exercitare a votului.
Sub aspectul laturii subiective, forma de vinovăție este intenție directă. Persoana trebuie 
să acționeze cu scopul de a exercita sau a nu exercita un drept electoral (vot, participare, abținere 
etc.) în schimbul avantajelor.
Scopul contravenției de corupere a alegătorilor este un scop special. Se are în vedere 
scopul determinării alegătorului să îşi exercite drepturile sale electorale într-un anumit mod în 
cadrul alegerilor parlamentare, locale ori în cadrul referendumului. În prezența oricărui alt scop, 
fapta nu va putea fi calificată în baza art. 471 Cod Contravențional.
Conform § 310 din Decizia Curții Constituționale nr.1 de inadmisibilitate privind 
excepțiile de neconstituționalitate a unor prevederi din articolul 47 1 din Codul Contravențional 
din 21 ianuarie 2025, Curtea menționează că articolul 47 1 alin.(1) Cod contravențional descrie 
doar fapta, nu şi urmarea prejudiciabilă. Altfel spus, contravenţia în discuţie este una formală și 
nu obligă autoritățile să verifice dacă alegătorul a votat pentru candidatul sau pentru partidul 
politic care l-a corupt. Curtea consideră că existența unui astfel de mecanism ar contraveni 
caracterului secret al votului, garantat de articolul 38 din Constituție.
Totodată, potrivit § 102 din Hotărârea Curții Constituționale nr. 25 din 28 noiembrie 
2024, votul secret şi liber exprimat al alegătorilor constituie elementul de bază al alegerilor libere 
şi democratice şi al dreptului de vot. Coruperea alegătorilor sau vânzarea voturilor sunt 
incompatibile cu conceptul alegerii democratice şi printr-un vot liber exprimat de către cetăţeni a 
organelor reprezentative şi fraudează competiţia bazată pe idei şi pe programe politice 
desfăşurată între partidele politice şi între candidaţi.
Astfel, instanța de judecată reține că statul de drept este de neconceput fără respectarea 
drepturilor și libertăților fundamentale ale omului, supremația legii și un sistem democratic, care 
poate fi asigurat, în primul rând, prin organizarea, desfășurarea și totalizarea rezultatelor 
alegerilor în corespundere cu anumite standarde, principii democratice.
Democrația implică desfășurarea unor alegeri libere și corecte, crearea unui mediu politic 
în care cetățenii să aibă posibilitatea de a participa în mod activ în procesul de luare a deciziilor. 
Dreptul de a alege și a fi ales este recunoscut și garantat de Constituția Republicii Moldova ceea 
ce și reprezintă baza unei societăți democratice.
În acest sens, Declarația Universală a Drepturilor Omului, adoptată și proclamată de 
Adunarea Generală a ONU, în art. 21 stipulează că: ”orice persoană are dreptul de a lua parte la 
conducerea treburilor publice ale țării sale, fie direct, fie prin reprezentanți liber aleși; orice 
persoană are dreptul de acces egal la funcțiile publice din țara sa; voința poporului trebuie să 
constituie baza puterii de stat; această voință trebuie să fie exprimată prin alegeri nefalsificate, 
care să aibă loc în mod periodic prin sufragiu universal, egal și exprimat prin vot secret sau 
urmând o procedură echivalentă care să asigure libertatea votului”.
Prin prisma art. 2 din Constituția Republicii Moldova, ”Suveranitatea naţională aparţine 
poporului Republicii Moldova, care o exercită în mod direct şi prin organele sale reprezentative, 
în formele stabilite de Constituţie. Nicio persoană particulară, nicio parte din popor, niciun grup 
social, niciun partid politic sau o altă formațiune obștească nu poate exercita puterea de stat în 
nume propriu. Uzurparea puterii de stat constituie cea mai gravă crimă împotriva poporului”, iar 
potrivit art.38 din Constituție ”Voinţa poporului constituie baza puterii de stat. Această voinţă se 
exprimă prin alegeri libere, care au loc în mod periodic prin sufragiu universal, egal, direct, 
secret şi liber exprimat. Cetăţenii Republicii Moldova au drept de vot de la vârsta de 18 ani, 
împliniţi până în ziua alegerilor inclusiv, excepţie făcând cei puşi sub interdicţie în modul stabilit 
de lege. Dreptul de a fi aleşi le este garantat cetăţenilor Republicii Moldova cu drept de vot, în 
condiţiile legii”.
Alegerile reprezintă actul de transmitere a puterii de la cetăţean la reprezentanţii săi, 
procedura de formare a unui organ de stat sau învestirea unei persoane cu atribuţii publice, 
realizată prin intermediul votului, în condiţiile în care pentru obţinerea mandatului respectiv sînt 
propuse două sau mai multe candidature, ele vizează acţiunile cetăţenilor, partidelor şi altor 
organizaţii socialpolitice, organelor electorale şi altor organe de stat, orientate spre întocmirea 
listelor electorale, desemnarea şi înregistrarea candidaţilor, efectuarea agitaţiei electorale, votarea 
şi constatarea rezultatelor votării, precum şi alte acţiuni electorale realizate în conformitate cu 
legislaţia în vigoare. Alegerile constituie o formă a suveranităţii unui popor şi principiul de bază 
al democraţiilor reprezentative. Prin alegeri libere şi corecte se asigură legitimitatea politică fără 
de care guvernările democratice nu pot fi eficiente.
Coruperea procesului electoral încalcă flagrant principiile date, mai ales a votului liber 
exprimat, afectează grav credibilitatea corectitudinii și libertății desfăşurării alegerilor, 
subminând întreg sistemul democratic.
Din materialele cauzei rezidă că prin decizia agentului constatator al IP Orhei din 29 
aprilie 2025, petiționara Violeta Cojocar a fost recunoscut vinovat de comiterea contravenției 
prevăzute la art. 47 1 alin. (1) din Codul contravențional, pentru faptul că, ”ea, în perioada 01 
august 2024-31 noiembrie 2024,  în timp ce se afla în mun. Orhei, a acceptat mijloace bănești în 
valută străină-ruble rusești prin intermediul contului bancar personal deschis la instituția 
bancară „PSB Bank” situată în Federația Rusă în scopul exercitării dreptului electoral în 
cadrul alegerilor prezidențiale precum și al referendumului republican constituțional din  anul 
2024”.
Instanța de judecată apreciază că concluzia agentului constatator cu privire la vinovăția 
Violetei Cojocar, se bazează pe următoarele probe:
- conținutul extrasului din fișierul intitulat ”Orhei” în format. xlsx, referitor la persoana 
Violeta Cojocar, IDNP *****, domiciliată în localitatea mun. ***** utilizator al numărului SIM 
*****, a fost identificată cu 15 conexiuni  cu PSB; (f.d.5)
 - procesul-verbal de audiere a persoanei în privința căreia a fost pornit procesul 
contravențional – Violeta Cojocar din 29 aprilie 2025, în care ultima a indicat că refuză de a da 
declarații. (f.d 9)
 -conținutul ordonanței din 19 noiembrie 2024 a procuraturii Anticorupție privind 
autorizarea măsurii speciale de investigații (f.d 20-22)
-  conținutul procesului-verbal din 09.12.2024, privind consemnarea măsurii speciale de 
investigații ”colectarea informației de la furnizorii de servicii de comunicații electronice”; 
(f.d.23)
- conținutul ordonanței din 11 decembrie 2024 a Procuraturii Anticorupție privind 
aprecierea pertinenței rezultatelor măsurii speciale de investigații (f.d 24-26)
- conținutul încheierii și mandatului judecătoresc din 01.04.2025, emise de Judecătoria 
Chișinău, sediul Ciocana; (f.d.27-29)
- conținutul sesizării/informației nr. 34/17/1-3594 a Inspectoratului Național de Securitate 
publică al IGP al MAI din 07.04.2025, adresată șefului IP Orhei, cu anexele enumerate; (f.d.30-
31)
-  copia raportului privind înregistrarea contravenției din 09.04.2025, emis de șef adjunct 
secție a IP Orhei, Cociug Svetlana, fiind anexat la raport materialul R-2 nr. 2796 din 08.04.2025, 
cu solicitarea înregistrării contravenției în Registrul de evidență a contravențiilor al IP Orhei 
conform art. 47 1 din Codul contravențional, pe faptul că în perioada lunilor august-noiembrie 
2024, mai multe persoane din raionul Orhei au acceptat mijloace bănești în valută – ruble rusești 
– prin intermediul contului bancar personal deschis la instituția bancară ”PSB Bank” situată în 
Federația Rusă în schimbul neexercitării dreptului său electoral în favoarea candidatului susținut 
de Ilan Șor, în cadrul alegerilor prezidențiale precum și pentru a vota împotriva referendumului 
republican constituțional desfășurat la data de 20.10.2024 (f.d 32)
-  conținutul ordonanței cu privire la constituirea grupului de lucru în cadrul procedurii 
contravenționale nr. 129 din 09.04.2025; (f.d.33-36) 
-  copia raportului de analiză informațional criminală efectuat în temeiul cauzei penale nr. 
2023970322, conform elementelor constitutive ale infracțiunii prevăzute de art. 181 3 și art. 243 
alin. (3) lit. a), b) Cod penal; (f.d.37-44)
- copia ordonanței procurorului din 22.10.2024 prin care s-au dispus efectuarea măsurii 
speciale de investigație colectarea de informație de la furnizorii de servicii de comunicații 
electronice  SA ”Moldcell” privind aplicația mobilă cu identificatorul „PSB” ce aparține BC 
„Promsveazibank” din Federația Rusă; (f.d.45-48)
- copia încheierii Judecătoriei Chișinău, sediul Ciocana din 22.10.2024, prin care a fost 
admis demersul procurorului și a fost autorizată măsura specială de investigație: colectarea de 
informație de la furnizorii de servicii de comunicații electronice SA „Moldcell” privind aplicația 
mobilă cu identificatorul „PSB” ce aparține BC „Promsveazibank” din Federația Rusă pentru 
perioada de timp 01.01.2024-22.10.2024; (f.d.53)
- conținutul procesului-verbal din 06.11.2024, privind consemnarea măsurii speciale de 
investigații ”colectarea informației de la furnizorii de servicii de comunicații electronice”; 
(f.d.54)
- conținutul ordonanței din 08 noiembrie 2024 a Procuraturii Anticorupție privind 
aprecierea pertinenței rezultatelor măsurii speciale de investigații; (f.d.55-57)
Conform art. 425 alin.(1) Cod contravențional, probele sânt elemente de fapt, dobândite 
în modul stabilit de prezentul cod, care servesc la constatarea existenţei sau inexistenţei 
contravenţiei, la identificarea făptuitorului, la constatarea vinovăţiei şi la cunoaşterea altor 
circumstanţe importante pentru justa soluţionare a cauzei.
Examinând în cumul totalitatea probelor, instanța de judecată conchide că constatările 
agentului constatator în cumul cu probele administrate de către acesta, sunt capabile să denote 
vinovăția Violetei Cojocar, în comiterea contravenției prevăzute de art. 47 1 alin.(1) din Codul 
contravențional, în circumstanțele de fapt descrise în procesul-verbal cu privire la contravenție 
nr. MAI06 521128 din 29 aprilie 2025. 
La caz, instanța reiterează jurisprudența Curții Europene a Drepturilor Omului potrivit 
căreia, probe indirecte (circumstanțiale) pot fundamenta o decizie sancționatorie, atâta timp cât 
sunt convergente, coroborate și nu lasă locul unei versiuni alternative rezonabile. În prezenta 
cauză, nu este vorba despre simple deducții speculative, ci despre probe derivate din autorizații 
judiciare valide privind măsuri speciale de investigație, inclusiv colectarea de date electronice, 
dispuse în cadrul unei cauze penale cu relevanță sistemică. Acestea nu sunt doar probe 
”circumstanțiale”, ci elemente probatorii de înaltă credibilitate și cu greutate juridică, întrucât au 
fost: autorizate de un judecător, executate de organul de urmărire penală în condiții de legalitate, 
documentate prin încheieri și ordonanțe și puse la dispoziția instanței în condiții de 
contradictorialitate.
În contextul celor invocate supra, instanța de judecată reține că procesul contravențional 
nr. RAP01433516 cu privire  la acțiunile unor persoane implicate în fapte de pretindere, 
acceptare sau primire, personal sau prin  mijlocitori, de către un alegător a bunurilor, serviciilor, 
privilegiilor sau  avantajelor sub  orice formă ca nu i se cuvine, pentru sine sau pentru o altă 
persoană, în scopul  exercitării sau al neexercitării unor  drepturi electorale în cadrul  scrutinului 
electoral și Referendumului  republican constituțional din toamna anului 2024 a fost inițiat  de 
către Inspectoratul Național de Securitate Publică a Inspectoratului General al Poliției care, 
urmare a acumulării materialului și probelor, au stabilit domiciliul pentru fiecare abonat 
identificat cu nr. SIM, au comasat datele privind numărul de conexiune cu ”PSB” și numerele 
SIM cu abonați identificați, au creat fișiere separate pentru fiecare raion și le-au expediat pentru 
examinare conform competenței și drept urmare, în conformitate cu art. 393 alin. (2) Cod 
contravențional, la 07 aprilie 2025 în adresa Inspectoratului de Poliție Orhei a parvenit circulara 
Inspectoratului Național de Securitate Publică al Inspectoratului General al Poliției nr. 34/17/1-
3594 și a materialului probatoriu, pentru examinare conform competenței, prin prisma 
prevederilor art. 471 Cod contravențional.
Pe fondul probatoriu, instanţa reţine că în cadrul unei cauze penale conexe, în baza 
ordonanţelor motivate ale procurorului şi ale încheierilor emise de Judecătoria Chişinău, au fost 
autorizate măsuri speciale de investigaţie (MSI) în temeiul cărora a fost colectată informaţie de la 
furnizorul de comunicaţii electronice SA „Moldcell” privind conexiunile cu aplicaţia mobilă 
„PSB” care aparține Băncii Comerciale Promsvyazibank (ПСБ Промсвязьбанк) din Federația 
Rusă.
Aceste măsuri speciale de investigații, desfășurate cu respectarea strictă a prevederilor 
legale, au relevat o asociere direct între numărul SIM ***** identificat ca fiind înregistrat pe 
numele contestatarei Violeta Cojocar și mesajele recepționate de la aplicația mobilă cu 
identificatorul ”PSB”– 15 conexiuni.
Agentul constatator în cadrul ședinței de judecată, a prezentat extrasul din fișierul excel, 
prin care se confirmă, printre altele, faptul că pe numărul SIM *****, în perioada 20 august-17 
octombrie 2024, au fost primite mesaje de la aplicația mobilă „PSB”.
 Prin urmare, această constatare tehnică nu poate fi ignorată, întrucât evidențiază o 
interacțiune efectivă – fie directă, fie prin intermediul altei persoane – între telefonul mobil 
asociat contestatarului și aplicația mobilă cu identificatorul ”PSB” care aparține Băncii 
Comerciale Promsvyazibank (ПСБ Промсвязьбанк) din Federația Rusă.
Or, în absența unor explicații plauzibile privind o eventuală utilizare a telefonului de către 
o terță persoană, un posibil transfer temporar către rude sau o instalare accidentală, instanța nu 
poate admite ipoteza unei simple coincidențe sau a unei erori tehnice. Această concluzie este cu 
atât mai justificată, cu cât contestatara nu oferă niciun temei concret care să poată explica natura 
acestor interacțiuni. 
Cât privește argumentele invocate de reprezentantul petentei, precum că nu s-au fi 
dovedit deschiderea pe numele Violetei Cojocar a unui cont bancar, instața menționaează că  nu 
deschiderea unui cont bancar este subiectul evaluării juridice, ci ansamblul de factori cumulativi 
care însoțesc această operațiune: natura instituției bancare asociate, legătură contravenientului cu 
această instituție, caracterul mesajele recepționate, absența oricărei justificări rezonabile din 
partea subiectului, caracterul opac al conduitei și lipsa cooperării la etapa procesuală.
Aceste argumente instanța le consideră neîntemeiate și declarative, fiind făcute în scopul 
de apărare, or, necesitatea aplicării sancțiuni respective se impune a fi luată pentru a transmite în 
societate mesajul că legea trebuie respectată, aceasta fiind unica pârghie procesuală în măsură să 
dea eficiență principiilor enunțate în art. 2 din Codul contravențional, și anume: apărarea 
drepturilor şi libertăţilor legitime ale persoanei, apărarea proprietăţii, ordinii publice, a altor 
valori ocrotite de lege în soluţionarea cauzelor contravenţionale, precum şi în prevenirea 
săvârșirii de noi contravenţii.
In concreto, este fără ambiguități că simpla exonerare de răspundere și negare a situației 
fără vreun fundament solid, nu are capacitatea de a răsturna constatările agentului constatator. 
Totodată, instanța reține că actul de corupere electorală a fost săvârșit prin intermediul 
unei aplicații mobile, a cărei descărcare și utilizare presupun accesarea telefonului personal al 
contestatarei, ceea ce implică o acțiune voluntară din partea acestuia. Astfel, coruperea electorală 
nu putea avea loc fără implicarea activă a contestatarei, care a trebuit să acceseze în mod direct 
propriul telefon pentru a utiliza aplicația în cauză, situație care răstoarnă poziția contestatarei 
precum că nu este probat scopul transferului și legătura cauzală dintre aplicația bancară, mesajele 
de la această aplicație bancară și alegerile or, așa cum s-a stabilit potrivit raportului de analiză 
informațional-criminală din 07 februarie 2025, efectuat în temeiul cauzei penale nr. 2023970322, 
prin aplicația ”PSB”, ce aparține Băncii Comerciale Promsvyazibank (ПСБ Промсвязьбанк) din 
Federația Rusă, au fost și/sau sunt contactați mai mulți cetățeni ai Republicii Moldova, care sunt 
achitați în condiții de confidențialitate pentru diferite acțiuni întreprinse ce constituie corupere 
electorală iar intrarea acestor notificări parvenite pe telefonul contestatarului este consecința 
instalării în telefon a aplicației mobilă cu identificatorul ”PSB”,  ce aparține Băncii Comerciale 
Promsvyazibank (ПСБ Промсвязьбанк) din Federația Rusă, aplicație destinată coruperii 
electorale.
Astfel, instanța consideră că vinovăția Violetei Cojocar în comiterea contravenției 
incriminate a fost integral dovedită prin probele pertinente și concludente prezentate și cercetate 
în cadrul ședinței de judecată, iar contestatara nu a prezentat instanței careva probe, în 
corespundere cu principiul contradictorialității, în combaterea celor constatate de către agentul 
constatator, de aceia faptele constatate de către agentul constatator sunt apreciate de instanța de 
judecată ca fiind veridice, reflectând evenimentele ce au avut loc în realitate.
Așadar, instanța reține că procesul-verbal cu privire la contravenție este un act juridic 
administrativ ce se bucură, datorită calității de reprezentant al statului a celui ce îl încheie, de o 
prezumție de validitate și temeinicie, prezumție care este însă relativă și care poate fi răsturnată 
prin administrarea probei contrarii. 
În consolidarea acestei poziții, instanța relevă că procesul-verbal cu privire la 
contravenție, fiind întocmit de un organ al statului aflat în exercițiul funcțiunii, trebuie să i se 
recunoască valoarea probatorie sub aspectul constatării stării de fapt, ca efect al triplei prezumții 
de autenticitate, veridicitate și legalitate. În acest sens este de menționat că în jurisprudența Curți 
Europene a Drepturilor Omului s-a reținut în mod constant că prezumțiile nu sunt, în principiu, 
contrare Convenției. În așa mod Curtea a constatat anterior că, prezumțiile de fapt și de drept se 
regăsesc în orice sistem de drept. În principiu, Convenția nu derogă de la acestea, însă în materie 
penală obligă statele contractante să nu depășească un anumit prag. în special, articolul 6 § 2 
impune statelor să aibă în vedere aceste prezumții, aceasta în limite rezonabile, ținând cont de 
gravitatea faptelor și păstrând dreptul la apărare (cauza Salabiaku împotriva Franței, hotărârea 
din 7 octombrie 1988, pct. 30; cauza Telfner împotriva Austriei, nr. 33501/96 hotărârea din 20 
martie 2001, pct. 16).
La caz, în contestația depusă împotriva procesului-verbal cu privire la contravenție și 
decizia de sancționare, Violeta Cojocar nu a prezentat nicio probă în susținerea poziției sale, 
limitându-se la invocarea formală a unor neajunsuri, sau negarea seacă a tuturor circumstanțelor 
expres stabilite. De aceea, în opinia instanței de judecată, nu sunt temeiuri de a pune la îndoială 
corectitudinea acțiunilor agentului constatator și legalitatea procesului verbal și a deciziei 
contestate. Or, conform prevederile art. 8 alin. (2) din Codul contravențional, persoana care a 
săvârșit cu intenție sau din imprudență o faptă prevăzută de legea contravențională este supusă 
răspunderii contravenționale.
În speță, instanța constată că în cadrul cauzei contravenționale a fost respectat principiul 
dreptății, contrar alegațiilor contestatarei, iar agentul constatator a întreprins toate măsurile 
necesare, în vederea stabilirii vinovăției contestatarei și a elucidării cauzei date, or probele 
anexate de către agent la dosar dovedesc pe deplin vinovăția contestatarei în comiterea 
contravenției prevăzute de art. 471 alin.(1) Cod contravențional.
Instanța reține că simpla negare formală a faptei contravenționale nu este suficientă 
pentru a răsturna forța probantă a unui proces-verbal de constatare, întărit prin mijloace de probă 
tehnică și juridică legal administrate.
În același context, instanța apreciază drept, pur declarativ argumentul contestatarei 
Violeta Cojocar formulat în contestație, potrivit căruia nu este de acord cu actul întocmit de 
agentul constatator, susținând că nu ar fi săvârșit contravenția reținută în sarcina sa.
Mai mult decât atât, împrejurările legate de atingerea rezultatului urmărit nu influențează 
calificarea juridică a faptei, întrucât, pentru realizarea laturii obiective a contravenției de 
corupere electorală pasivă, este suficientă comiterea uneia dintre acțiunile alternative prevăzute 
de art. 471 alin. (1) din Codul contravențional or, contravenţia în discuţie este una formală și nu 
obligă autoritățile să verifice dacă alegătorul a votat pentru candidatul sau pentru partidul politic 
care l-a corupt sau a adoptat o poziție pasivă și nu și-a exercitat drepturile electorale în cadrul 
alegerilor.
Ce ține de înscrisurile, care atestă blocarea de către companiile de telefonie mobilă din 
Republica Moldova a paginii web (site-ului media) a instituției bancară ”PSB Bank”, această 
acțiune nu afecteze primirea SMS-urilor de la acea bancă. SMS-urile bancare sunt trimise prin 
platforme externe de SMS sau rețele directe ale operatorilor, prin protocoale complet separate de 
internetul mobil sau DNS-ul folosit pentru browsing. Așadar, SMS-urile nu trec prin site-ul web 
al băncii și nici nu sunt afectate de blocarea acestuia.
Astfel, o dată ce contestatara a instalat personal, sau a permis altei persoane să instaleze 
în telefonul său mobil aplicația ”PSB”, ce aparține Băncii Comerciale Promsvyazibank (ПСБ 
Промсвязьбанк) din Federația Rusă, aplicație destinată coruperii electorale, așa cum s-a stabilit 
potrivit raportului de analiză informațional-criminală din 07 februarie 2025, efectuat în temeiul 
cauzei penale nr.2023970322, este răsturnat argumentul contestatarei precum că nu ar fi săvârșit 
contravenția reținută în sarcina sa or, faptul că în telefonul contestatarei a fost instalată aplicația 
”PSB” se confirmă prin notificările parvenite pe numărul de telefon al contestatarei ”*****”.
La fel instanța subliniază că art. 471 alin. (1) Cod contravențional a fost introdus în Codul 
contravențional prin Legea nr. 230 din 31.07.2024, în vigoare din 15.08.2024, iar Violeta Diacon 
a recepționat mesajele aplicaţiei bancare ,,PSB” și în perioada 20 august -17 octombrie 2024, 
fapt confirmat de agentul constatator în ședința de judecată prin extrasul din fișierul excel.
Or, pentru realizarea laturii obiective a contravenției de corupere electorală pasivă este 
suficientă săvârșirea uneia din acțiunile alternative prevăzute la art. 471 Cod contravențional.
În speță, contravenția se consideră consumată în momentul acceptării și instalării în 
telefonul contestatarei a aplicației ”PSB”, ce aparține Băncii Comerciale Promsvyazibank (ПСБ 
Промсвязьбанк) din Federația Rusă, aplicație destinată coruperii electorale ceea ce se impune a 
fi acțiunea de pretindere de bunuri, servicii, privilegii sau alte avantaje necuvenite, sub orice 
formă, pentru sine sau pentru o altă persoană, în scopul exercitării ori al neexercitării unor 
drepturi electorale în cadrul alegerilor.
Astfel, poziția contestatarei precum că  nu ar fi săvârșit contravenția reținută în sarcina sa, 
este calificată de instanță ca o simplă strategie de apărare, în condițiile în care, în dosar, sunt 
administrate probe pertinente și concludente care, analizate în ansamblu și în coroborare, 
confirmă săvârșirea faptei imputate.
Mai mult, nerecunoașterea vinei de către contestatară, reprezintă, în principal, un drept al 
contravenientului de a nu se auto-incrimina, garantat de art. 6 din Convenția Europeană a 
Drepturilor Omului or, persoana care pe parcursul procesului contravențional are calitatea 
procesuală de contravenient nu poate fi urmărită pentru depunerea declarațiilor false sau refuzul 
de a face declarații.
Prin urmare, față de cele invocate mai sus, instanța  apreciază, că Violeta Cojocar a 
săvârșit fapta contravențională reținută în sarcina sa prin procesul-verbal cu privire la 
contravenție, nefiind răsturnată prezumția de validitate și temeinicie de care beneficiază acest 
act.
Mai mult decât atât, exigențele prevăzute de art. 443 alin. (1) lit. d) Cod contravențional 
trebuie interpretate în funcție de natura specifică a faptei și mijloacele de investigare posibile.
În cazul contravențiilor electorale, caracterizate printr-un înalt grad de opacitate, 
disimulare și tehnicizare, o individualizare minuțioasă, de tip penal, devine adesea imposibilă sau 
excesiv oneroasă pentru autorități. Așadar, criteriul aplicabil este cel al ”concludenței 
rezonabile”, nu al certitudinii rigide proprii procedurii penale. Este suficient ca datele reținute în 
actul de constatare să permită subiectului vizat să înțeleagă fapta imputată, să formuleze apărări 
și să participe la examinarea cauzei.
Or, contravenția prevăzută la art. 47 1 alin.(1) Cod contravențional este o faptă de pericol 
abstract, a cărei existență nu depinde de producerea unui rezultat concret precum vicierea reală a 
alegerilor sau exprimarea efectivă a unui vot condiționat. Simpla acceptare a participării într-un 
mecanism ce are potențialul de a afecta integritatea procesului electoral este suficientă pentru a 
atrage incidența normei. Contravenția de corupere electorală pasivă este o faptă care, prin natura 
sa, afectează valori constituționale esențiale precum libera exprimare a votului și egalitatea 
șanselor în competiția electorală.
Drept urmare, instanța de judecată stabilește că la încheierea procesului verbal cu privire 
la contravenție și aplicarea sancțiunii contravenționale în privința Violetei Cojocar în temeiul de 
art.471 alin. (1) Cod contravențional, agentul constatator a respectat prevederile art. 443 din 
Codul contravențional și a determinat caracterul veridic al contravenției incriminate, fiind 
acordată atenție cuvenită prevederilor art. 5 - 9 Cod contravențional și anume principiului 
legalității și egalității în fața legii, principiului dreptății și caracterului personal al răspunderii 
contravenționale, precum și principiul individualizării răspunderii contravenționale și sancțiunii 
contravenționale, astfel ca obiecțiile făcute de către Violeta Cojocar în contestația sa să aibă un 
caracter de a evita răspunderea contravențională și care să nu poată influența actele nominalizate 
supra or, odată ce procesul-verbal cu privire la contravenție și decizia de sancționare sunt legale 
în fond, aceste acte nu pot fi anulate pe motive formale.
Constatînd legalitatea și temeinicia procesului-verbal contestat, va analiza în continuare 
sancțiunea aplicată de agentul constatator, așa cum impune art. 458 din Codul contravențional. 
Agentul constatator a adoptat decizia de sancționare fără a lua în calcul prevederile art. 41 
alin.(1) Cod contravențional, prin prisma căruia: sancţiunea contravenţională se aplică în funcţie 
de caracterul şi de gradul prejudiciabil al contravenţiei, de caracteristica persoanei şi de 
circumstanţele atenuante şi agravante. Agentul constatator nu a ținut cont de faptul că Violeta 
Cojocar are la întreținere un copil minor născut la 20 februarie 2014,  care conform extrasului 
prezentat în cadrul ședinței de judecată este diagnostcat cu malformații congenitale cardiace,  și 
că în privința sa sunt aplicabile prevederile art.44 1 alin.(1) Cod contravențional, potrivit cărora: 
ținând cont de circumstanţele excepţionale ale cauzei, legate de scopul şi motivele faptei, de rolul 
contravenientului în săvârșirea contravenţiei, de personalitatea contravenientului, de comportarea 
lui în timpul şi după consumarea contravenţiei, de alte circumstanţe care micşorează esential 
gravitatea faptei şi a consecinţelor ei, precum şi de contribuirea activă a participantului unei 
contravenţii săvîrşite în grup la descoperirea acesteia, agentul constatator, după caz, procurorul, 
instanţa de judecată sau comisia administrative poate aplica o sancţiune sub limita minimă, 
prevăzută de partea specială a cărţii întâi pentru contravenţia respectivă.
Ținând cont de statutul social al contravenientei, și anume, că Violeta Cojocar are la 
întreținere un copil minor, dintre care este diagnosticat cu probleme de sănătate, de lipsa 
abaterilor de către contestatară până la data prezentă, instanța de judecată consideră necesar de a 
admite parțial contestația înaintată și, ținând cont de prevederile art.44 1 alin.(1) Cod 
contravențional, a aplica în privința contravenientei o sancţiune mai blândă decât cea prevăzută 
de lege cu modificarea deciziei de sancționare, luând în calcul criteriile individualizării pedepsei, 
precum și scopul pedepsei aplicate în vederea reeducării și corectării ei, întru excluderea 
manifestării în continuare a aceluiași comportament de neglijare a restricțiilor impuse de lege, 
însă amenda aplicată trebuie să fie în raport statutul social al contravenientei.
Reieșind din circumstanțele cazului, şi ținând cont de scopul sancțiunii contravenționale 
de reeducare și corectare a persoanei care a săvârșit contravenția, luând în considerare faptul că, 
în speță au fost stabilite doar circumstanțe atenuante instanța de judecată va stabili față de 
Violeta Cojocar o sancţiune sub limita minimă, prevăzută de partea specială a cărţii a doua 
pentru contravenţia respectivă. În consecință, instanța va admite în parte contestația, din alte 
motive decît cele indicate în contestație și va modifica decizia de sancționare contestată, în 
sensul înlocuirii sancțiunii amenzii în cuantum de 500 unități convenționale aplicate prin actul 
atacat, cu aplicarea prevederilor art. 44 1 alin. (1) Cod contravențional, o sancțiune sub limita 
minimă, prevăzută de partea specială a cărții întâi pentru contravenția respectivă, sub formă de 
amendă în mărime de 100 unități convenționale, ce constituie suma de 5000 (cinci mii) lei, 
menținând celelalte dispoziții ale procesului-verbal cu privire la contravenție.
La stabilirea cuantumului amenzii aplicate, instanța a reținut că Violeta Cojocar este la 
prima abatere contravențională, are un copil minor la întreținere, iar pedeapsa prea aspră 
generează apariția unor sentimente de nedreptate, jignire, înrăire și de neîncredere în lege, fapt ce 
poate duce la consecințe contrare scopului urmărit.
În conformitate cu prevederile art.2, 3, 5, 7, 10,  44 1 alin.(1), 471 alin.(1), 374, 375, 385, 
395, 425, 440, 442, 443, 445, 448, 457-458, 460, 462 Cod Contravențional, instanța de judecată,
h o t ă r ă ș t e:
Contestația depusă de Violeta Cojocar se admite din alte motive decât cele indicate în 
contestație și se modifică decizia de sancționare contravențională expusă în procesul-verbal cu 
privire la contravenție nr. MAI06 521128 din 29 aprilie 2025, încheiat de agentul constatator din 
cadrul Inspectoratul de Poliție Orhei, Valeriu Gandrabur, înlocuind sancțiunea amenzii în 
cuantum de 500 unități convenționale aplicate Violetei Cojocar, cod numeric personal *****, în 
baza art. 47 1 alin. (1) Cod contravențional, cu sancțiunea de 100 unități convenționale, ce 
constituie suma de 5000 (cinci mii) lei. 
Conform art.34 alin.(3) Codul contravențional, Violeta Cojocar, cod numeric personal 
*****, este în drept să achite jumătate din amenda stabilită, dacă o plătește în cel mult 3 zile 
lucrătoare, de la data aducerii la cunoștință a deciziei de aplicare a sancțiunii contravenționale. 
Hotărârea este cu drept de recurs la Curtea de Apel Nord, în termen de 15 zile, prin 
intermediul Judecătoriei Orhei, sediul Central.
Președintele ședinței, judecător   /semnătura/                                                    Eugeniu 
CIUBOTARU
Copia corespunde originalului, judecătorul                                                   Eugeniu 
CIUBOTARU