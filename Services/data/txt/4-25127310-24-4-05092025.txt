Dosarul nr. 4-195/2025
4-25127310-24-4-05092025
HOTĂRÎRE
ÎN NUMELE LEGII
11 decembrie 2025                                                                                                           or. 
Criuleni 
 
Judecătoria Criuleni (sediul Central)
 Având în componență:
Președintele ședinței, judecător                                              Adrian Clevada
Grefier                                                                                    Simon Lilia  
 
 a judecat în ședință publică cauza contravențională în privința:
Savin Marin, născut la *****, IDNP *****, 
domiciliat în *****, moldovean, cetățean al R.M.; 
 
în comiterea contravenției prevăzute de  art. 3181 din Cod contravențional,
Cauza s-a aflat pe rolul instanței de la 05 septembrie 2025 până la 11 decembrie 2025, 
 instanța de judecată, - 
A CONSTATAT:
 Savin Marin la 29 august 2025 aproximativ la ora 17:40, aflîndu-se în ***** la 
domiciliul victimei Savin Elena nu a executat intenționat ordinul de restricție de urgență nr. ORU 
2025130046 din 29.08.2025 emis de IP Dubăsari, prin care acesta a fost obligat de a părăsi 
domiciliul său.
În cadrul ședinței de judecată agentul constatator a IP Dubăsari Teodor Moraru, fiind citat 
legal s-a prezentat și a susținut procesul verbal contravențional solicitînd aplicarea pedepsei sub 
formă de muncă neremunerată.
Contravenientul Savin Marin, în ședința de judecată fiind citat legal s-a prezentat, a 
recunoscut vina și a solicita aplicarea unei pedepse mai blînde.
Victima Savin Elena la fel a fost de acord cu poziția agentului constatator. 
Potrivit art.400 alin. 4 și 5 Cod Contravențional, contravențiile prevăzute la art.54 1, 63–
65, 652, 653, 67, 68, 75, 76, 78 1–782, 88, 92, 1071, art.157 alin.(2), (3) şi (12), art.165, 181, 243 1, 
art.2771 alin.(3), (5) şi (6), art.3121, art.316, 317, 3181, 320, 322–324, 3304, 335–337, 342, 352 şi 
353 se constată de către angajații subdiviziunilor subordonate Ministerului Afacerilor Interne 
care exercită atribuțiile poliţiei. Procesele-verbale cu privire la contravenţiile prevăzute la art.75, 
76, 92, 165, 181 şi 227 se remit spre examinare comisiei administrative, iar procesele-verbale cu 
privire la contravenţiile prevăzute la art.54 1, 63–65, 65 2, 65 3, 67, 68, 70 1, 78 1–782, 88, 107 1, 
art.157 alin.(2), (3) şi (12), art.243 1, art.2771 alin.(3), (5) şi (6), art.312 1, 316, 317, 318 1, 320, 
322–324, 3304, 335–337, 342, 352 şi 353 se remit spre examinare în fond instanţei de judecată 
competente.
În speţă procesul–verbal este  întocmit de agentul constatator al IP Dubăsari Teodor 
Moraru.
Legea contravenţională prevede redactarea procesului verbal cu privire la contravenţie 
într- o anumită forma „ad validitatem”, cu respectarea tuturor prescripţiilor legale de fond şi de 
formă, pentru încheierea sa valabilă, în scopul producerii efectelor juridice, pentru care a fost 
întocmit. În acest context, respectarea exigenţelor legale prevăzute la art. 443 al Codului 
contravenţional sunt impuse agentului constatator la întocmirea procesului verbal cu privire la 
contravenţie prin prisma art. 445 al Codului contravenţional.
Analizând şi studiind procesul – verbal cu privire la constatarea faptei contravenționale sub 
aspectul legalităţii procesului verbal cu privire la contravenţie, instanţa constată faptul că, acesta 
a fost întocmit cu respectarea prevederilor art. 443 din Codul contravenţional, întrunind toate 
condiţiile obligatorii prevăzute de această normă, nefiind constatate temeiuri pentru declararea 
nulităţii absolute. Totodată din conţinutul procesului-verbal cu privire la contravenţie rezultă că, 
acesta a fost întocmit în prezenţa lui Savin Marin, fapt atestă prin semnătura contravenientului.
În această ordine de idei şi din interpretarea art. 425 alin. (2) şi 442 alin. (1) al Codului 
contravenţional, rezultă că procesul-verbal cu privire la contravenţie, face dovada cu privire la 
încadrarea în drept şi situaţia faptică stabilită de agentul constatator, urmând ca această situaţia 
de fapt şi încadrarea efectuată, să fie examinată de instanţa de judecată în raport cu probele 
administrate la dosar.
Potrivit art. 440 alin. (1) din Cod contravenţional, „constatarea faptei contravenţionale 
presupune o activitate de colectare şi de administrare a probelor privind existenţa contravenţiei 
desfăşurată de agentul constatator, de încheiere a procesului-verbal cu privire la contravenţie, de 
aplicare a sancţiunii contravenţionale sau de trimitere, după caz, a dosarului către funcţionarul 
abilitat să examineze cauza contravenţională, din cadrul autorităţii din care face parte agentul 
constatator, către instanţa de judecată sau către un alt organ, spre soluţionare.”
În conformitate cu art. 425 alin.(1) Cod contravenţional, „probele sînt elemente de fapt, 
dobîndite în modul stabilit de prezentul cod, care servesc la constatarea existenţei sau 
inexistenţei contravenţiei, la identificarea făptuitorului, la constatarea vinovăţiei şi la cunoaşterea 
altor circumstanţe importante pentru justa soluţionare a cauzei.” Alineatul (2) stipulează că, ”în 
calitate de probe se admit elementele de fapt constatate prin intermediul următoarelor mijloace: 
procesul-verbal cu privire la contravenţie, procesul-verbal de ridicare a obiectelor şi 
documentelor, procesul-verbal de percheziţie, procesul-verbal privind cercetarea la faţa locului, 
procesele-verbale privind alte acţiuni procesuale efectuate în conformitate cu prezentul cod, 
explicaţiile persoanei în a cărei privinţă a fost pornit proces contravenţional, depoziţiile victimei, 
ale martorilor, înscrisurile, înregistrările audio sau video, fotografiile, corpurile delicte, obiectele 
şi documentele ridicate, constatările tehnico-ştiinţifice şi medico-legale, raportul de expertiză.”
Fapta reţinută în sarcina contravenientului este confirmată atât prin declaraţiile victimei 
Savin Elena, cât şi prin următoarele mijloace şi procedee probatorii administrate în cauza 
contravenţională şi cercetate în şedinţa de judecată şi anume:
-   procesul-verbal cu privire la contravenţie seria nr. MAI06 546718 din 03.09.2025, prin 
care Savin Marin a fost recunoscut vinovat în comiterea contravenţiei prevăzută de art. 318 1 Cod 
contravenţional.
-proces-verbal de constatare din 03.09.2025, prin care au fost consemnate declaraţiile lui 
Savin Marin;
-copia ordinului de restricţie de urgenţă nr. ORU 2025130046 din 29.08.2025, emis în 
privinţa lui Savin Marin pe un termen de 10 zile;
Din analiza coroborate a respectivelor probe instanţa concluzionează că Savin Marin a 
manifestat violenţă în privinţa victimei Savin Elena, materializată prin agresiune fizică. Astfel, 
aplicarea violenţei fizice se demonstrează pe deplin prin declaraţiile părţii vătămate, procesul 
verbal cu privire la contravenției... Totodată din conţinutul procesului-verbal cu privire la 
contravenţie rezultă că Savin Marin a recunoscut fapta contravenţională şi obiecţii la acest act nu 
a avut. În acelaşi context, în opinia instanţei, nefiind contestat ordinul de restricţie aplicat în 
privinţa contravenientului, acesta mutual recunoaşte legalitatea acţiunilor agentului constatator.
Sub aspectul individualizării pedepsei ce urmează a fi aplicată făptuitorului pentru 
contravenţia incriminată, instanţa reţine următoarele.
În acest context, instanţa precizează că pentru fapta săvârşită, făptuitorul poate fi 
sancţionat cu muncă neremunerată în folosul comunităţii de la 45 la 60 de ore sau cu arest 
contravenţional de la 10 la 15 zile.
Consecutiv, potrivit art. 37 alin. (1) şi (3) din Codul contravenţional, instanţa notează că 
munca neremunerată în folosul comunităţii constă în antrenarea contravenientului persoană 
fizică, în afara timpului de serviciu de bază sau de studii, la munca stabilită de autoritatea 
administraţiei publice locale şi aceasta poate fi aplicată doar persoanelor care acceptă să execute 
o asemenea sancţiune, cu excepţia contravenţiei prevăzute la art. 78 1 si 318 1, pentru care 
acordul persoanei nu este necesar.
Concomitent, instanţa statuează că executarea pedepsei nu trebuie să cauzeze suferinţe 
fizice şi nici să înjosească demnitatea făptuitorului, or pedeapsa aplicată persoanei recunoscute 
vinovate trebuie să fie echitabilă, legală şi corect individualizată, capabilă să restabilească 
echitatea socială şi să realizeze scopurile legii şi pedepsei penale, în strictă conformitate cu 
dispoziţiile Codului contravenţional şi stabilirea pedepsei în limitele fixate în normele din partea 
specială.
Instanţa remarcă că pedeapsa este echitabilă când ea impune făptuitorului lipsuri şi 
restricţii ale drepturilor lui, proporţionale cu gravitatea contravenţiei săvârşite şi este suficientă 
pentru restabilirea echităţii sociale, adică a drepturilor şi intereselor victimei, statului şi întregii 
societăţi, perturbate prin fapta acestuia.
De altfel, pedeapsa este echitabilă şi atunci când este capabilă de a contribui la realizarea 
altor scopuri ale sancţiunii aplicabile, cum ar fi corectarea persoanei şi prevenirea comiterii de 
noi fapte atât de către cel vinovat, precum şi de alte persoane.
Or, practica judiciară demonstrează că o pedeapsă prea blândă generează dispreţ faţă de ea 
şi nu este suficientă nici pentru corectarea persoanei şi nici pentru prevenirea săvârşirii altor 
fapte contravenţionale.
A contrario, o pedeapsă prea aspră generează apariţia unor sentimente de nedreptate, 
jignire, înrăire şi de neîncredere în lege, fapt ce poate duce la consecinţe contrare scopului 
urmărit şi repercusiuni în starea psihică a persoanei vinovate.
La fel, la adoptarea sancţiunii aplicabile se vor lua în considerare şi criteriile de 
individualizare a pedepsei, prevăzute de art. 41 - 43 din Codul contravenţional, şi anume, de 
gradul de pericol social al faptei săvârşite, de caracteristica persoanei, de împrejurările în care a 
fost comisă fapta, dar şi circumstanţele atenuante şi agravante, care nu se atestă la materialele 
cauzei.
Aşadar, instanţa de judecată reţine că la individualizarea pedepsei ține cont de atitudinea 
făptuitorului, care şi-a expus poziţia faţă de acuzaţia adusă şi împrejurările săvârşirii faptei astfel 
cum a fost reţinută de către instanţă, dat fiind faptul că acesta a recunoscut vina, a solictat 
aplicarea unei pedepse sub formă de muncă neremunerată. Totodată instanța, va ţine cont despre 
necesitatea prevenirii în viitor a unor fapte similare, precum şi faptul că nu se atestă la 
materialele cauzei informaţii privind alte antecedente penale sau contravenţionale.
Concomitent, instanţa de judecată evidenţiază că orice sancţiune juridică, inclusiv cea 
contravenţională, nu reprezintă un scop în sine, ci un mijloc de reglare a raporturilor sociale, de 
formare a unui spirit de responsabilitate, iar pentru aceasta nu este nevoie ca în toate cazurile să 
se aplice sancţiunea maximă, or pedepsele juridice nu constituie mijloace de răzbunare a 
societăţii, ci de prevenire a săvârşirii faptelor ilicite şi de educare a persoanelor vinovate, la fel 
cum se identifică din conţinutul art. 32 alin. (1) din Codul contravenţional.
În acest mod, la cazul dedus judecării cauzei, instanţa apreciază că făptuitorul este 
susceptibil de executarea unei pedepse, având împlinită vârsta de 18 ani, dar totodată instanţa 
consideră că în privinţa lui Savin Marin, poate fi aplicabilă o sancţiune neprivativă de libertate, 
cu un grad mai redus de severitate şi într-un cuantum mediu admisibil, or instanţa nu manifestă o 
dorinţă de agravare a situaţiei făptuitorului, iar prin urmare va opta pentru aplicarea unei pedepse 
cu muncă neremunerată în folosul comunităţii în cuantumul de 45 de ore.
De asemenea, instanţa va informa făptuitorul că potrivit art. 37 alin. (6) din Codul 
contravenţional, în caz de eschivare de la munca neremunerată în folosul comunităţii, această 
sancţiune se înlocuieşte cu arest contravenţional, calculându-se o zi de arest pentru 2 ore de 
muncă neremunerată în folosul comunităţii.
În conformitate cu prevederile art. 37, 395, 400 alin. (5), 443, 452-458, 460 şi 462-463 din 
Codul contravenţional, instanţa de judecată,
h o t ă r ă s t e:
Se recunoaşte vinovat Savin Marin, în comiterea contravenţiei prevăzute de art. 318 1 din 
Codul contravenţional şi i se aplică acestuia o sancţiune cu muncă neremunerată în folosul 
comunităţii în cuantum de 45 (patruzeci şi cinci) ore.
Se explică lui Savin Marin, că, în conformitate cu art. 37 alin. (6) din Codul 
contravenţional, în caz de eschivare de la munca neremunerată în folosul comunităţii, această 
sancţiune se înlocuieşte cu arest contravenţional, calculându-se o zi de arest pentru 2 (două) ore 
de muncă neremunerată în folosul comunităţii.
         Hotărîrea este cu drept de recurs la Curtea de Apel Centru în termen de 15 zile din 
momentul pronunțării, prin intermediul Judecătoriei Criuleni (sediul Central).
 
Preşedintele şedinţei
     Judecător/semnătura/ Adrian 
Clevada
Copia corespunde originalului:
     JudecătorAdrian 
Clevada