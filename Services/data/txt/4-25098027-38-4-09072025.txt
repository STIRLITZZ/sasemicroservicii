Dosarul nr. 4-156/2025                                                                  /4-25098027-38-4-
09072025/
H O TĂR Â R E
În numele Legii
     12 decembrie 2025                                                                                                                  
mun. Orhei
Judecătoria Orhei, sediul Central
Instanța de judecată, în componența:
Președintelui ședinței, judecător                                                                    Eugeniu 
CIUBOTARU
Grefierului                                                Diana STOVBÎR 
cu participarea:
     agentului constatator din cadrul IP Orhei                                                      Stanislav 
LIUBANSCHI
    reprezentantei legale a persoanei în a cărei privință a fost pornit proces contravențional Elvira                                                
STOIANOV;
examinând în sediul instanței, în ședință publică, în limba de stat, cauza contravențională 
privind învinuirea minorului Dragoș-Mihai Stoianov, născut la ***** cod numeric personal 
*****, domiciliat satul Cucuruzeni, raionul Orhei, cetățean la RM, de comiterea contravenției 
prevăzute de art.231 alin.(2) Cod contravențional, 
a c o n s t a t a t: 
      La 02 iulie 2025, orele 22:47, pe strada M. Sadoveanu nr. 32, mun. Orhei, Dragoș-Mihai 
Stoianov a condus autoturismul de marca *****, cu numărul de înmatriculare *****, fără a 
deține dreptul de a conduce vehicule sau dovada înlocuitoare cu drept de circulație, ignorând 
prevederile pct.10.2 lit. a) al Regulamentului circulației rutiere.
      În consecință, la 05 iulie 2025, în privința minorului Dragoș-Mihai Stoianov, de către agentul 
constatator al IP Orhei, Stanislav Liubanschi, a fost întocmit procesul-verbal nr. MAI07 111630, 
incriminându-i comiterea contravenției prevăzute de art. 231 alin. (2) Cod contravențional. 
       Conform art. 395 alin.(1) Cod contravențional, procesul-verbal cu privire la contravenție a 
fost remis conform competenței spre examinare în fond și adoptarea deciziei la Judecătoria 
Orhei, sediul Central.
       În ședința de judecată, agentul constatator al IP Orhei, Stanislav Liubanschi, a susținut 
procesul-verbal cu privire la contravenție, solicitând de a-l recunoaște vinovat în comiterea 
contravenției imputate pe Dragoș-Mihai Stoianov și a-i stabili sancțiune sub formă de amendă, 
menționând că minorul Dragoș-Mihai Stoianov la momentul documentării faptei, și-a recunoscut 
vina.
       Minorul Dragoș-Mihai Stoianov, în ședința de judecată nu s-a  prezentat.
       Reprezentanta minorului, Elvira Stoianov în cadrul ședinței de judecată a declarat că atât 
minorul Dragoș-Mihai Stoianov cît și ea, fiind mama acestuia, recunosc vina integral și a 
solicitat aplicarea unei pedepse mai  blânde lui Dragoș-Mihai Stoianov, adică sub formă de 
amendă.
       Examinând în ședință de judecată materialele contravenționale, audiind părțile și 
participanții la proces, instanța de judecată reține următoarele circumstanțe de fapt și de drept.
       În sensul art. 462 din Codul contravențional, atunci când examinează cauza 
contravențională, instanța de judecată trebuie să pronunțe una din aceste două soluții: a) încetarea 
procesului contravențional; sau b) declararea vinovăției persoanei care a comis contravenția 
imputată și, după caz, stabilirea sancțiunii contravenționale, aplicarea măsurii de siguranță sau 
înlăturarea executării sancțiunii.
        În primul rând, instanța de judecată a examinat legalitatea de formă a actului de 
individualizare a faptei și identificare a făptuitorului și în consecință remarcă faptul că conținutul 
procesului-verbal cu privire la contravenție nr. MAI07 111630 din 05 iulie 2025, încheiat de 
agentul constatator al IP Orhei, Stanislav Liubanschi, corespunde rigorilor instituite de art. 443 
din Codul contravențional, iar careva elemente sau împrejurări care ar condiționa declararea 
nulității absolute a acestui proces-verbal, instanța de judecată nu determină. 
         La aspectul legalității de formă a procesului-verbal cu privire la contravenție, instanța 
reține cu certitudine că procesul-verbal cu privire la contravenție este încheiat cu respectarea 
dispozițiilor legale, acesta cuprinzând mențiunile obligatorii prevăzute de legea contravențională 
sub sancțiunea nulității absolute şi nefiind afectat de alte vicii de natură să ducă la anularea sa, 
conform art.443 și 445 din Codul contravențional.
       Cu referire la fondul cauzei, urmare a cercetării judecătorești, s-a constatat cu certitudine că 
la 05 iulie 2025, agentul constatator din cadrul IP Orhei, Stanislav Liubanschi, a întocmit în 
privința minorului Dragoș-Mihai Stoianov procesul-verbal cu privire la contravenție nr. MAI07 
111630, prin care îl acuză de comiterea contravenției prevăzute de art. 231 alin. (2) Cod 
contravențional, și anume faptul că la 02 iulie 2025, orele 22:47, pe strada M. Sadoveanu nr. 32, 
mun. Orhei, a condus autoturismul de marca ***** cu numerele de înmatriculare ***** fără a 
deține dreptul de a conduce vehicule sau dovada înlocuitoare cu drept de curculație, ignorând 
prevederile pct.10.2 lit. a) al Regulamentului circulației rutiere. 
   Poziția agentului constatator cu privire la vinovăția minorului Dragoș-Mihai Stoianov s-a bazat 
pe următoarele probe: 
    - conținutul informației despre infracțiuni și contravenții din 02 iulie 2025, potrivit căreia 
Stanislav Liubanschi a informat că la 02 iulie 2025 cet. Dragoș-Mihai Stoianov, în vîrstă de 17 
ani, a condus automobilul de model *****, numărul de înmatriculare *****, fără permis de 
conducere. (f.d.5); 
    - procesul-verbal de audiere a persoanei în privința căreia a fost pornit procesul 
contravențional Dragoș-Mihai Stoianov, din conținutul căruia rezultă că acesta a recunoscut 
faptul că la 02 iulie 2025, ora 22:47 se afla la volanul autoturismului *****, nr. de înmatriculare 
***** și se deplasa pe strada M. Sadoveanu, nr. 32 din mun. Orhei unde a avut intenția de a se 
parca în fața magazinului „Climatex”. În acel moment, în spatele său s-a oprit mașina de poliție 
și a solicitat actele pentru verificare. A comunicat colaboratorilor de poliție că nu deține permis 
de conducere, iar automobilul aparține mamei sale (f.d.7);
     - conținutul foto-tabel, unde în imagine este automobilul de marca ***** (f.d.6);
    - procesul-verbal de înlăturare de la conducerea vehiculului (f.d.8);
    - procesul-verbal de ridicare și aducere a vehiculului la parcarea specială din 02 iulie 2025 
(f.d.9);
      Conform art. 231 alin. (2) din Codul contravențional, este sancționată contravențional, 
conducerea vehiculului fără deținerea dreptului de a conduce vehicule (cu excepţia conducerii în 
cazul instruirii, în prezenţa instructorului) sau conducerea în decursul termenului de aplicare a 
măsurii de siguranţă privind suspendarea dreptului de a conduce vehicule.
      Instanța subliniază că minorul Dragoș-Mihai Stoianov în cadrul audierii  a recunoscut fapta 
săvârșită, menționând că ” (...) nu deține permis de conducere. 
      Se reține că contravenția incriminată lui Dragoș-Mihai Stoianov prevăzută la art. 231 alin. (2) 
Cod contravențional, face parte din capitolul XIII din cartea întâi ”Contravenții în domeniul 
circulației rutiere”. Obiectul juridic special îl formează relațiile sociale cu privire la siguranța 
traficului rutier.
     Latura obiectivă a componenței contravențiilor constă din fapta prejudiciabilă, acțiunea sau 
inacțiunea de încălcare a regulilor de securitate a circulației sau de exploatare a mijloacelor de 
transport.
    Conform pct. 3 al Regulamentului circulației rutiere, participanții la trafic sânt obligați să 
respecte regulile de circulație, semnificația mijloacelor de semnalizare rutieră, semnalele şi 
indicațiile agentului de circulație, condițiile tehnice ale prezentului Regulament și prin acțiunile 
lor să nu cauzeze prejudicii altor participanți la trafic, să nu-i expună pericolului, precum și să nu 
creeze neîntemeiat obstacole circulației care ar depăși pe acele care sânt provocate de 
circumstanțe iminente.
    Conform Regulamentului Circulației Rutiere, conducător este persoana care conduce pe 
drumurile publice un vehicul, .... La caz, Dragoș-Mihai Stoianov a confirmat că a condus 
automobilul de model ***** cu numărul de înmatriculare *****, circumstanțe demonstrate prin 
probe pertinente, concludente şi utile.
    Pentru ca fapta să întrunească elementele unei contravenții prevăzute de art. 229-233 Cod 
contravențional, este necesar ca unitatea de transport condusă să facă parte din categoria 
vehiculelor, în sensul pct. 7) din Regulamentul Circulației Rutiere.
    Potrivit pct. 7 din Regulamentul Circulaţiei Rutiere, aprobat prin Hotărârea Guvernului nr. 357 
din 13.05.2009, în sensul prezentului Regulament următoarele noțiuni și termeni semnifică ca: 
autovehicul – vehicul autopropulsat, destinat transportului de persoane sau de bunuri ori 
efectuării de lucrări, cu excepţia ciclomotorului şi a vehiculelor pe şine. Troleibuzul este 
considerat autovehicul.
     În ceea ce privește fapta prejudiciabilă, s-a manifestat prin încălcarea prevederilor 
Regulamentului Circulației Rutiere, şi anume a pct.10.2 lit. a) potrivit căruia, persoana care 
conduce un autovehicul (vehicul) trebuie să posede şi, la cererea polițistului, polițistului de 
frontieră, ofițerului echipei mobile a Serviciului Vamal, este obligată să înmâneze pentru control 
permisul de conducere perfectat pe numele său, valabil pentru categoria (subcategoria) din care 
face parte autovehiculul condus sau actul de identitate valabil pe numele său, pentru a putea fi 
verificat dreptul de a conduce vehicule din categoria (subcategoria) din care face parte vehiculul 
condus.
     Potrivit pct. 6.1 al Regulamentului privind procedura de examinare pentru obținerea dreptului 
de a conduce vehicule, emiterea și valabilitatea permisului de conducere, aprobat prin HG nr.181 
din 23.03.2022, în funcție de tipul, destinația şi particularitățile tehnice, vehiculele pentru a căror 
conducere este necesară deţinerea unui drept special, confirmat prin permis de conducere, se 
divizează în următoarele categorii şi subcategorii: 6) categoria B: a) autovehicul al cărui număr 
de locuri pe scaune, în afara locului conducătorului, nu este mai mare de 8 locuri și a cărui masă 
maximă autorizată nu depășește 3 500 kg; b) ansamblu format dintr-un autovehicul trăgător din 
categoria B și o remorcă a cărei masă maximă autorizată nu depășește 750 kg; c) ansamblu de 
vehicule format dintr-un vehicul trăgător din categoria B și o remorcă a cărei masă maximă 
autorizată este mai mare de 750 kg, dar nu mai mare decât masa proprie a autovehiculului 
trăgător, iar masa maximă autorizată a întregului ansamblu nu depășește 3 500 kg;.
    De asemenea, instanța reiterează că prin persoană care nu deține permis de conducere, se 
consideră persoana care îi lipsește în genere permisul de conducere, având în vedere inexistența 
permisului de conducere, nu lipsa temporară, de moment, a acestuia, adică nu deține dreptul de 
conducere.
    La acest aspect, instanța reține că s-a constatat cu certitudine în ședința de judecată că Dragoș-
Mihai Stoianov nu deține permis de conducere.
    În concluzie, analizând circumstanțele de fapt constatate supra, raportându-le la circumstanțele 
de drept aplicabile speței, instanța de judecată atestă că agentul constatator a încadrat corect 
faptele lui Dragoș-Mihai Stoianov în baza art. 231 alin.(2) din Codul contravențional, fiind 
întrunite semnele componenței contravenției incriminate.
    În conformitate cu prevederile art. 14 Cod contravențional, este evidentă acțiunea şi intenția 
lui Dragoș-Mihai Stoianov care îşi dădea seama de caracterul acțiunilor sale, a prevăzut urmările 
ei, dar considera în mod ușuratic că ele vor putea fi evitate, or după cum a menționat și 
făptuitorul în cadrul ședinței de judecată, acesta nu deține permis de conducere și a urcat la 
ghidonul automobilului de model ***** cu numărul de înmatriculare *****.
    Luând în considerație cele menționate supra, instanța de judecată consideră că vinovăția lui 
Dragoș-Mihai Stoianov în comiterea contravenției prevăzute de art. 231 alin.(2) din Codul 
contravențional este integral dovedită, dincolo de orice dubiu rezonabil. În acțiunile lui Dragoș-
Mihai Stoianov s-au constatat toate elementele contravenției prevăzute de art. 231 alin.(2) Cod 
contravențional.
    La soluționarea cauzei contravenționale, instanța de judecată în conformitate cu prevederile 
art.458 din Codul contravențional, a luat toate măsurile prevăzute de lege pentru cercetarea sub 
toate aspectele, completă şi obiectivă, a circumstanțelor cauzei, a evidențiat circumstanțele care 
dovedesc vinovăția lui Dragoș-Mihai Stoianov, ca în consecință şi în urma aprecierii probelor 
cercetate în ședință, în raport cu circumstanțele constatate ale cauzei şi călăuzindu-se de lege, să 
se confirme incontestabil vinovăția acestuia, în săvârșirea contravenției prevăzute de art. 231 
alin.(2) din Codul contravențional.
    Agentul constatator a făcut dovada stării de fapt, de aceea instanța reține că încheierea 
procesului-verbal cu privire la contravenție este temeinică. Prezumția de legalitate a actului din 
care decurge prezumția de autenticitate şi prezumția de veridicitate, nu au fost răsturnate în cazul 
de față, în condițiile în care săvârșirea faptei contravenționale a fost constatată pe baza 
constatărilor agentului constatator și a probelor acumulate, iar Dragoș-Mihai Stoianov nu a dorit 
să răstoarne prezumția de legalitate, valabilitate și autenticitate de care se bucură actul contestat.
    La stabilirea sancțiunii, instanța de judecată ține cont de prevederile art. 32, 34 din Codul 
contravențional, de caracterul și gradul prejudiciabil al contravenției, comportamentul 
contravenientului. 
    Reieșind din prevederile art. 42 și art. 43 din Codul contravențional, circumstanțe atenuante 
instanța de judecată, reține recunoașterea vinei și comiterea contravențiilor la vârsta de minorat, 
iar circumstanțe agravante nu s-au constatat. 
    Art. 231 alin.(2) din Codul contravențional, stabilește sancțiunea contravențională sub formă 
de amendă de la 30 la 60 de unităţi convenţionale.
    Subsecvent, aplicând mecanismul de individualizare a sancțiunii, reieșind din circumstanțele 
cazului, şi ținând cont de scopul sancțiunii contravenționale de reeducare şi corectare a persoanei 
care a săvârșit contravenția, instanța de judecată va stabili față de Dragoș-Mihai Stoianov, 
sancțiunea contravențională sub formă de amendă în baza art. 231 alin. (2) Cod contravențional, 
în mărime de 30 (treizeci) unități convenționale, ori sancțiunea care se impune a fi luată, 
urmează a transmite în societate mesajul că legea trebuie respectată, aceasta fiind unica pârghie 
procesuală în măsură să dea eficiență principiilor enunțate în art. 2 al Codului contravențional și 
anume: apărarea drepturilor și libertăților legitime ale persoanei, a altor valori ocrotite de lege, în 
soluționarea cauzelor contravenționale, precum și în prevenirea săvârșirii de noi contravenții.
    Instanța consideră că sancțiunea dată va asigura corectarea și reeducarea, precum și prevenirea 
săvârșirii unor noi contravenții de această categorie de către el sau alte persoane.
    Instanța nu a constatat circumstanțe ce ar înlătura răspunderea contravențională, prevăzute la 
art.26 din Codul contravențional.
    În conformitate cu prevederile art. 32, 34, 395, 400 alin.(1),  458, 460, 462 Cod 
contravențional, instanța de judecată, 
h o t ă r ă ș  t e:
Dragoș-Mihai Stoianov se recunoaște vinovat de comiterea contravenției prevăzute de art. 231 
alin. (2) Cod contravențional și i se aplică sancțiune sub formă de amendă în mărime de 30 
(treizeci) unități convenționale, ceea ce constituie echivalentul sumei de 1500 (una mie cinci 
sute) lei.
Se explică lui Dragoș-Mihai Stoianov că este în drept să achite jumătate din amenda stabilită, 
dacă o plătește în cel mult 3 zile lucrătoare de la data aducerii la cunoștință a deciziei de aplicare 
a sancțiunii contravenționale.
Hotărârea este cu drept de recurs la Curtea de Apel Nord, în termen de 15 zile, prin 
intermediul Judecătoriei Orhei, sediul Central.
Președintele ședinței, judecător   /semnătura/                                                 Eugeniu 
CIUBOTARU
Copia corespunde originalului, judecător                                           Eugeniu CIUBOTARU 