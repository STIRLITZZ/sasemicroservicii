 
Consiliul Superior al Magistraturii                                            The Supreme Council                                                                                           
Judecătoria Chișinău, sediul Buiucani of Magistrates District Court
mun. Chişinău, bd. Ștefan cel Mare                                                  Chișinău  city 
și Sfânt 200                                                                      bd. Ștefan cel Mare și Sfânt 200
Dosarul nr. 5r-5825/2025   
4-25133252-12-5r-17092025
       Decizie
      În numele Legii
12 decembrie 2025                                                                     mun. Chișinău
Judecătoria Chișinău, sediul Buiucani
Instanţa compusă din:
Președintele ședinței, judecătorul                                      Aurelia CAZACLIU
Grefier                                                                                 Vladislav CIUPAC
Cu participarea reprezentantului agentului constatator Lungu Cristina
examinând în ședință publică contestația depusă de Cozariuc Vadim împotriva 
Deciziei asupra cazului contravenţional, în condiţiile acordului de colaborare din 
data de 03.09.2025 în baza art. 287 alin. (8) lit. b) Cod contravențional, instanța -                                                      
                                                         c o n s t a t ă:
          Prin Decizia asupra cazului contravenţional, în condiţiile acordului de 
colaborare din data de 03.09.2025 în baza art. 287 alin. (8) lit. b), încheiată de către 
Biroul Vamal Centru, mun. Chișinău, Cozariuc Vadim a fost sancționat în baza art. 
287 alin. (8) Cod contravențional, cu amendă în mărime de 37500 lei, pentru faptul 
că, din sesizarea nr. 3539, reiese că la data de 10.10.2024, în jurul orelor 04:45 la 
pista de control vamal ,,intrare autoturisme în RM” a postului vamal Sculeni, 
pentru efectuarea controlului vamal s-a prezentat mijlocul de transport de model 
,,*****” cu n/î *****, la volan fiind Cozariuc Vadim. În urma verificării 
informației din  SI ,,Frontiera” s-a stabilit că, cet. Cozariuc Vadim a introdus la 
data de 25.08.2023 un mijloc de transport cu n/î BC-77-WFL, VIN:*****, 
înmatriculat în RO, care până  la moment nu este scos de pe teritoriul vamal al 
RM, încălcând prevederile  art. 427 alin. (19) Cod vamal, acțiuni pasibile de 
răspundere contravențională conform prevederilor art. 287 alin. (8) lit. b) Cod 
contravențional.
          La data de 05.09.2025, Cozariuc Vadim a depus prin intermediul avocatului 
A. Fetcu, o contestație împotriva Deciziei asupra cazului contravenţional, în 

condiţiile acordului de colaborare  din 03.09.2025, fiind depusă în termenul 
prevăzut de art. 448 alin. (1) Cod contravențional. 
           În susținerea contestației, contestatarul a invocat că, agentul constatator nu a 
prezentat probe concludente și incontestabile întru confirmarea vinovăției 
contravenției imputate lui Cozariuc Vadim, solicitând admiterea contestației și 
anularea actului procesual, din motivul că a expirat termenul general de prescripție 
de un an, or, fapta imputată ar fi fost comisă la data 25.08.2023, iar decizia a fost 
emisă la 03.09.2025.
          Reprezentantul agentului constatator Lungu Cristina, în ședință de judecată, 
a solicitat respingerea contestației, ca neîntemeiată, or, făptuitorul a fost sancționat 
în temeiul acordului de recunoaștere a vinovăției, respectiv el a recunoscut integral 
fapta lui imputată și nu  a avut careva obiecții. 
          Contestatarul Cozariuc Vadim, în ședință de judecată, nu s-a prezentat, din 
motive necunoscute, procedura de citare legală, fiind respectată. Astfel, în temeiul 
art. 455 alin. (3) Cod contravențional, instanța a apreciat posibil examinarea cauzei 
în absența sa.
           Avocatul Fetcu Andrian, a expediat instanței cerere de amânare a ședinței de 
judecată, însă, avînd în vedere faptul că, nu a prezentat instanței împuternicirile 
corespunzătoare, instanța a apreciat posibil examinarea cauzei în absența sa.
           Audiind părțile, examinând probele administrate întru dovedirea celor 
invocate și raportându-le, per ansamblu, la prevederile legale ce guvernează speța, 
instanța de judecată consideră necesar să respingă recursul contravenientului 
Cozariuc Vadim  asupra deciziei contravenționale, ca inadmisibil, reieșind din 
următoarele motive.
  Pentru respectarea garanțiilor procedurale specifice în materie penală în 
ceea ce privește dreptul la un proces echitabil, printre care şi prezumția de 
nevinovăție, prevăzută de art. 6 § 2 din Convenția Europeană a Drepturilor 
Omului, instanța de judecată verifică legalitatea şi temeinicia procesului-verbal cu 
privire la contravenție şi sancțiunea aplicată.       
           Cu referire la legalitatea deciziei cu privire la contravenție, prioritar instanța 
de judecată va analiza legalitatea acesteia prin raportare la cerințele imperative 
prevăzute de legea contravențională prin prisma existenței condițiilor de aplicare a 
sancțiunii contravenționale, fără încheierea  procesului verbal cu privire la 
contravenție  și a temeiurilor de tragere la răspundere contravențională.
   Conform art. 287 alin. (8) lit. b) Cod contravențional, omiterea scoaterii de 
pe teritoriul vamal al Republicii Moldova a mărfurilor, vehiculelor, obiectelor și a 
altor valori, prohibite introducerii pe teritoriul vamal al Republicii Moldova sau 
introduse cu obligația de a fi scoase de pe teritoriul ei vamal, omiterea returnării pe 
teritoriul vamal al Republicii Moldova a mărfurilor, vehiculelor, obiectelor și a 
altor valori, scoase cu obligația de a fi returnate în termenele stabilite în actele 
referitoare la asumarea acestei obligații, nerespectarea măsurilor de politică 
economică și a restricțiilor prevăzute la trecerea mărfurilor peste frontiera vamală, 
în lipsa elementelor constitutive ale infracțiunii pentru o perioadă mai mare de 30 
de zile, se sancționează cu amendă de la 1300 la 1500 de unități convenționale, cu 
obligarea scoaterii de pe/returnării pe teritoriul vamal al Republicii Moldova a 
mărfurilor, vehiculelor, obiectelor și valorilor respective, după caz.
          În speță, potrivit Deciziei asupra cazului contravențional, în condițiile 
acordului de colaborare  din 03.09.2025, Cozariuc Vadim a fost sancționat în baza 
art. 287 alin. (8) lit. b) Cod contravențional, fiindu-i aplicată amendă în mărime de 
37 500 lei, pentru faptul că, din sesizarea nr. 3539, reiese că la data de 10.10.2024, 
în jurul orelor 04:45 la pista de control vamal ,,intrare autoturisme în RM” a 
postului vamal Sculeni, pentru efectuarea controlului vamal s-a prezentat mijlocul 
de transport de model ,,*****” cu n/î *****, la volan, fiind Cozariuc Vadim. În 
urma verificării informației din  SI ,,Frontiera” s-a stabilit că, cet. Cozariuc Vadim 
a introdus la data de 25.08.2023 un mijloc de transport cu n/î BC-77-WFL, 
VIN:*****, înmatriculat în RO, care pînă la moment nu este scos de pe teritoriul 
vamal al RM. Acordul de colaborare a fost semnat de către contravenient, inclusiv 
pentru recunoașterea săvîrșirii contravenției la pct. 9 din acord (f.d.11).
Conform art. 451 5 alin. (1)-(5) Cod contravențional, acordul de colaborare 
este o tranzacţie încheiată între agentul constatator, după caz, procuror şi 
contravenient, care îşi recunoaşte vina, integral, în schimbul unei pedepse 
reduse. Acordul de colaborare poate fi încheiat în orice moment al procesului 
contravenţional pînă la soluţionarea în fond a cauzei contravenţionale. În cazul 
încheierii acordului de colaborare, contravenientului i se va aplica o sancţiune 
egală cu o doime din maximul sancţiunii sub formă de amendă prevăzută pentru 
contravenţia comisă. Acordul de colaborare poate fi iniţiat de către agentul 
constatator, după caz, procuror, contravenient sau apărătorul său, reprezentantul 
legal în cazul săvîrşirii contravenţiei de către un minor. Agentul constatator, după 
caz, procurorul este obligat să refuze încheierea acordului de colaborare în cazul în 
care fapta nu constituie contravenţie sau prezintă semne de infracţiune. Refuzul de 
a accepta încheierea acordului de colaborare nu este pasibil nici unei căi de atac. În 
cazul încheierii acordului de colaborare, agentul constatator, după caz, procurorul 
încetează acumularea probelor, iar contravenientul nu mai este în drept să-şi 
retragă acordul. În cazul încheierii acordului de colaborare, cauza contravențională 
va fi soluționată, prin decizie asupra cazului contravențional, în condițiile 
acordului de colaborare, după forma şi conținutul stipulate la art.451 2, cu excepțiile 
prevăzute de prezentul articol.
          Astfel, potrivit Deciziei în baza Acordului de colaborare emisă de agentul 
constatator la 03.09.2025, în privința lui Cozariuc Vadim s-a aplicat sancțiunea 
amenzii în mărime de 37500 lei, cuantum care nu depășește jumătate din maximul 
prevăzut de  1500 de unități convenționale, în conformitate cu art. 287 alin. (8) lit. 
b) Cod contravențional, adică 750 unități convenționale, ce constituie suma de 37 
500 lei, iar decizia de sancționare a fost semnată de către contravenient la toate 
rubricile, inclusiv la pct.9 despre recunoașterea vinovăției, ceea ce echivalează cu 
acceptarea procedurii simplificate și recunoașterea vinovăției, în schimbul unei 
pedepse reduse, nefiind invocate careva obiecții. 
          Cu referire la alegațiile contravenientului invocate în contestație privind data 
comiterii faptei imputate, precum că ar fi expirat termenul de prescripție, instanța 
apreciază netemeinicia acestui argument, or timpul săvîrșirii contravenției este data 
de 10.10.2024, momentul când a intrat cu mijlocul de transport la pista de control 
și a fost depistat faptul că mijlocul de transport de model ,,*****” cu n/î *****, 
BC-77-WFL, VIN:*****, înmatriculat în RO, care a fost introdus în țară la 
25.08.2023, pînă la acea dată nu a fost scos din țară.
        Astfel, cercetând argumentele petiționarului sub aspectele menționate, ținând 
cont de semnătura făptuitorului asupra acordului de colaborare instanța a ajuns la 
concluzia că decizia a fost emisă în rezultatul ajungerii la un consens între făptuitor 
și agentul constatator despre existența faptei contravenționale, recunoașterea 
vinovăției și sancționării făptuitorului în schimbul unei pedepse reduse, iar la 
examinarea cauzei, instanța a reținut semnătura lui Cozariuc Vadim  aplicată la 
pct.9 al deciziei  contestată ca un acord al său cu fapta constatată de către agentul 
constatator, or,  făptuitorul a avut, în mod efectiv, posibilitatea de a face obiecții 
asupra celor constatate de către agentul constatator în  combaterea celor reținute de 
agentul constatator, 
  În acest context, urmează a fi menționat că dacă  sensul ”dreptului la tăcere” 
semnifică dreptul de a nu contribui la propria încriminare, totuși, potrivit 
jurisprudenței Curţii Europene, "dreptul de a păstra tăcerea nu este unul absolut" 
(cauza Weh vs. Austria, 8 iulie 2004).
 Deși, el este incompatibil cu imunitatea de a baza o condamnare în 
exclusivitate sau în mod esențial pe tăcerea acuzatului sau pe refuzul lui de a 
răspunde la întrebări sau de a depune mărturii, este evident că un asemenea 
privilegiu nu ar trebui să împiedice de a lua în considerație tăcerea acuzatului, în 
situații care în mod vădit cer o explicație din partea lui (cauza John Murray vs. 
Regatul Unit, 8 februarie 1996).
Prin urmare, examinând cauza în absența părților legal citate, instanța nu a 
pus la îndoială apartenența semnăturii făptuitorului Cozariuc Vadim  aplicată la 
pct.9 al deciziei, iar lipsa câtorva obiecții  pe textul acordului la data  constatării 
contravenției, se  impune  concluzia că făptuitorul a acceptat constatările agentului 
constatator. 
  Totodată, instanța accentuează, că în conformitate cu prevederile art. 451/3 
alin.  (3) Cod contravențional, deciziile asupra cazului contravenţional, în 
condiţiile acordului de colaborare  pot fi contestate cu recurs în termen de 15 zile 
din data aplicării sancţiunii, în instanţa de fond conform competenţei teritoriale.
Deciziile asupra cazului contravenţional, în condiţiile acordului de colaborare  
pot fi contestate în baza următoarelor temeiuri:
a) nu au fost respectate dispoziţiile privind competenţa materială;
b) contravenientul a fost sancţionat pentru o faptă care nu este prevăzută de 
partea specială a cărţii întâi;
c) s-au aplicat sancţiuni în alte limite decît cele prevăzute de partea specială 
a cărţii întâi;
d) în decizia agentului constatator nu au fost consemnate mențiunile de la 
art. 4512 alin. (1). Dispozițiile art. 445 se aplică în mod corespunzător.
  Urmare, analizînd Decizia asupra cazului contravențional, emisă în condițiile 
acordului de colaborare din data de 03.09.2025 în baza art. 287 alin. (8) lit. b) Cod 
contravențional, în raport cu prevederile legale și circumstanțele cauzei, instanța 
constată că aceasta a fost emisă în strictă conformitate cu rigorile legii, nefiind 
constatate abateri procesuale, erori sau derogări de la lege, prin ce se conchide că, 
recursul depus, este inadmisibil, temeiul în baza căruia a fost depus, nu se 
regăsește printre cele stipulate exhaustiv la art. 451/3 Cod contravențional.
  În corespundere cu art. 451/4 alin. (2) pct. 1) Cod contravențional, instanţa 
de recurs poate adopta una din următoarele decizii:
1) să respingă recursul şi să menţină decizia agentului constatator dacă este:
a) tardiv;
b) inadmisibil;
c) nefondat.
Drept urmare, instanța constată că Decizia agentului asupra cazului 
contravențional, în condiţiile acordului de colaborare din 03.09.2025 contestată de 
Cozariuc Vadim, conține toate datele necesare prevăzute la art. 451/2 Cod 
contravențional, nefiind depistate careva încălcări sau temeiuri legale de anulare a 
deciziei agentului constatator prin prisma art. 451/4 Cod contravențional.
           Astfel, instanța conchide că, fapta  contravențională prevăzută de art. 287 
alin. (8) lit. b) Cod contravențional a fost probată în conformitate cu reglementările 
legale, ca fiind săvârșită de către Cozariuc Vadim și din acest motiv, decizia cu 
privire la contravenție urmează a fi menținută, fiind încheiată în conformitate cu 
rigorile legale, cu respectarea drepturilor făptuitorului, motiv din care, instanța va 
adopta decizia de respingere a recursului, ca nefondat.
          Reieșind din cele expuse, călăuzindu-se de prevederile art. 460, art. 462 din 
Codul contravențional, instanța - 
h o t ă r ă ș t e :
           Se respinge recursul depus de Cozariuc Vadim împotriva Deciziei asupra 
cazului contravențional, în condițiile acordului de colaborare,  din data de 
03.09.2025 în baza art. 287 alin. (8) lit. b) Cod contravențional, ca nefondat.
Decizia  este definitivă.
          Președintele ședinței,          
          judecătorul                                                          Aurelia CAZACLIU