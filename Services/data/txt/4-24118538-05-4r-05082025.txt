Dosarul nr.4-24118538-05-4r-05082025                                                                                
 
                                                                      Prima instanță: Judecătoria Cimișlia, sediul Central
                                                                                                       Judecător: Ion Volcovschi
Curtea de Apel Sud
D  E  C  I  Z  I  E
în numele Legii
11 decembrie 2025                                                                                                    municipiul 
Cahul
 
Completul de judecată al Curții de Apel Sud, sediul Cahul
Având în componența sa:
Președintelui completului:                      Vitalie Movilă,  
Judecătorilor:                               Inga Gorlenco, Evgheni Bancov
                                                                                                                                           
judecând în lipsa părților, recursul ordinar declarat de procurorul în Procuratura Cimișlia, 
Pașcaneanu Sergiu, și recursul declarat de contravenientul Nahut Mihail împotriva hotărârii 
Judecătoriei Cimișlia, sediul Central, din 24 iunie 2025, pronunțată în cauza contravențională la 
contestația depusă de procurorul în Procuratura raionului Cimișlia, Pașcaneanu Sergiu, împotriva 
procesului-verbal cu privire la contravenție seria/nr.MAI06 228559 și a deciziei de sancționare 
din 15 august 2024, emise în privința lui Nahut Mihail în baza art.245 alin.(2) Cod 
contravențional, -
 
                                                              C O N S T A T Ă : 
În fapt.
La data de 15 august 2024 de către agentul constatator din cadrul Inspectoratului de Poliție 
Cimișlia, Sandu Andrei, a fost întocmit în privința lui Nahut Mihail procesul-verbal cu privire la 
contravenție seria/nr.MAI06 228559, în baza art.245 alin.(2) Cod contravențional, pentru faptul 
că, Nahut Mihail la data de 15 august 2024, ora 20:10, în raionul Cimișlia, pe traseul G-125, în 
preajma km. 14+500 m, fiind cioban a unei turme de ovine, în timp ce acestea erau mânate spre 
domiciliu, nu a manifestat prudență și în consecință o oaie-miel a ieșit pe partea carosabilă. În 
rezultat mielul a fost tamponat de mijlocul de transport de model ”Volvo XC 90 ”, n/î *****,  
condus de Țanțuc Vasile (f.d.24).
Prin decizia agentului constatator din 15 august 2024, Nahut Mihail a fost sancționat cu 
amendă în mărime de 9 unități convenționale, ce constituie 450 lei, în baza art.245 alin.(2) Cod 
contravențional.  
La data de 18 octombrie 2024 procurorul în Procuratura raionului Cimișlia, Pașcaneanu 
Sergiu, a depus contestație împotriva procesului-verbal cu privire la contravenție și a deciziei de 
sancționare din 15 august 2024, emise în privința lui Nahut Mihail în baza art.245 alin.(2) Cod 
contravențional (f.d.1-3).
În motivarea contestației a indicat, că la data de 15 august 2024 în Registrul de evidență a 
altor informații referitoare la infracțiuni al Inspectoratului de Poliție Cimișlia, cu nr.2371, a fost 
înregistrată informația parvenită de la DZC-112 privind recepționarea apelului telefonic de la 
nr.*****, prin care Țațuc Vasile a comunicat că la 15 august 2024, conducând autoturismul de 
model ”Volvo XC 90 ”, n/î *****, în satul Cenac, raionul Cimișlia, a tamponat un miel.
Mai indică, că în urma investigațiilor efectuate, agentul constatator, Sandu Andrei, a 
întocmit procesul-verbal cu privire la contravenție în privința lui Nahut Mihail în baza art.245 
alin.(2) Cod contravențional, iar prin decizia din aceiași dată, Nahut Mihail a fost sancționat cu 
amendă în mărime de 9 unități convenționale, ceia ce constituie 450 lei.
Indică, că la data de 01 octombrie 2024, în ordinea art.396 alin.(3 1) Cod contravențional, s-
a adresat Nahut Mihail, întru verificarea legalității acțiunilor la examinarea cazului dat de către 
agentul constatator Sandu Andrei și inițierea procedurii de contestare și anulare a procesului-
verbal cu privire la contravenție din 15 august 2024. Urmare a solicitării, la data de 04 octombrie 
2024 procesul contravențional nr.2371 din 15 august 2024 a fost remis în adresa Procuraturii 
raionului Cimișlia, fiind înregistrat cu numărul de intrare 2593.
Opinează că, în temeiul art.396 alin.(3 1) Cod contravențional, verificând materialele 
procesului contravențional, constată că agentul constatator a examinat cazul dat fără a lua 
măsurile prevăzute de lege pentru cercetarea sub toate aspectele, completă și obiectivă a 
circumstanțelor cauzei, care dovedesc vinovăția persoanei cât și cele care dezvinovățesc 
persoana în a cărei privință a fost pornit proces contravențional, precum și circumstanțele 
atenuante și agravante și în aceiași zi lui Nahut Mihail i-a întocmit proces-verbal cu privire la 
contravenție, fiindu-i incriminat că el, la data de 15 august 2024, ora 20:10, în raionul Cimișlia, 
pe traseul G-125, în preajma km. 14+500 m, fiind cioban a unei turme de ovine, în timp ce 
acestea erau mânate spre domiciliu, nu a manifestat prudență și în consecință o oaie-miel a ieșit 
pe partea carosabilă. În rezultat mielul a fost tamponat de mijlocul de transport de model ”Volvo 
XC 90 ”, n/î ”*****”,  condus de Țanțuc Vasile. Menționează, că deși dispoziția art.245 alin.(1) 
Cod contravențional definește clar latura obiectivă, agentul constatator, audiindu-l în calitate de 
contravenient pe Nahut Mihail, care a declarat că nu a trecut cu turma de oi peste drum, ci pe sub 
pod, ulterior făcând trimitere la prevederile pct.111 din RCR, fără a indica în procesul-verbal cu 
privire la contravenție ce sintagmă din pct.111 RCR a fost încălcată de Nahut Mihail, consideră 
că eronat a apreciat acțiunile lui Nahut Mihail și neîntemeiat l-a atras la răspundere 
contravențională conform art.245 alin.(2) Cod contravențional. Invocă că, în cazul din speță este 
evident că nu au fost încălcate prevederile pct.111 subpct.1) din RCR, deoarece Nahut Mihail nu 
a mânat turma de oi peste traseul G-125 în preajma km. 14-500 m., ci prin tunelul de scurgere a 
apei, și respectiv în acțiunile ultimului lipsind elementele componenței contravenției prevăzute 
de art.245 alin.(2) Cod Contravențional. Astfel, consideră că decizia și procesul-verbal cu privire 
la contravenție este ilegală și pasibilă anulării.
Solicită repunerea în termenul de depunere a contestației, în baza art.448 alin.(5) Cod 
contravențional, și anularea ca fiind ilegală a deciziei și a procesului-verbal cu privire la 
contravenție, emise de agentul constatator din cadrul Inspectoratului de Poliție Cimișlia, Andrei 
Sandu, la 15 august 2024, în procesul contravențional, pornit în privința lui Nahut Mihail în baza 
informației nr.2371 din 15 august 2024. 
 
Poziția instanței de fond.
Prin hotărârea Judecătoriei Cimișlia, sediul Central, din 24 iunie 2025, s-a repus procurorul 
în Procuratura raionului Cimișlia, Pașcaneanu Sergiu, în termenul de contestare a procesului- 
verbal cu privire la contravenție și a deciziei de sancționare din 15 august 2024, emise în privința 
lui Nahut Mihail în baza art.245 alin.(2) Cod contravențional.
S-a respins ca neîntemeiată contestația depusă de procurorul în Procuratura raionului 
Cimișlia, Pașcaneanu Sergiu, împotriva procesului-verbal cu privire la contravenție și a deciziei 
de sancționare din 15 august 2024, emise în privința lui Nahut Mihail în baza art.245 alin.(2) 
Cod contravențional.
Solicitarea și motivele recursurilor.
La data de 08 iulie 2025 procurorul în Procuratura raionului Cimișlia, Pașcaneanu Sergiu, a 
declarat recurs împotriva hotărârii Judecătoriei Cimișlia, sediul Central, din 24 iunie 2025, prin 
care a solicitat admiterea recursului, cu casarea integrală a hotărârii Judecătoriei Cimișlia, sediul 
Central, din 24 iunie 2025, cu pronunțarea unei noi hotărâri de admiterea contestației, cu 
anularea deciziei şi a procesului-verbal cu privire la contravenție nr.MAI 06228559 în privinţa 
lui Nahut Mihail, emise de agentul constatator al IP Cimișlia, Andrei Sandu, la 15 august 2024 
privind săvârșirea contravenției prevăzute la art.245 alin.(2) din Codul contravenţional, cu 
încetarea procesului contravențional conform prevederilor art.441 alin.(1) lit.a) Cod 
contravențional, din motiv că în acțiunile acestuia nu există faptul contravenției.
În motivarea cererii de recurs a indicat că, dispoziţia alin.(1) al art.245 din Codul 
contravențional definește clar latura obiectivă a contravenției (fiind o contravenție cu dispoziție 
de blanchetă), care se realizează prin încălcarea de către un subiect special (pietoni, motociclişti, 
conducători de ciclomotoare, biciclişti, vizitii şi alte persoane care se folosesc de drum) a 
regulilor de folosire (traversare) a drumului (în cazul dat RCR). Însă agentul constatator Andrei 
Sandu, audiindu-l în calitate de contravenient pe Nahut Mihail, „ ...care a declarat că nu a trecut 
cu turma de oi peste drum, ci pe sub pod”, făcând trimitere la prevederile pct.111 din 
Regulamentului circulaţiei rutiere, aprobat prin Hotărârea Guvernului Republicii Moldova nr.357 
din 13 mai 2009, fără a indica în procesul-verbal cu privire la contravenție ce sintagmă din 
pct.111 RCR a fost încălcată de Nahut Mihail, eronat apreciind acţiunile (inacţiunile) lui Nahut 
Mihail, neîntemeiat l-a atras la răspundere contravențională conform art.245 alin.(2) Cod 
contravențional.
Menționează că, potrivit pct.111 subpct.1) al Regulamentului circulaţiei rutiere, aprobat 
prin Hotărârea Guvernului nr.357 din 13 mai 2009, animalele izolate sau în turmă (cireada) pot fi 
mânate pe drumurile publice, de regulă pe timp de zi, numai de însoțitori (ciobani etc), în cazul 
în care acestea sânt mânate pentru traversarea drumului public sau prin trecerea la nivel cu calea 
ferată, este necesară existenţa unui număr suficient de însoțitori, dar nu mai puțin de trei. Izolat, 
animalele (câte cel mult două la însoţitor) pot fi conduse de frâu. Iar prevederile art.245 alin.(2) 
din Codul contravențional sancționează încălcarea regulilor de circulație, de către persoanele 
indicate la alin.(1) şi (11), care a generat o situaţie de accident de circulație, în situația lui Nahut 
Vasile ar fi - ignorarea regulilor de mânare a turmei de ovine pe drum, de către însoțitor, care a 
generat accident de circulație. Deci, în cazul din speţă fiind evident că n-au fost încălcate 
prevederile pct.111 subpct.1) din RCR, deoarece Nahut Mihail nu a mânat turma de oi peste 
traseul G-125 în preajma km. 14-500 m., ci prin tunelul de scurgere a apei şi, respectiv, în 
acțiunile ultimului lipsesc elementele componenței contravenției prevăzută de art.245 alin.(2) 
Cod contravențional, şi anume latura obiectivă, care se realizează prin mânarea animalelor 
izolate sau în turmă (cireada) pe drumurile publice, cât şi latura subiectivă. Astfel, constatându-
se ca fiind ilegală decizia agentului constatator Sandu Andrei din 15.08.2024, la data de 14 
octombrie 2024 a fost contestată în ordinea art.448 din Codul contravențional.
 De asemenea, în dezacord cu hotărârea Judecătoriei Cimișlia, sediul Central, din 24 iunie 
2025, Nahut Mihail la 09 iulie 2025 a depus recurs, prin care a solicitat admiterea recursului, 
casarea hotărârii instanței de fond, cu emiterea unei noi decizii, prin care să fie anulat procesul-
verbal cu privire la contravenție nr.MAI06228559 din 15 august 2024 și încetarea procesului 
contravențional. În motivarea cererii de recurs a indicat că, agentul constatator nu a consemnat 
toate mențiunile obligatorii în procesul-verbal cu privire la contravenție prevăzute de art.445 Cod 
contravențional, și anume a circumstanțelor comiterii și încadrării juridice a faptei 
contravenționale săvârșite. De asemenea indică că, instanța de fond greșit a interpretat norma de 
drept aplicabilă cauzei, ceia ce a dus la respingerea contestației. 
 Astfel, consideră că, în privința procesului-verbal cu privire la contravenție emis în 
privința sa, este incidentă cauza de nulitate absolută.
Termenul de declarare a recursului.
În conformitate cu art.468 alin.(1) Cod contravențional, recursul împotriva hotărîrii 
judecătoreşti contravenţionale se declară în termen de 15 zile de la data pronunțării hotărîrii 
judecătoreşti sau, pentru părțile care nu au fost prezente la şedința de judecare a cauzei 
contravenționale, de la data înmînării copiei de pe hotărîrea judecătorească, în condițiile 
art.463 alin.(1).
Completul de judecată constată că, hotărârea primei instanțe a fost pronunțată la data 24 
iunie 2025 în prezența contravenientului Nahut Mihail și procurorului în Procuratura raionului 
Cimișlia, Pașcaneanu Sergiu. Recursul a fost înregistrat de către procurorul în Procuratura 
raionului Cimișlia, Pașcaneanu Sergiu, la data de 08 iulie 2025, iar de contravenientul Nahut 
Mihail la 09 iulie 2025, din care considerente Completul de judecată consideră că termenul legal 
de declarare a recursurilor a fost respectat. 
Procedura de notificare a fost legal executată.
În corespundere cu prevederile art.471 alin.(1), (2) din Cod contravențional, recursul se 
judecă de un complet din 3 judecători, fără prezența părților. Instanța de recurs fixează data 
examinării recursului și dispune să se comunice părților la proces despre aceasta, cu acordarea 
dreptului de depunere a referinței.
Participanții au fost notificați despre data examinării cauzei și le-a fost oferit termen pentru 
depunerea referinței și pentru a opta cu privire la necesitatea administrării de noi probe
La 05 noiembrie 2025 avocatul Canja Alexandru, în interesele lui Țanțuc Vasile, a depus 
referință, solicitând menținerea hotărârii Judecătoriei Cimișlia, sediul Central din 24 iunie 2025.
Aprecierea instanței de recurs.
Judecând recursurile declarate, verificând materialele cauzei contravenționale şi analizând 
hotărârea atacată prin prisma criticilor formulate în recurs, Completul de judecată conclude 
asupra necesității admiterii a recursurilor declarate de procurorul în Procuratura raionului 
Cimișlia, Pașcaneanu Sergiu, și contravenientul Nahut Mihail, cu casarea hotărârii instanței de 
fond, rejudecarea cauzei și pronunțarea unei noi hotărâri, reieșind din următoarele rațiuni.
Conform art.466 Cod contravențional, hotărîrile judecătorești contravenționale pot fi 
atacate cu recurs, pentru a se repara erorile de drept.
Conform art.473 alin.(1) pct.2) lit.b) Cod contravențional, după examinarea recursului, 
instanţa de recurs adoptă una dintre următoarele decizii: admite recursul, casând hotărârea 
atacată, parţial sau integral şi adoptă una din următoarele soluţii: b) rejudecă cauza cu 
adoptarea unei noi hotărîri, însă fără a înrăutăţi situaţia contravenientului.
Conform art.466 Cod contravențional, hotărîrile judecătoreşti contravenţionale pot fi 
atacate cu recurs, pentru a se repara erorile de drept, în următoarele temeiuri: a) nu au fost 
respectate dispoziţiile privind competenţa după materie sau după calitatea persoanei; b) şedinţa 
de judecată nu a fost publică; c) cauza a fost judecată fără citarea legală a unei părţi sau care, 
legal citată, s-a aflat în imposibilitatea de a se prezenta sau de a înştiinţa instanţa despre 
imposibilitate; d) hotărîrea atacată nu cuprinde motivele pe care se întemeiază soluţia ori 
motivarea soluţiei contrazice dispozitivul hotărîrii sau acesta este expus neclar, sau dispozitivul 
hotărîrii redactate nu corespunde dispozitivului pronunţat după deliberare; e) nu au fost 
întrunite elementele constitutive ale contravenţiei sau instanţa a pronunţat o hotărîre de 
sancţionare pentru o altă faptă decît cea imputată contravenientului, cu excepţia cazurilor de 
reîncadrare juridică a acţiunilor lui în temeiul unei legi mai blînde; f) contravenientul a fost 
sancţionat pentru o faptă neprevăzută de prezentul cod; g) s-au aplicat sancţiuni în alte limite 
decît cele prevăzute de lege sau nu corespund faptei săvîrşite sau persoanei contravenientului; 
h) contravenientul a fost supus anterior răspunderii contravenţionale pentru această faptă sau 
există o cauză de înlăturare a răspunderii contravenţionale, sau aplicarea sancţiunii a fost 
înlăturată de o nouă lege ori anulată de un act de amnistie, sau a intervenit decesul 
contravenientului ori împăcarea părţilor în cazul prevăzut de lege; i) faptei săvîrşite i s-a dat o 
încadrare juridică greşită; j) a intervenit o lege mai favorabilă contravenientului; k) Curtea 
Constituţională a declarat neconstituţională prevederea legii aplicate; l) instanţa de judecată 
internaţională, prin hotărîre în o altă cauză, a constatat o încălcare la nivel naţional a 
drepturilor şi libertăţilor omului care poate fi reparată şi în cauza respectivă.
Astfel, potrivit materialelor cauzei s-a constatat că, la 15 august 2024 de către agentul 
constatator din cadrul Inspectoratului de Poliție Cimișlia, Sandu Andrei, a fost întocmit în 
privința lui Nahut Mihail procesul-verbal cu privire la contravenție seria/nr.MAI 06 228559, în 
baza art.245 alin.(2) Cod contravențional, pentru faptul că Nahut Mihail la data de 15 august 
2024, ora 20:10, în raionul Cimișlia, pe traseul G-125, în preajma km. 14+500 m, fiind cioban a 
unei turme de ovine, în timp ce acestea erau mânate spre domiciliu, nu a manifestat prudență și 
în consecință o oaie-miel a ieșit pe partea carosabilă. În rezultat mielul a fost tamponat de 
mijlocul de transport de model ”Volvo XC 90 ”, n/î ”*****”,  condus de Țanțuc Vasile (f.d.24)
Prin decizia agentului constatator Sandu Andrei din 15 august 2024, Nahut Mihail a fost 
sancționat cu amendă în mărime de 9 unități convenționale, ce constituie 450 lei, în baza art.245 
alin.(2) Cod contravențional.  
La data de 18 octombrie 2024, procurorul în Procuratura raionului Cimișlia, Pașcaneanu 
Sergiu, a depus contestație împotriva procesului-verbal cu privire la contravenție și a deciziei de 
sancționare din 15 august 2024, emise în privința lui Nahut Mihail în baza art.245 alin.(2) Cod 
contravențional, prin care a solicitat repunerea în termenul de depunere a contestației, în baza 
art.448 alin.(5) Cod contravențional, și anularea ca fiind ilegală a deciziei și a procesului-verbal 
cu privire la contravenție, emise de agentul constatator al IP Cimișlia, Andrei Sandu, la 15 august 
2024, în procesul contravențional pornit în privința lui Nahut Mihail în baza informației nr.2371 
din 15 august 2024.
Prima instanță, examinând cauza contravențională, a ajuns la concluzia de a repune 
procurorul în Procuratura raionului Cimișlia, Pașcaneanu Sergiu, în termenul de contestare a 
procesului-verbal cu privire la contravenție și a deciziei de sancționare din 15 august 2024, emise 
în privința lui Nahut Mihail în baza art.245 alin.(2) Cod contravențional. Fiind respinsă ca 
neîntemeiată contestația depusă de procurorul în Procuratura raionului Cimișlia, Pașcaneanu 
Sergiu, împotriva procesului-verbal cu privire la contravenție și a deciziei de sancționare din 15 
august 2024, emise în privința lui Nahut Mihail în baza art.245 alin.(2) Cod contravențional.
Verificând legalitatea și temeinicia hotărârii judecătorești contestate, Completul de 
judecată reține că, prima instanță la examinarea cauzei nu a stabilit prin prisma art.396 alin.(3 1) 
Cod contravențional, competența procurorului de a contesta procesul-verbal cu privire la 
contravenție și decizia de sancționare din 15 august 2024, emise în privința lui Nahut Mihail în 
baza art.245 alin.(2) Cod contravențional, și pripit a procedat la examinarea fondului contestației.
Potrivit art.448 alin.(1) Cod contravențional, contravenientul, victima sau reprezentantul 
acestora, procurorul, dacă este parte în cauza contravențională, în cazul în care nu sînt de 
acord cu decizia agentului constatator sau în cazul în care aceasta a fost emisă cu încălcarea 
normelor procesuale stabilite de prezentul cod, sînt în drept să conteste decizia emisă asupra 
cauzei contravenționale.
Iar, potrivit art.396 alin.(3 1) Cod contravențional, procurorul este în drept să verifice 
legalitatea acțiunilor agentului constatator din cadrul subdiviziunilor Ministerului Afacerilor 
Interne, ale Centrului Național Anticorupție, ale Serviciului Vamal sau ale Serviciului Fiscal de 
Stat la înregistrarea sesizărilor despre săvârșirea contravențiilor și, în urma verificării 
efectuate, după caz, să pornească procesul contravențional sau să atace decizia agentului 
constatator în instanța de judecată.
Astfel, în temeiul art.396 alin.(3 1) Cod contravențional, la cererea victimei sau din oficiu, 
procurorul poate interveni, doar pentru a verifica legalitatea acțiunilor agentului constatator la 
înregistrarea sesizării depuse sau pentru a ataca decizia agentului constatator în instanța de 
judecată. Această competență rezultă din art.5 lit.d) din Legea cu privire la procuratură, care 
prevede drept funcție a procuraturii controlul asupra respectării legislației privind înregistrarea 
sesizărilor cu privire la infracțiuni.
Notabil este că, art.396 alin.(3 1) Cod contravențional oferă procurorului posibilitatea să 
intervină în cazul în care agentul constatator încearcă să tăinuiască comiterea unei infracțiuni, 
prin înregistrarea ei ca contravenție. Totodată, prevederile art.396 alin.(3 1) Cod contravențional 
nu are menirea de a impune victimei obligația de a se adresa la procuror înainte de a contesta în 
instanța de judecată decizia în cauza contravențională, ci din contra oferă dreptul victimei și a 
contravenientului de a contesta decizia direct în instanța de judecată. Aceiași logică rezultă și din 
interpretarea sistematică a Codului contravențional, care nu permite procurorului să anuleze 
decizia agentului constatator. 
Respectiv, din art.396 alin.(3 1) Cod contravențional rezultă că procurorul poate interveni 
doar pentru a dispune pornirea procesului contravențional, atunci când nu este înregistrată 
corespunzător sesizarea, sau de a ataca decizia agentului constatator în instanța de judecată când 
nu este de acord cu ultima. Însă, la caz agentul constatator a înregistrat sesizarea despre 
săvârșirea contravenției și a emis decizia de sancționare. Persoanele interesate, în temeiul art.448 
alin.(1) Cod contravențional erau în drept să conteste decizia emisă asupra cauzei 
contravenționale în instanța de judecată. Interpretarea art.396 alin.(3 1) Cod contravențional, în 
sensul instituirii unei căi prealabile de adresare la procuror înainte de a contesta în instanța de 
judecată decizia adoptată în urma examinării cauzei contravenționale, este eronată.
Astfel, Completul de judecată menționează că din prevederile legale citate supra, la caz 
reiese expres faptul că procesul-verbal cu privire la contravenție seria/nr.MAI06 228559 și 
decizia de sancționare din 15 august 2024, emise în privința lui Nahut Mihail în baza art.245 
alin.(2) Cod contravențional, nu pot fi contestate de procuror. Prin urmare, rezultă în afara 
oricărui dubiu că prevederile art.396 alin.(3 1) Cod contravențional nu permit procurorului în 
Procuratura Cimișlia, Pașcaneanu Sergiu, de a contesta decizia agentului constatator în prezenta 
cauză contravențională, or procuror nu este parte în cauza contravențională, iar sesizarea despre 
săvârșirea contravenției a fost înregistrată și examinată de către agentul constatator competent.
Completul de judecată ține să menționeze că, potrivit jurisprudenței relevante a Curții 
Europene a Drepturilor Omului, „Dreptul de acces la o instanță” nu este un drept absolut, nici în 
materie penală, nici în materie civilă. El se pretează la limitări implicite [Deweer împotriva 
Belgiei, pct.49; a se vedea, de asemenea, Kart împotriva Turciei (MC), pct.67]. Limitările 
dreptului de acces la o instanță pot rezulta din norme de procedură cum ar fi condițiile de 
admisibilitate a unei căi de atac.
În prezența raționamentelor dezvoltate mai sus, Completul de judecată ajunge la concluzia 
de a admite recursul declarat de procurorul în Procuratura Cimișlia, Pașcaneanu Sergiu, și 
recursul declarat de contravenientul Nahut Mihail, casează hotărârea primei instanțe, rejudecă 
cauza cu adoptarea unei noi hotărâri, de respingere a contestației depusă de procurorul în 
Procuratura raionului Cimișlia, Pașcaneanu Sergiu, împotriva procesului-verbal cu privire la 
contravenție seria/nr.MAI06 228559 și a deciziei de sancționare din 15 august 2024, emise în 
privința lui Nahut Mihail în baza art.245 alin.(2) Cod contravențional, ca fiind inadmisibilă.
          Conducându-se de prevederile articolelor 473 alin.(1) pct.2) lit.b) și 474 din Codul 
contravențional, Completul de judecată, -
D  E  C  I  D  E :
Se admite recursul declarat de procurorul în Procuratura Cimișlia, Pașcaneanu Sergiu, și 
recursul declarat de contravenientul Nahut Mihail.
Se casează integral hotărârea Judecătoriei Cimișlia, sediul Central, din 24 iunie 2025, 
pronunțată în cauza contravențională la contestația depusă de procurorul în Procuratura raionului 
Cimișlia, Pașcaneanu Sergiu, împotriva procesului-verbal cu privire la contravenție 
seria/nr.MAI06 228559 și a deciziei de sancționare din 15 august 2024, emise în privința lui 
Nahut Mihail în baza art.245 alin.(2) Cod contravențional.
Se rejudecă cauza, cu adoptarea unei noi hotărâri, după cum urmează.  
Se respinge ca inadmisibilă contestația depusă de procurorul în Procuratura raionului 
Cimișlia, Pașcaneanu Sergiu, împotriva procesului-verbal cu privire la contravenție 
seria/nr.MAI06 228559 și a deciziei de sancționare din 15 august 2024, emise în privința lui 
Nahut Mihail în baza art.245 alin.(2) Cod contravențional.
Decizia este irevocabilă.
         Președintele completului, judecător:                                                         Vitalie Movilă
         Judecătorii:                                                                                                  Inga Gorlenco
                                                                                                                       
                                                                                                                                Evgheni Bancov