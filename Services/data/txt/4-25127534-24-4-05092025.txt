Dosar nr. 4-196/2025
4-25127534-24-4-05092025
H O T Ă R Â R E
În numele Legii
11 decembrie 2025                                                                                                          or. Criuleni 
Judecătoria Criuleni (sediul Central)
Instanța compusă din: 
Președintele ședinței, judecătorul      Adrian Clevada
Grefier                  Cotruță Irina 
examinând în ședință de judecată publică cauza contravențională de învinuire a lui  
Sușițchi Andrei, născut la*****, IDNP *****, domiciliat în*****, în comiterea contravenției 
prevăzută de art. 63 alin.(1), din Cod contravențional.
Cauza s-a aflat pe rolul instanței de la 05 septembrie 2025 până la 11 decembrie 2025.
Asupra probelor și materialelor prezentate, instanța de judecată
A constatat:
         Sușițchi Andrei la 21 august 2025 ora 22:17 aflîndu-se în***** nu şi-a îndeplinit 
corespunzător obligaţiunile de educare şi instruire a copilului minor ***** exprimat prin faptul 
că acesta după orele 22:17 cînta la chitară în fața blocului.
În conformitate cu prevederile art. 395 alin. (1) pct. (1) lit. c) Cod contravențional, agentul 
constatator a expediat materialele acumulate pe cazul dat în instanța de judecată pentru 
examinare şi adoptarea unei hotărâri.
În şedinţa de judecată agentul constatator din cadrul IP  Criuleni, Rapeșcu Iurie,  fiind 
legal citat nu sa prezentat, prin cerere a solicitat examinarea cauzei în lipsa sa.
 Contravenientul Sușițchi Andrei, în ședința de judecată s-a prezentat, a recunoscut vina, a 
manifestat căință sinceră și a solicitat o pedeapsă sub formă de amendă minimă.
Potrivit art. 455, alin.(2, 3) din Codul contravențional ce stabilește că, prezenţa agentului 
constatator sau, după caz, a procurorului, în cazul în care acesta este parte în cauza 
contravenţională, la şedinţa de judecare a cauzei contravenţionale este obligatorie. Absenţa 
agentului constatator sau, după caz, a procurorului, citaţi în conformitate cu legislaţia, fără motiv 
întemeiat şi fără înştiinţarea prealabilă a instanţei, nu împiedică judecarea cauzei 
contravenţionale şi permite aplicarea acestuia a unei amenzi judiciare de către instanţa de 
judecată, în conformitate cu art.201 din Codul de procedură penală. Neprezentarea în şedinţă a 
făptuitorului sau a victimei, legal citate, fără motive întemeiate nu împiedică judecarea cauzei 
contravenționale. 
Astfel, în legătură cu aceasta instanța a considerat posibil examinarea cauzei în lipsa 
agentului constatator ținînd cont de termenul restrîns de examinare a cauzelor contravenționale. 
Studiind materialele prezentate, instanța de judecată ajunge la concluzia că învinuirea 
imputată Sușițchi Andrei şi-a găsit confirmare în cadrul ședinței de judecată.  
Potrivit art. 395 alin. (1) pct. 1) Cod contravențional, instanța judecă toate cazurile cu privire 
la contravenții, cu excepția celor atribuite de prezentul cod competenței unor alte organe.
În conformitate cu prevederile art. 400 alin. (4-5) Cod contravențional, contravenţiile 
prevăzute la art. 63 se constată de către angajaţii subdiviziunilor subordonate Ministerului 
Afacerilor Interne care exercită atribuţiile poliţiei. Procesele-verbale cu privire la contravenţiile 
prevăzute la art. 63, se remit spre examinare în fond instanţei de judecată competente.
Prin urmare, analizând probele prezentate instanţa de judecată consideră că, vinovăţia lui 
Sușițchi Andrei de săvârşirea faptelor comise integral este confirmată prin probe pertinente şi 
concludente, şi anume: - Informația din R2 cu nr. 3933 din 21 august 20225, plîngerea cet. 
Maximciuc Diana, Declarațiile lui Maximciuc Diana, Declarațiile contravenientului, precum și 
alte documente anexate la materialele cauzei, care coroborate cu declarațiile participanților la 
proces constituie probe utile, pertinente și concludente, formând un ansamblu probator ce 
confirmă totalmente vinovăția contravenientului Sușițchi Andrei.
În acest sens instanța de judecată remarcă că, procesului-verbal cu privire la contravenție, 
fiind întocmit de un organ al statului aflat în exercițiul funcțiunii, trebuie sa i se recunoască 
valoarea probatorie sub aspectul constatării stării de fapt, ca efect al triplei prezumții de 
autenticitate, veridicitate și legalitate. 
Totodată, potrivit prevederilor Legii nr. 320 cu privire la activitatea poliției și statutul 
polițistului și normelor Codului contravențional, constatările agentului constatator făcute în 
procesul-verbal cu privire la contravenție se prezumă a fi autentice, reflectând evenimentele ce 
au avut loc în realitate, bucurându-se de forță probantă până la proba contrară.
Analizând probele cercetate în ședința de judecată prin prisma prevederilor art.425 Cod 
contravențional, în virtutea cărora, fiecare probă urmează să fie apreciată din punct de vedere al 
pertinenței, concludenței, utilității și veridicității ei, iar toate aspectele și în mod obiectiv, 
călăuzindu-se de lege, se ajunge la concluzia că în ședința de judecată cu certitudine s-a dovedit 
vinovăția lui Sușițchi Andrei în comiterea contravenției prevăzute la art.63 alin.(1), Cod 
contravențional, neîndeplinirea sau îndeplinirea necorespunzătoare de către părinţi sau de către 
persoanele care îi înlocuiesc a obligaţiilor de întreţinere, de educare şi de instruire a copilului.
Contravenientul nu a prezentat instanței careva probe pertinente și concludente, în 
corespundere cu principiul contradictorialităţii, în combaterea celor constatate de către agentul 
constatator, respectiv, faptele constatate de către agentul constatator sunt apreciate de instanţa de 
judecată ca fiind veridice, reflectând evenimentele ce au avut loc în realitate.
Totodată, studiind procesul-verbal cu privire la contravenţie nr. MAI 06 545240 din 04 
septembrie 2025, prin prisma art. 442 şi 443 Cod contravenţional, instanţa le găseşte ca fiind 
întocmite cu respectarea prevederilor indicate, neexistând cazuri de nulitate absolută ce ar putea 
fi invocate din oficiu.
La stabilirea categoriei şi mărimii pedepsei instanţa de judecată ia în consideraţie că, 
contravenientul Sușițchi Andrei a fost găsit vinovat de săvârşirea contravențiilor prevăzute de 
art. 63 alin. 1), din Codul contravențional al R. Moldova, pentru care legea contravențională 
prevede pedeapsa de la 6 la 15 unităţi convenţionale sau cu muncă neremunerată în folosul 
comunităţii de la 15 la 25 de ore.
De asemenea, la determinarea categoriei de pedeapsă pentru contravenția respectivă instanţa 
de judecată ţine cont de faptul că, contravenienta nu și-a exprimat acordul la numirea pedepsei în 
formă de muncă neremunerată în folosul comunităţii, drept consecinţă, fără acordul 
contravenientei instanţa consideră imposibilă aplicarea în speţă a pedepsei în formă de muncă 
neremunerată în folosul comunităţii, din care considerente instanța consideră că pedepasa în 
privința Sușițchi Andrei urmează a fi stabilită sub formă de amendă, care va fi una echitabilă şi 
rezonabilă pentru cele comise.
La fel, la stabilirea categoriei și mărimii pedepsei instanța i-a în considerație și faptul că, în 
privința Sușițchi Andrei nu au fost stabilite careva circumstanțe atenuante sau agravante.
Din considerentele indicate şi ţinând cont de analiza cumulativă a criteriilor de 
individualizare a pedepsei şi coroborarea probelor care furnizează informaţiile respective, 
precum şi indicarea temeiurilor care fundamentează proporţionalitatea între scopul reeducării 
contravenientului, ținând cont de personalitatea acestei, de comportamentul acesteia în timpul și 
după comiterea contravenției, luând în considerație caracterul retributiv al pedepsei aplicate şi 
aşteptările societăţii faţă de actul de justiţie realizat sub aspectul restabilirii ordinii de drept 
încălcate, instanţa consideră că pedeapsa aplicată în privința Sușițchi Andrei urmează să fie 
stabilită sub formă de amendă în mărime de 6 (șase) unităţi convenţionale, ceea ce constituie 300 
(trei sute) lei pentru comiterea contravenții prevăzute de art. 63 alin.1), cod contravențional.
Instanţa ține să explice contravenientei Sușițchi Andrei că este în drept de a achita jumătate 
din amenda stabilită, conform art. 34 alin. (3) Cod contravențional, dacă o plăteşte în cel mult 3 
zile lucrătoare de la data aducerii la cunoștință a hotărârii și efectele neachitării amenzii în decurs 
de 30 de zile de la data aducerii la cunoștință a hotărârii, prevăzute de art. 34 alin. (4) Cod 
contravențional.
Pentru aceste motive şi în conformitate cu art. 63 alin.(1-2), art.458, art.460, art.462 Cod 
contravenţional R.M., instanţa de judecată
H O T Ă R Ă Ș T E : 
Se recunoaște vinovat Sușițchi Andrei, născut la*****, IDNP *****, domiciliat în*****, 
de săvârşirea contravenției prevăzută de art. 63 alin.(1), Cod contravențional al R. Moldova şi în 
baza acestei Legi se stabileşte acestuia o pedeapsa sub formă de amendă în mărime de 6 (șase) 
unităţi convenţionale, ceea ce constituie 300 (trei sute) lei.
Se explică contravenientului prevederile art. 34 alin. (3) Cod contravențional că este în drept 
să achite jumătate din amenda stabilită dacă o plătește în cel mult 3 zile lucrătoare de la data 
aducerii la cunoștință a deciziei de aplicare a sancțiunii contravenționale.
În acest caz se consideră că sancțiunea amenzii este executată integral, cu excepția cazului 
în care a fost contestată decizia de aplicare a sancțiunii contravenționale şi contravenientul nu şi-
a retras cererea de contestare a deciziei, emisă asupra cauzei contravenționale, pînă la cercetarea 
judecătorească.
Hotărârea  este cu drept de recurs la Curtea de Apel Centru în termen de 15 zile din 
momentul pronunțării, prin intermediul Judecătoriei Criuleni (sediul Central).
Preşedintele şedinţei,
     judecătorul:                               /semnătura/                                                   Adrian 
Clevada
copia corespunde originalului:
judecătorul:                                                                                                      Adrian Clevada