C U R T E A     D E     A P E L     N O R D
Dosarul nr.1a-262/25          Judecătoria Edineț, sediul Central
Nr.PIGD 1-24144835-03-1a-25042025       Judecător Bîrsan Ghenadie
D E C I Z I E
În numele Legii
11 decembrie 2025                 municipiul Bălți 
Colegiul penal al Curții de Apel Nord, 
În completul compus din: 
Președintele ședinței, judecător                    Ghenadie Liulca
Judecători          Ludmila Iarmaliuc, Aurelia Andronache
Grefier                                          Doina Știrbu 
cu participarea:
Procurorului             Liliana Pasat
Avocatului:          Mariana Ciubara
a judecat în ședință publică, în ordine de apel, apelul declarat de către 
avocatul Ciumac Natalia în interesele inculpatului Crețu Valentin împotriva 
sentinței Judecătoriei Edineț, sediul Central din data de 20 martie 2025, prin care:
Crețu Valentin *****, c/p *****, născut la *****, 
originar din s. *****, locuitor al or. *****, cetăţean al 
Republicii Moldova, de naționalitate moldovean, posedă 
limba română, studii medii incomplete, se află în relații 
de concubinaj, neangajat în câmpul muncii, nu deține 
grad de dezabilitate, este sănătos, la evidența medicului 
psihiatru și narcolog nu se află, rechizitoriul a primit, 
drepturile și obligațiile i-au fost explicate, în stare de arest 
preventiv pe cauza dată se află începând cu data de 27 
februarie 2025 (f.d. 6-15, Vol. II), anterior condamnat:
- prin sentinţa Judecătoriei Dondușeni din 19 ianuarie 2006, 
în baza art. 186 alin. (2) Cod penal la pedeapsă muncă 
neremunerată în folosul comunității pe o perioadă de 200 ore - 
pedeapsa executată;
- prin sentinţa Judecătoriei Ocnița din 24 iunie 2010, în baza 
art. 186 alin. (2) lit. b), c) și d) și art. 208 alin. (1) Cod penal, în 
baza art. 84 alin. (1) Cod penal la pedeapsă privațiune de libertate 
pe termen de 1 an și 6 luni - pedeapsa executată;
- prin sentinţa Judecătoriei Sîngerei din 15 octombrie 2012, 
în baza art. 190 alin. (2) Cod penal cu stabilirea pedepsei sub formă 
de privațiune de libertate pentru un termen de 3 ani, în baza art. 84 
alin. (4) Cod penal, cu comasarea sentinței din 23 martie 2012, 
fiindu-i stabilită pedeapsa definitivă închisoare pe termen de 3 ani 
și 6 luni, cu privarea de dreptul de a ocupa funcții de răspundere pe 
un termen de 3 ani - pedeapsa executată;
- prin sentinţa Judecătoriei Drochia, sediul Rîșcani din 10 
aprilie 2019,  în baza art. 186 alin. (2) Cod penal la pedeapsă 
privațiune de libertate pentru 2 ani și 6 luni (f.d. 183-188, Vol. I);
- prin sentinţa Judecătoriei Edineț, sediul Ocnița din 31 
martie 2022, în baza art.art. 192 1 alin. (2), 186 alin. (2), 192 1 alin. 
(2) Cod penal, în baza art. 84 alin. (1) Cod penal la pedeapsă 
definitivă privațiune de libertate pentru 5 ani - fiind absolvit de 
pedeapsa penală numită, în legătură cu art. 2 din legea cu privire la 
amnistie nr. 243 din 24 decembrie 2021 (f.d. 190-199, Vol. I);
- prin sentinţa Judecătoriei Edineț, sediul Dondușeni din 21 
octombrie *****, în baza art. 186 alin. (2) Cod penal, în baza art. 
90 Cod penal fiindu-i stabilită pedeapsa definitivă sub formă de 
privațiune de libertate pentru 1 an, fiind suspendat condiționat pe o 
perioadă de probațiune de 2 ani - pedeapsa neexecutată (f.d. 200-
207, Vol. I).
A fost recunoscut vinovat  de săvârșirea infracțiunilor prevăzute în art. 2011 alin. 
(2) lit. a), a1) și art. 287 alin. (1) Cod penal. 
Termenele de judecare a cauzei:
- în instanța de fond: 02 ianuarie-2015-20 martie 2025 
- în instanța de apel: 25 aprilie 2025-11 decembrie 2025.
După expunerea esenței cauzei de către judecătorul raportor, ținând cont de 
materialele cauzei, opiniile participanților la proces, pentru expunere asupra 
apelului înaintat, Colegiul penal, -
C O N S T A T Ă :
Prin sentința Judecătoriei Edineț, sediul Central din data de 20 martie 2025 
Crețu Valentin ***** a fost recunoscut vinovat în comiterea infracțiunii prevăzute 
de art. 201 1 alin. (2) lit. a) și a 1) Cod penal și în baza acestei Legi, i s-a stabilit 
pedeapsă sub formă de închisoare pe termen de 3 (trei) ani, cu ispășirea pedepsei în 
penitenciar de tip semiînchis.
Crețu Valentin ***** a fost recunoscut vinovat în comiterea infracțiunii 
prevăzute de art. 287 alin. (1) Cod penal și în baza acestei Legi, i s-a stabilit 
pedeapsă sub formă de închisoare pe termen de 2 (doi) ani, cu ispășirea pedepsei în 
penitenciar de tip semiînchis.
În conformitate cu art. 84 alin. (1) Cod penal i s-a stabilit lui Crețu Valentin 
***** pedeapsa pentru concurs de infracţiuni, prin cumul parțial al pedepselor 
aplicate, stabilindu-i astfel pedeapsa sub formă de închisoare pe un termen de 4 
(patru) ani cu ispășirea pedepsei în penitenciar de tip semiînchis.
În conformitate cu art. 85 alin. (1) Cod penal, la pedeapsa aplicată lui Crețu 
Valentin ***** s-a adăugat integral pedeapsa, neexecutată, stabilită lui prin 
sentinţa Judecătoriei Edineț, sediul Dondușeni din 21 octombrie *****, stabilindu-i 
astfel pedeapsa definitivă sub formă de închisoare pe termen de 5 (cinci) ani, cu 
ispășirea pedepsei în penitenciar de tip semiînchis.
Termenul ispășirii pedepsei sub formă de închisoare lui Crețu Valentin 
*****, s-a dispus a se calcula din 20 martie 2025, cu includerea în termenul 
pedepsei aplicate: - termenul reținerii acestuia din 14 decembrie ***** ora 22.50 
(f.d.49 volumul I) până la 17 decembrie ***** ora 14.30 (f.d.76 volumul I);-
termenul reținerii acestuia din 17 decembrie ***** ora 14.41 (f.d.114 vol. I) 
până la 18 decembrie ***** ora 17.20 (f.d.208 vol. I) și - termenul reținerii și 
aflării sub arest din 27 februarie 2025 până la 20 martie 2025.
Măsura preventivă sub formă de arest preventiv, aplicată în privința lui Crețu 
Valentin ***** s-a dispus a se menține până ce sentința va deveni definitivă.
A fost admisă cerința acuzatorului de stat cu privire la încasarea cheltuielilor 
judiciare din contul inculpatului.
S-a încasat din contul inculpatului Crețu Valentin ***** în beneficiul 
statului cheltuielile judiciare în sumă de *****,00 (o sută douăzeci, 00) lei.
A fost soluționată soarta corpurilor delicte.
Adoptând sentința în cauză, prima instanță a constatat că Crețu Valentin 
*****, la data de 14 decembrie *****, aproximativ la ora 17:00, fiind sub 
influenţa alcoolului consumat, având concentraţia vaporilor de alcool în aerul 
expirat de 0,73 mg/1, în preajma şi pe teritoriul gospodăriei rudei *****, amplasată 
pe strada *****, *****, a iniţiat un conflict cu concubina Stoian Oxana a.n. *****, 
şi fostul concubin ai acesteia, Radu Andrei, în cadrul cărui, acționând cu intenţie 
directă, urmărind scopul pricinuirii suferințelor psihice şi fizice, inclusiv țelul de 
intimidare în scop de impunere a voinţei, a luat forţat de la concubina Stoian 
Oxana copilul lor comun *****, anul nașterii *****, cu care a plecat de la faţa 
locului.
Prelungindu-şi acţiunile sale cu caracter violent, fiind ajuns din urmă de 
către concubina Stoian Oxana, care îl avea în braţe pe al doilea copil comun, 
*****, anul nașterii *****, agresorul, acționând cu ajutorul unui cuțit de bucătărie 
pe care îl avea asupra sa, a aplicat lama cuțitului în regiunea gâtului copilului 
*****, concomitent amenințând mama acestuia cu omorul pruncului prin lezarea 
arterei carotide.
În continuare, victima Stoian Oxana, reușind să evite traumatizarea 
pruncului ***** şi să-l deposedeze pe agresor de copilul *****, a fost supusă 
violenţei fizice din partea concubinului, fiind îmbrâncită împreună cu copiii 
minori.
În finalitatea acţiunilor sale cu caracter violent, agresorul Crețu Valentin, 
fiind deposedat de obiectul ascuțit - tăietor de către Radu Andrei, a aplicat o serie 
de lovituri cu pumnii şi picioarele asupra corpului celui din urmă, inclusiv 
muşcându-i o porțiune de ureche, astfel pricinuindu-i dureri fizice şi vătămări 
corporale.
Tot el, Crețu Valentin *****, la data de 14 decembrie *****, după ora 
17:00, aflându-se pe strada *****, *****, adică în loc public şi care prin destinația 
lui este accesibil publicului, a iniţiat fără pretext semnificativ, un conflict cu Radu 
Andrei (anul nașterii *****), în cadrul cărui, acționând cu intenţie directă, 
manifestând lipsă evidentă de respect faţă de societate şi normele etice general 
acceptate, cu deosebită obrăznicie, a aplicat celui din urmă mai multe lovituri cu 
pumnii şi picioarele în diferite regiuni ale corpului, inclusiv muşcându-i o porțiune 
din pavilionul urechii dreapta, astfel provocându-i, conform raportului de expertiză 
judiciară nr. 202419P0778 din 17.12.2024, vătămare corporală ușoară, după 
criteriul incapacităţii permanente şi neînsemnate de muncă - 5% (amputare până la 
1/3 din pavilionul urechii), sub formă de plagă la urechea dreaptă cu lipsă 
(amputare) a unei porțiuni din pavilionul ei în secțiunea inferioară, plăgi la nas pe 
stânga şi buza superioară pe dreapta care puteau fi rezultatul mușcăturii la data şi 
circumstanţele indicate.
În ședința de judecată inculpatul inculpatul Crețu Valentin *****, fiind 
audiat a declarat că, recunoaște parțial vina în faptele ce i se incriminează.
Judecând prezenta cauză în procedură generală, instanța de fond a stabilit 
faptele infracționale și vinovăția lui Crețu Valentin ***** de comiterea acestora ei, 
calificând acțiunile acestuia conform art. 201 1 alin. (2) lit. a), a l) Cod penal, după 
semnele calificative: ”violenţa în familie, adică acţiunea intenţionată comisă de un 
membru al familiei în privinţa altui membru al familiei, manifestata prin 
intimidare în scop de impunere a voinţei, fapte săvârşite asupra a doi membri ai 
familiei, inclusiv cu bună ştiinţă asupra unui minor” și conform art. 287 alin. (1) 
Cod penal, după semnele calificative: ”huliganismul, adică acţiunile intenţionate 
care încalcă ordinea publică, însoţite de aplicarea violenţei asupra persoanei, 
acţiuni care, prin conţinutul lor, se deosebesc printr-o obrăznicie deosebită”.
Sentința instanței de fond a fost atacată în ordine de apel de către avocata 
Natalia Ciumac în interesul inculpatului Crețu Valentin, solicitând admiterea 
cererii de apel, casarea sentinţei Judecătoriei Edineţ sediul Central din 20 martie 
2025, în privinţa inculpatului Cretu Valentin în comiterea infracţiunii prevăzute de 
art. 2011 alin. (2) lit. a) şi a 1 ) şi în baza art. 287 alin. (1) Cod penal cu emiterea 
unei sentinţe de achitare în baza art. 390 alin.(1) pct.1) Cod procedură penală 
deoarece nu s-a constatat existenţa faptei infracţiunilor, cu respingerea încasării 
cheltuielilor judiciare de la inculpat.
În motivarea apelului a invocat următoarele argumente:
- referindu-se la declarațiile inculpatului Crețu Valentin și a părții vătămate Stoian 
Oxana a reținut, că partea acuzării constatând că sunt divergenţe referitor la 
declaraţiile părţii vătămate Stoian Oxana date la faza de urmărire penală şi cu cele 
date în şedinţa de judecată a înaintat demers de a da citire declaraţiilor. Instanţa de 
judecată acceptând demersul înaintat, procurorul a dat citire declaraţiilor părţii 
vătămate Stoian Oxana de la faza de urmărire penală înregistrate în vol.I, f.d. 33- 
35 din proces - verbal din 14 decembrie 2024, de audiere a părţii vătămate Stoian 
Oxana.
- s-a referit și la conținutul declarațiilor martorilor *****, ***** totodată 
menționând că potrivit celor menţionate de partea vătămată, cât şi martorii indicaţi, 
la fel şi de declaraţiile inculpatului Creţu Valentin, unde a declarat, că nu îşi 
recunoaşte vinovăţia şi a explicat în instanţă, cât şi la urmărire penală, că nu a avut 
o astfel de intenţie să comită infracţiunea de care este învinuit. Totodată, şi de 
faptul că în acţiunile acestuia nu se remarcă faptul de existenţă a laturii obiective în 
componenţa de infracţiune de care este inculpat.
- consideră că acuzarea nu a adus probe pertinente, utile şi concludente care să 
demonstreze vinovăţia inculpatului în cele incriminate. Totodată, nu este de acord 
cu cele menţionate de către partea vătămată Radu Andrei, deoarece ambii se află în 
relaţii ostile, concubinând cu Stoian Oxana (mama copiilor).
- cu referire la art. 3 alin. (1),art. 4 alin. (2), art. 6 alin. (1) și (2)Cod penal  și art. 8 
alin. (1-3) Cod procedură penală a solicitat emiterea unei sentințe de achitare în 
baza art. 390 alin. (1) pct. 1) Cod procedură penală.
- referitor la încasarea cheltuielilor judiciare de la inculpat a reținut că potrivit 
sentinţei, s-a dispus încasarea din contul inculpatului Creţu Valentin ***** în 
beneficiul Statului cheltuielile judiciare în sumă de *****,00 (o sută douăzeci, 00) 
lei. 
- în legătură cu faptul, că în privinţa inculpatului Creţu Valentin se solicită 
emiterea unei sentinţei de achitare în conformitate cu art. 390 alin.(1) pct.1) Cod 
procedură penală consideră oportună respingerea încasării, ca fiind fără temei, 
deoarece contravine prezumției nevinovăţiei art. 8 Cod de procedură penală şi art. 
6 &1 al CEDO deoarece inculpatul nu îşi recunoaşte vinovăţia şi se declară 
nevinovat în comiterea componențelor de infracţiune incriminate.
Avocata Ciubara Mariana în interesul inculpatului Crețu Valentin în 
ședința instanței de apel a pledat pentru admiterea cererii de apel, casarea sentinței 
Judecătoriei Edineț sediul (central) din 20 martie 2025 cu emiterea unei sentințe de 
achitare în baza art. 390 alin.(1) Cod procedură penală, deoarece nu s-a constat 
existența faptei infracționale, pe motivele de drept și de fapt invocate în cererea de 
apel.
Inculpatul Crețu Valentin în ședința instanței de apel a declarat că nu 
recunoaște vina pentru infracțiunea de violență în familie, dar recunoaște integral 
vina de comiterea infracțiunii în baza art. 287 Cod penal.
Procurorul Liliana Pasat în ședința instanței de apel a indicat că apelul 
declarat de către avocata Natalia Ciumac este absolut neîntemeiat, în care nu a nu 
fost invocate careva motive de dezacord cu sentința contestată. Consideră sentința 
ca una întemeiată, fiind constatat cu certitudine faptele incriminate inculpatului 
Crețu Valentin. De asemenea s-a constatat și faptul că inculpatul în rezultatul unui 
conflict cu Radu Andrei i-a aplicat lovituri cu pumnii și picioarele inclusiv 
mușcându-i urechea. Deși în instanța de judecată au fost schimbate declarațiile, în 
instanța de judecată au fost date citire declarațiilor de la urmărirea penală prin care 
aceștia au descris circumstanțele, indicând toate acțiunile lui Crețu Valentin. Arată, 
că la speță prin toate probele acumulate se constată toate infracțiunile incriminate 
lui Crețu Valentin și pedeapsa aplicată acestuia este una legală și corectă. 
Opinează că temeiuri de casare a sentinței lipsesc solicitând  respingerea 
apelului cu menținerea sentinței fătă modificări.
Ca urmare a expunerii părților pe marginea apelului declarat, în 
susținere/respingerea argumentelor din cererea de apel părțile s-au referit la baza 
probantă, astfel în instanța de apel fiind cercetate următoarele înscrisuri din 
materialele cauzei penale: proces-verbal din 14 decembrie 2024 de consemnare a 
plângerii orale de la Stoian Oxana (f.d.4, vol. I); informație telefonică din 14 
decembrie 2024 (f.d.6, vol. I); proces-verbal din 14 decembrie 2024 de cercetare la 
fața locului cu planșă fotografică anexă (f.d.8-18, vol. I); proces-verbal din 14 
decembrie 2024 de audiere a martorului *****(f.d.21-22, vol. I); proces-verbal din 
14 decembrie 2024 de audiere a martorului Radu Andrei (f.d.23, vol. I); proces-
verbal din 14 decembrie 2024 de audiere a martorului ***** (f.d.24-25, vol. I); 
proces-verbal din 14 decembrie 2024 de audiere a părții vătămate Stoian Oxana 
(f.d.33-34, vol. I); rezultatul din 14 decembrie 2024 cu aparatul ”Drager” în 
privința lui Crețu Valentin (f.d.38, vol. I); proces-verbal din 17 decembrie 2024 de 
examinare a obiectelor cu tabel fotografic anexă (f.d.54-58, vol. I); -proces-verbal 
din 16 decembrie 2024 de consemnare a plângerii orale de la Radu Andrei (f.d.82-
82, vol. I); proces-verbal din 16 decembrie 2024 de examinare a obiectelor cu tabel 
fotografic anexă (f.d.94-97, vol. I); raport de expertiză judiciară nr. 202419P0778 
din 17 decembrie 2024 (f.d.101-102, vol. I); cazierul contravențional în privința lui 
Crețu Valentin (f.d.125-126, vol. I); revendicarea în privința lui Crețu Valentin 
(f.d.127-129, vol. I); Copia sentinței Judecătoriei Edineț sediul Ocnița din 31 
martie 2022 în privința lui Crețu Valentin (f.d.155-174, vol. I); copia la sentințele 
și deciziile emise în privința lui Crețu Valentin (f.d.183-210, vol. I); declarațiile 
din 27 februarie 2025 a martorului ***** (f.d.3, vol. II); declarațiile din 27 
februarie 2025 a martorului ***** (f.d.4, vol. II); declarațiile din 27 februarie 2025 
a părții vătămate Stoian Oxana (f.d.5, vol. II); declarațiile din 11 martie 2025 a 
părții vătămate Radu Andrei (f.d.19, vol. II).
Verificând apelul declarat în raport cu materialele cauzei prezentate spre 
examinare şi prevederile Legii, ascultând părerile participanților la proces, 
Colegiul a ajuns la concluzia, că apelul declarat de apărător în interesul 
inculpatului Crețu Valentin urmează a fi respins ca nefondat, respectiva soluție 
fiind adoptată în conformitate cu prevederile art.415 alin.(1) pct.1) lit.c) Cod 
procedură penală, potrivit cărora, instanța de apel, judecând cauza în ordine de 
apel, adoptă una din următoarele decizii: ...respinge apelul, menținând hotărârea 
atacată, dacă: ...apelul este nefondat.
La fel, Colegiul reține și dispozițiile art.414 alin.(1) Cod procedură penală, 
potrivit cărora, instanţa de apel, judecând apelul, verifică legalitatea și temeinicia 
hotărârii contestate în baza probelor examinate de prima instanță, conform 
materialelor cauzei penale și oricăror noi probe prezentate instanței de apel.
Colegiul penal consideră, că judecând cauza penală, instanța de fond în 
conformitate cu prevederile art.101 Cod procedură penală a respectat normele 
procesuale, a verificat complet, sub toate aspectele și în mod obiectiv 
circumstanțele cauzei, a dat probelor administrate o apreciere legală din punct de 
vedere al pertinenței, concludenţei, utilității, veridicității, și din punct de vedere al 
coroborării lor, corect ajungând la concluzia privind vinovăția inculpatului  Creți 
Valentin în comiterea faptelor incriminate, constatând și reținând în acțiunile 
acestuia comiterea faptelor infracționale prevăzute de art. 201 1 alin. (2) lit. a), a 1) 
Cod penal conform semnelor calificative: ”violenţa în familie, adică acţiunea 
intenționată comisă de un membru al familiei în privinţa altui membru al familiei, 
manifestată prin intimidare în scop de impunere a voinţei, fapte săvârșite asupra a 
doi membri ai familiei, inclusiv cu bună știință asupra unui minor”și art. 287 alin. 
(1) Cod penal conform semnelor calificative: ”huliganismul, adică acţiunile 
intenţionate care încalcă ordinea publică, însoțite de aplicarea violenţei asupra 
persoanei, acţiuni care, prin conţinutul lor, se deosebesc printr-o obrăznicie 
deosebită”.
Colegiul ajunge la concluzia privind legalitatea sentinței adoptate, or, 
instanța de fond a apreciat obiectiv aspectele de fapt şi de drept ale cauzei prin 
prisma probelor acumulate şi cercetate în ședință. În acest sens, instanța de fond 
întemeiat a bazat sentința de condamnare pe probele cercetate în ședința de 
judecată și analizate în conținutul sentinței.
Potrivit art.413 alin.(3) Cod procedură penală, instanța de apel, la cererea 
părților, poate cerceta suplimentar probele administrate în primă instanță și poate 
administra probe noi. 
Instanța de apel operează și cu prevederile art.414 alin.(6) Cod procedură 
penală, potrivit cărora, instanța de apel nu este în drept să-și întemeieze concluziile 
pe probele cercetate de prima instanță dacă ele nu au fost verificate în ședința de 
judecată a instanței de apel și nu au fost consemnate în procesul verbal.
Potrivit art.100 alin.(4) Cod procedură penală, toate probele administrate în 
cauza penală vor fi verificate sub toate aspectele, complet şi obiectiv. Verificarea 
probelor constă în analiza probelor administrate, coroborarea lor cu alte probe, 
administrarea de noi probe şi verificarea sursei din care provin probele, în 
conformitate cu prevederile prezentului cod, prin procedee probatorii respective.
Potrivit art.101, alin.(1,2) Cod procedură penală, fiecare probă urmează să 
fie apreciată din punct de vedere al pertinenţei, concludenţei, utilităţii şi 
veridicităţii ei, iar toate probele în ansamblu – din punct de vedere al coroborării 
lor. Reprezentantul organului de urmărire penală sau judecătorul apreciază 
probele conform propriei convingeri, formate în urma examinării lor în ansamblu, 
sub toate aspectele şi în mod obiectiv, călăuzindu-se de lege.
În urma verificării probatoriului cercetat, Colegiul penal conclude, că 
probele puse la baza sentinței de condamnare a lui Crețu Valentin pe art. 201 1 alin. 
(2) lit. a), a 1) și 287 alin. (1) Cod penal corespund cerințelor legale, prin prisma 
acestora instanța de judecată a apreciat obiectiv aspectele de fapt și de drept ale 
cauzei. Probele administrate în cadrul prezentei cauze penale formează un 
ansamblu probatoriu, prin care se dovedește pe deplin vinovăția inculpatului în 
faptele infracționale aduse lui în învinuire, totodată fiind totalmente combătute 
invocările din apel.
Deși prin apelul declarat la caz de apărător în interesul inculpatului s-a 
solicitat emiterea unei soluții de achitare pe ambele capete de învinuire (art. 2011 
alin. (2) lit. a), a 1) și 287 alin. (1) Cod penal), totuși în ședința instanței de apel 
Crețu Valentin a declarat că nu recunoaște vina doar ce ține de infracțiunea de 
violență în familie, astfel recunoscând integral comiterea infracțiunii de huliganism 
în temeiul art. 287 alin. (1) Cod penal. În consecința celor expuse Colegiul penal 
va combate argumentele apărării cu privire la achitarea inculpatului Crețu Valentin 
în baza art. 2011 alin. (2) lit. a), a1) Cod penal.
Astfel, efectuând analiza juridico-penală a componenței de infracțiune 
imputată inculpatului Crețu Valentin, Colegiul la fel ca și instanța de fond reține, 
că obiectul material al infracţiunii incriminate la art. 201 1 Cod penal îl constituie 
corpul persoanei, mai exact corpul părții vătămate cet. Stoian Oxana. 
Din aceste considerente, victimă a infracţiunii specificate este Stoian Oxana, 
care întrunește condiţiile privind calitatea de membru al familiei făptuitorului, fiind 
concubina inculpatului.
Relevant s-a reținut de instanța de fond și faptul, că inculpatul Crețu 
Valentin a realizat latura obiectivă a infracţiunii de violenţă în familie prin fapta 
prejudiciabilă reprezentată prin modalitatea faptică de violență manifestată prin 
intimidare în scop de impunere a voinței și anume luând forțat de la partea 
vătămată Stoian Oxana copilul lor comun ***** a.n. *****, cu care a plecat de la 
faţa locului. Prelungindu-şi acţiunile sale cu caracter violent, fiind ajuns din urmă 
de către partea vătămată Stoian Oxana, care îl avea în brațe pe al doilea copil 
comun, *****, anul nașterii *****, el în calitate de agresor, acționând cu ajutorul 
unui cuţit de bucătărie pe care îl avea asupra sa, a aplicat lama cuțitului în 
regiunea gâtului copilului *****, concomitent amenințând mama acestuia cu 
omorul pruncului prin lezarea arterei carotide. În continuare, victima Stoian 
Oxana, reușind să evite traumatizarea pruncului ***** şi să-l deposedeze pe 
agresor de copilul *****, a fost supusă violenţei fizice din partea concubinului, 
fiind îmbrâncită împreună cu copiii minori.
Just s-a constatat și legătura de cauzalitate dintre fapta prejudiciabilă, adică 
maltratarea Oxanei Stoian şi urmările prejudiciabile care sunt confirmate prin 
declaraţiile părţii vătămate și a martorilor date în cadrul şedinţei de judecată sub 
jurământ.
Mai mult ca atât, în sensul confirmării vinovăției instanța de fond a 
menționat just că fiind cercetate corpurile delicte, inculpatul a recunoscut faptul că, 
în plapumă a învelit copilul și a ieșit cu el din domiciliu, îndreptându-se spre 
magazin. 
Deși inculpatul Crețu Valentin nu recunoaște faptul că, avea asupra s-a un 
cuțit de bucătărie și că, a aplicat lama cuțitului în regiunea gâtului copilului *****, 
instanța reține că, potrivit proces-verbal din data de 16 decembrie 2024 de 
examinare a obiectului (cu planșe fotografice), au fost cercetate două cuțite de 
bucătărie şi șase cioburi de sticlă a unui pahar de culoare galbenă cu fragmente 
transparente (f.d. 94-97, vol. I). 
Totodată, instanța a relevant a reținut și faptul, că Radu Andrei care se afla la 
fața locului, a încercat să-l deposedeze pe inculpatul Crețu Valentin de cuțitul de 
bucătărie, însă ca rezultat ultimul a avut de suferit astfel potrivit raportului de 
expertiză judiciară nr. 202419P0779 din 17 decembrie 2024 la cet. Radu Andrei, s-
au constatat: plagă la urechea dreaptă cu lipsă (amputare) a unei porţiuni din 
pavilionul ei în secţiunea inferioară, plăgi la nas pe stânga şi buza superioară pe 
dreapta care puteau fi rezultatul muşcăturii la data şi circumstanţele indicate, se 
califică ca vătămare corporală uşoară după criteriu incapacității permanente şi 
neînsemnate de muncă - 5% (amputare până la o 1/3 din pavilionul urechii (f.d. 
101-102, vol. I).
În consecința celor expuse la caz cert s-a constatat la speță că în faptele 
săvârșite de inculpatul Crețu Valentin se rețin acțiunile intenționate asupra 
concubinei Stoian Oxana, minorului ***** a.n. *****, și minorului ***** a.n. 
*****, adică acțiuni violente manifestate prin adoptarea unui comportament 
agresiv şi distructiv, prin provocarea stărilor de tensiune, ofensare, luare în 
derâdere, înjurare, insultare, poreclire, șantajare, amenințări verbale şi cu răfuiala 
fizică, în scop de a-i provoca suferinţe psihice. 
Latura subiectivă a infracțiunii examinate se caracterizează prin intenție 
directă. 
Subiectul infracțiunii este o persoană fizică, care, la momentul săvârșirii 
infracţiunii fiind pasibil de răspundere penală, în momentul săvârșirii infracţiunii, 
avea împlinit vârsta de 16 ani, (născut la *****) fapt constatat prin documentele 
prezentate de organele competente. 
Totodată, acesta este subiectul special al violenţei în familie, fapt prescris în 
art. 1331 Cod penal, prin membru de familie, fiind în relaţii de rudenie cu partea 
vătămată Stoian Oxana (fiind concubina inculpatului) și a atentat la relaţiile sociale 
cu privire la solidaritatea familială, precum şi la relaţiile cu privire la integritatea 
corporală.
Existența violenței între concubinii Crețu Valentin și Stoian Oxana, și anume 
violența fizică și psihologică admisă din partea inculpatului Crețu Valentin asupra 
concubinei sale se confirmă prin cumulul probator administrat la faza de urmărire 
penală, cât și prin declarațiile martorilor audiați în ședința de judecată.
Astfel, vina inculpatului Crețu Valentin de comiterea infracțiunii prevăzute 
de art. 201 1alin. (2) lit.a), a 1) Cod penal se confirmă prin declarațiile părții 
vătămate Stoian Oxana depuse în instanța de judecată declarând că inculpatul 
Crețu Valentin îi este concubin de o perioadă de 5 ani relații din care au doi copii 
comuni. La 14 decembrie 2024, aflându-se la domiciliu cu Crețu Valentin. După 
care, a venit la ei Radu Andrei care se afla în stare de ebrietate ca să o vadă fiica 
lor comună *****. Când Crețu Valentin a ieșit afară cu fiul lor minor și au plecat 
la magazin, Radu Andrei a inițiat un conflict și ea cu Radu Andrei au ieșit afară. 
Ulterior ea, Radu Andrei, mama sa ***** și fratele ***** la fel au mers după 
băiat în direcția magazinului. În apropierea magazinului, Radu Andrei l-a apucat 
de gât pe Crețu Valentin, deoarece ultimul a luat fiul minor de la mamă, după care 
ei s-au luat la bătaie. Ea a auzit de la Radu Andrei, precum că, inculpatul Crețu 
Valentin are cuțit asupra lui, însă ea nu a văzut acest cuțit. Văzând că conflictul nu 
se aplanează ea a telefonat la poliție. Inițial s-a bătut Crețu Valentin cu Radu 
Andrei, după care s-a bătut fratele ei cu Crețu Valentin. Cunoaște că, în urma 
conflictului, Radu Andrei a avut vătămări în regiunea capului și anume la nas și la 
gură (f.d. 5, vol. II). 
La fel ca și instanța de fond Colegiul penal va reține ca fiind justă poziția 
acesteia referitor la faptul, că partea acuzării constatând că sunt divergențe referitor 
la declarațiile părții vătămate Stoian Oxana date la faza de urmărire penală și cu 
cele date în ședința de judecată a dat citire declarațiilor  care a declarat că 
locuieşte în or. Edineţ str. Petru Rareş ***** cu copiii săi minori ***** a.n. 
*****, ***** a.n. ***** şi ***** a.n. *****. Aproximativ 5 ani a concubinat cu 
Creţu Valentin având împreună doi copii-***** a.n. *****, ***** a.n. *****, și 
deoarece acesta în ultima perioadă o amenința cu răfuiala fizică fiind mereu în 
stare de ebrietate, ea a decis să se desparte de el, astfel la 12 decembrie 2024 
Creţu Valentin a venit la ea, Stoian Oxana, acasă şi a amenințat că o să-i ia copiii, 
la fel a iniţiat şi un conflict verbal, la ce ea s-a adresat la poliţie. La 14 decembrie 
2024 după amiază, la ea acasă a venit fostul concubin Radu Andrei pentru a-şi 
vedea fiica *****. Ulterior, acasă la ultima a venit şi Creţu Valentin, care tot 
solicita să-i dea copiii, în caz contrar îşi va pune capăt zilelor, la ce ea a refuzat. 
Aproximativ la orele 17:00 Creţu Valentin din nou a venit la ea la domiciliu, fiind 
în stare de ebrietate și având un comportament agresiv, sub pretextul că dorește 
să-şi ia copilul minor *****, a iniţiat cu dânsa și cu Radu Andrei un conflict în 
urma căruia a luat copilul în braţe şi cu care s-a deplasat pe aceiași stradă, iar 
Stoian Oxana alergând în urma acestuia pentru a-şi lua copilul avându-1 în brațe 
pe al doilea copil al său minor, *****, atunci Creţu Valentin fiind la gardul unei 
gospodării a apucat-o de haină, în regiunea gâtului şi Creţu Valentin având un 
cuţit de bucătărie în mână (cu mănunchi parţial deteriorat de culoare cafenie) l-a 
pus la gâtul minorului ***** ameninţând-o pe aceasta că-1 va omorî dacă nu-i dă 
copiii săi, atunci a îmbrâncit-o la o parte, dar totuşi Stoian Oxana a reuşit să-şi ia 
copilul din mâinile acestuia. În conflict s-a implicat Radu Andrei care i- a dezbătut 
cuțitul din mâna lui Creţu Valentin, între aceștia fiind o altercație în urma căreia 
Creţu Valentin l-a muşcat de urechea dreaptă şi l-a lovit cu pumnii şi picioarele pe 
Radu Andrei care a căzut jos la pământ, atunci s-a implicat şi fratele lui Stoian 
Oxana, ***** pentru a-1 imobiliza pe Creţu Valentin însă acesta a început să-l 
lovească. A declarat că Radu Andrei în urma altercației sângera în regiunea 
nasului, a urechii şi buzei. În scurt timp au sosit angajații de poliţie şi ambulanța” 
(f.d. 33-35, vol. I).
Declarațiile părții vătămate Stoian Oxana coroborează cu declarațiile părții 
vătămate Radu Andrei depuse în instanța de judecată acesta declarând și descriind 
aceleași circumstanțe: ”... la data de 14 decembrie 2024, dânsul a venit la 
domiciliul Oxanei Stoian cu scopul de a vizita fiica lor minoră, intrând în casă, 
după el a intrat și inculpatul Crețu Valentin. Ulterior el ieșind afară să fumeze a 
văzut cum inculpatul Crețu Valentin a ieșit din casă cu un copil în brațe și el a 
mers după Crețu Valentin pentru a lua copilul, între dânsul și Crețu Valentin s-a 
iscat un conflict, ultimul i-a rupt scurta, l-a lovit cu piciorul în regiunea pieptului, 
după care a căzut jos la pământ. (f.d. 19, Vol. II).
De asemenea cele constatate și reținute în sarcina inculpatului Crețu 
Valentin cu privire la infracțiunea de violență în familie se confirmă și prin 
declarațiile martorilor ***** și ***** depuse în instanța de judecată (f.d. 3, 4, vol. 
II).
La fel relevant întru combaterea solicitării avocatului de achitare a clientului 
său în baza art. 201 1 alin. (2) lit.a 1), a) Cod penal sunt și materialele scrise 
acumulate și cercetate atât în instanța de fond cât și în cea de apel și anume: 
proces-verbal din 14 decembrie 2024 de consemnare a plângerii verbale a lui 
Stoian Oxana despre comiterea infracţiunii despre violență în familie (f.d. 4, vol. 
I); informația nr. 20241405255 din 14 decembrie 2024, ora 17:45, parvenită la 
DZN, potrivit căreia, cet. Stoian Oxana în or. Edineț, str. ***** nr. *****, a 
comunicat precum că a fost bătută de Crețu Valentin (f.d. 6, vol. I); proces-verbal 
din 14 decembrie 2024 de cercetare la faţa locului (cu planşe fotografice), fiind 
efectuate examinări în gospodăriei lui *****, amplasată pe strada *****, ***** - 
locul comiterii infracţiunii despre violenţă în familie (f.d. 8-18, vol. I); proces-
verbal din 17 decembrie 2024 de examinare a obiectului (cu planşe fotografice), 
fiind examinată o plapumă şi o sticlă din masă plastică cu inscripția ”Coca-Cola”, 
cu volumul de 0,5 litri, pe ambele obiecte cercetate fiind prezente pete de culoare 
brun-roșietică asemănătoare cu sângele (f.d. 54-58, vol. I); 
În circumstanțele descrise instanța de judecată reţine că, în faptele 
inculpatului sunt întrunite toate elemente şi semnele distinctive obligatorii ale 
componențelor de infracţiuni prevăzute de art. 2011 alin. (2) lit. a) și a1) Cod penal.
Deci, instanța va reține neconvingătoare argumentele apărării care în cererea 
de recurs a făcut extrageri din declarațiile părții vătămate a martorilor precum și 
Colegiul penal va rămâne solidar cu poziția instanței de fond care a apreciat critic 
declarațiile părții vătămate Stoian Oxana și a martorilor acuzării ***** și ***** or, 
potrivit materialului probator al cauzei se denotă faptul că inculpatul Crețu 
Valentin a aplicat violență asupra concubinei Stoian Oxana și asupra copiilor 
minori. Mai mult ca atât, a folosit un cuțit de bucătărie pentru satisfacerea voinței 
de aplicare a violenței. Totodată, relevant instanța de fond a considerat că, 
schimbarea declarațiilor de către partea vătămată Stoian Oxana și martorii acuzării 
***** și ***** în ședința de judecată, constituie și o  urmare a faptului că, ultimii 
sunt în relații de rudenie cu inculpatul, l-au iertat pe ultimul și nu mai doresc ca 
acesta să fie tras la răspundere penală, urmărind scopul de inducere în eroare a 
instanţei, în acest sens motivându-se că în şedinţa de judecată partea vătămată 
Stoian Oxana, pledând pentru nevinovăția inculpatului, nu a fost în stare să dea o 
explicație plauzibilă despre faptul că, de la ea a fost luat forțat copilul minor ***** 
a.n. *****. Ulterior, minorului de către inculpat în regiunea gâtului fiind aplicată 
lama cuțitului cu amenințarea părții vătămate că va omorî pruncul prin lezarea 
arterei carotide și într-un final cu toții au fost îmbrânciți de către inculpat.
Relevant speței este și faptul, că nerecunoaşterea vinovăţiei de către 
inculpatul nu echivalează cu achitarea acestuia, devreme ce probele prezentate în 
sprijinul învinuirii au fost apreciate în ansamblu, din punct de vedere al pertinenţei, 
concludenţii, utilităţii, veridicității şi coroborării lor, şi dovedesc incontestabil 
săvârșirea de către Crețu Valentin a infracţiunii imputate. Mai mult ca atât se reține 
că nerecunoașterea vinei de către inculpat, urmează a fi apreciată ca o metodă de 
apărare, de eschivare de la răspunderea penală şi un drept de a nu se autoincrimina, 
garantat de art. 66 Cod procedură penală şi art. 6 CEDO, or, persoana care pe tot 
parcursul procesului penal are calitatea procesuală de inculpat nu poate fi urmărit 
pentru depunerea declarațiilor false sau refuzul de a face declarații şi nu pot fi 
calificate ca circumstanțe agravante la stabilirea pedepsei penale, deoarece este un 
drept al său, iar nevinovăția lui trebuie dovedită de către acuzatorul de stat prin 
probe.
Respectiv, poziția inculpatului susținută în ședința de judecată şi de partea 
vătămată Stoian Oxana, just a fost apreciată drept o tentativă de inducere în eroare 
a instanţei, or probele analizate şi cercetate în şedinţa de judecată demonstrează în 
acțiunile inculpatului comiterea infracțiunii prevăzute de art. 201 1 alin. (2) lit. a) și 
a1) Cod penal. 
Astfel, verificând legalitatea hotărârii atacate sub aspectele relatate în 
cererea de apel, Colegiul penal reţine, că temeiurile invocate de apărare nu şi-au 
găsit confirmare în cauza dată, or, starea de fapt reținută şi de drept apreciată de 
către instanța de fond, concordă cu circumstanțele stabilite şi probele administrate, 
iar acțiunile inculpatului au fost just încadrate conform elementelor componenței 
infracțiunii prevăzute de art. 2011 alin. (2) lit.a), a1) și 287 alin. (1) Cod penal.
Analizând circumstanțele și împrejurările speței prin prisma materialelor 
anexate la dosar ce vizează faptele infracționale comise de Crețuu Valentin, 
personalitatea acestuia, Colegiul penal concluzionează, că prima instanță justificat 
i-a aplicat inculpatului pedeapsa sub formă de închisoare, iar cuantumul pedepselor 
pentru infracțiunile comise a fost stabilit cu respectarea principiilor individualizării 
pedepsei penale.
Colegiul penal reține, că potrivit prevederilor art.75 alin.(1) Cod penal, 
persoanei recunoscute vinovate de săvârşirea unei infracţiuni i se aplică o 
pedeapsă echitabilă în limitele fixate în Partea specială a prezentului cod şi în 
strictă conformitate cu dispoziţiile Părţii generale a prezentului cod. La stabilirea 
categoriei şi termenului pedepsei, instanţa de judecată ţine cont de gravitatea 
infracţiunii săvârşite, de motivul acesteia, de persoana celui vinovat, de 
circumstanțele cauzei care atenuează ori agravează răspunderea, de influenţa 
pedepsei aplicate asupra corectării şi reeducării vinovatului, precum şi de 
condiţiile de viaţă ale familiei acestuia. Totodată alin.(2) al articolului nominalizat 
stipulează, că în cazul alternativelor de pedeapsă prevăzute pentru infracţiunea 
săvârşită, pedeapsa cu închisoare are un caracter excepţional şi se aplică atunci 
când gravitatea infracţiunii şi personalitatea infractorului fac necesară aplicarea 
pedepsei cu închisoare, iar o altă pedeapsă este insuficientă şi nu şi-ar atinge 
scopul. O pedeapsă mai aspră, din numărul celor alternative prevăzute pentru 
săvârşirea infracţiunii, se stabileşte numai în cazul în care o pedeapsă mai blândă, 
din numărul celor menţionate, nu va asigura atingerea scopului pedepsei. 
Caracterul excepţional la aplicarea pedepsei cu închisoare urmează a fi 
argumentat de către instanţa de judecată.
Respectiv, reținând prevederile menționate supra, coroborându-le cu 
circumstanțele cauzei, Colegiul penal consideră, că pedeapsa aplicată inculpatului 
Crețu Valentin, sub formă de închisoare, în cuantumul stabilit de către prima 
instanță, este în coraport cu caracterul și gravitatea faptelor comise - infracţiune 
gravă (art. 2011 alin. (2) lit. a) și a1) Cod penal) și mai puțin gravă (art. 287 alin. (1) 
Cod penal), cu personalitatea inculpatului care nu este căsătorit, locuiește în 
concubinaj, are 2 copii minori la întreținere, anterior a fost atras în repetate rânduri 
la răspundere contravențională - 20 de încălcări, sancțiunile fiind neexecutate (f.d. 
125-126, vol. I); în baza de date cu privire la ”Înștiințarea despre infracțiuni”, 
legate de ilegalitățile comise de inculpat sunt 149 de comunicări (f.d.132-154, vol. 
I); nu se află la evidența medicului narcolog și psihiatru (f.d. 130-131, vol. I).
Totodată, la individualizarea pedepsei instanța de judecată obiectiv a  reținut 
și faptul că inculpatul Crețu Valentin anterior a fost în conflict cu legea penală 
fiind condamnat, repetat, inclusiv la pedepse sub formă de închisoare, cu 
executarea reală a ei, fapt confirmat prin revindecarea și sentințele anexate la cauza 
penală (f.d. 127-129, 155-207 vol. I). 
De asemenea la stabilirea tipului și cuantumului pedepselor penale pentru 
infracțiunile comise de inculpatul Crețu Valentin corect s-a ținut cont și faptul că 
conform art. 76 Cod penal, circumstanțe ce atenuează răspunderea penală a 
inculpatului nu au fost constatate, iar conform art. 77 Cod penal, s-au reținut 
circumstanțe ce agravează răspunderea penală a inculpatului Crețu Valentin, sub 
formă de săvârșirea infracțiunii de către o persoană care anterior a fost condamnată 
pentru o infracțiune similară și pentru alte fapte care au relevanță pentru cauză.
Colegiul penal notează, că rezultând din prevederile art.75 alin.(2) Cod 
penal, sancțiunea închisorii este o formă excepțională de pedeapsă, care se aplică 
doar în cazul în care gravitatea infracțiunii şi personalitatea inculpatului fac 
necesară aplicarea pedepsei cu închisoarea. 
Colegiul notează, că potrivit art.61 alin.(2) Cod penal, pedeapsa are drept 
scop restabilirea echităţii sociale, corectarea şi resocializarea condamnatului, 
precum şi prevenirea săvârşirii de noi infracţiuni atât din partea condamnaţilor, 
cât şi a altor persoane. Executarea pedepsei nu trebuie să cauzeze suferinţe fizice 
şi nici să înjosească demnitatea persoanei condamnate.
Deci, prin prisma celor stipulate de legislator în cuprinsul normei precitate, 
Colegiul consideră, că la caz, atingerea scopurilor menționate: de restabilire a 
echității, de corectare a inculpatului, de prevenire a comiterii altor infracțiuni, va fi 
posibilă doar prin aplicarea față de Crețu Valentin a pedepsei sub formă de 
închisoare, cu executarea ei reală și în cuantumul stabilit de către prima instanță. 
Pedeapsa astfel cum a fost individualizată de către prima instanță răspunde atât 
principiului proporționalității, cât și scopului prevăzut în art.61 Cod penal, 
cuantumul acesteia este dozată corespunzător, iar față de natura și gravitatea 
faptelor comise, a circumstanțelor reale de săvârșire a acestora, pedeapsa aplicată 
inculpatului Crețu Valentin inclusiv prin prisma art. 84 Cod penal este aptă să 
conducă la realizarea scopurilor sancțiunii.
Se reține de Colegiu că la aplicarea pedepsei penale, instanța de judecată s-a 
conformat prevederilor legii care reglementează procesul de stabilire și 
individualizare a pedepsei, motivându-și suficient soluția luată.
În lumina considerațiunilor expuse în prezenta decizie și prevederilor legale 
citate, Colegiul a conchis asupra netemeiniciei cerințelor invocate în apelul 
declarat, din care motiv acesta urmează a fi respins ca nefondat, iar sentința 
menținută fără modificări ca fiind una întemeiată și eficient motivată.
Cu referire la obiecțiile apărătorului-apelant privind încasarea de la 
inculpatul Crețu Valentin în beneficiul statului a cheltuielilor judiciare în aspectul 
în care a solicitat achitarea clientului său, ținând cont de faptul, că a fost reținută 
atât calificarea corectă a acțiunilor infracționale ale acestuia în temeiul art. 201 1 
alin. (2) lit.a), a 1) și 287 alin. (1) Cod penal cât și vinovăția acestuia, Colegiul 
relevă că instanța de fond just s-a manifestat în favoarea admiterii și încasării 
acestora cheltuieli în sumă de 120 lei pentru efectuarea raportului de expertiză 
judiciară nr. 202419P0778 din 17 decembrie 2024.
Ținând cont de cele expuse și motivate supra, Colegiul apreciază necesitatea 
respingerii ca nefondat a apelului declarat de către avocatul Ciumac Natalia în 
interesele inculpatului Crețu Valentin împotriva sentinței Judecătoriei Edineț, 
sediul Central din 20 martie 2025 care este legală și întemeiată în sensul soluției 
emise.
În conformitate cu art.415 alin. (l) pct. l) lit. c) Cod de procedură penală, 
Colegiul penal,-
d e c i d e :
Respinge ca nefondat apelul declarat de avocatul Ciumac Natalia în 
interesele inculpatului Crețu Valentin împotriva sentinței Judecătoriei Edineț, 
sediul Central din 20 martie 2025, sentință care se menține fără modificări.
Termenul ispășirii pedepsei sub formă de închisoare stabilită lui Crețu 
Valentin se calculează începând cu 11 decembrie 2025 cu includerea în termenul 
pedepsei a perioadei reținerii și aflării inculpatului în arest de la 14 decembrie 2024 
până la 17 decembrie 2024, de la 17 decembrie 2024 până la 18 decembrie 2024 și 
de la 27 februarie 2024 până la 11 decembrie 2025.
Decizia este definitivă și executorie din momentul pronunțării, însă poate fi 
atacată cu recurs la Curtea Supremă de Justiție, în termen de două luni de zile, de 
la data pronunțării deciziei motivate.
Decizia integrală pronunţată în şedinţă publică la 11 decembrie 2025.
Preşedintele şedinţei, judecător:                                      Ghenadie Liulca
Judecătorii:                                                                       Ludmila Iarmaliuc
                                                                                         Aurelia Andronache