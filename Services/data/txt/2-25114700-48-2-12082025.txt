Dosarul nr. 2-935/2025
H O T Ă R Â R E
În numele legii
(dispozitiv)
12 decembrie 2025                orașul 
Călărași
Judecătoria Strășeni, sediul Călărași
În componența 
Președintelui de ședință, judecătorul Igor Sîma 
Grefier Cristina Gavrilița
în sediul instanței, în ședință publică, a judecat în procedură generală cauza civilă 
intentată în baza cererii de chemare în judecată depusă de către Tihon Natalia către Tihon Alexei, 
intervenient accesoriu Structura Teritorială de Asistență Socială Călărași cu privire la desfacerea 
căsătoriei, stabilirea domiciliului copiilor și încasarea pensiei de întreținere a copiilor,
În conformitate cu prevederile art. 236, 238-241, Cod de procedură civilă, instanța de 
judecată 
h o t ă r ă ş t e :
Acțiunea civilă înaintată de către Tihon Natalia către Tihon Alexei, intervenient accesoriu 
Structura Teritorială de Asistență Socială Călărași cu privire la desfacerea căsătoriei, stabilirea 
domiciliului copiilor și încasarea pensiei de întreținere a copiilor, se admite integral.
Se desface căsătoria încheiată între Tihon Alexei născut în data de ***** și Tihon 
Natalia, născută în data de ***** înregistrată în data de ***** la Primăria satului ***** raionul 
***** și trecută în registrul actelor de stare civilă cu ***** 
Pentru înregistrarea desfacerii căsătoriei se încasează taxa de stat din contul ambilor soți 
în mărime egală.
Copia de pe hotărârea cu privire la desfacerea căsătoriei, în termen de 3 (trei) zile de la 
data devenirii definitive, se expediază Instituției Publice „Agenția Servicii Publice”, pentru 
introducerea mențiunilor respective în Registrul actelor de stare civilă.
Se stabilește domiciliul copiilor ***** născut în data de ***** și ***** născut în data de 
*****, la domiciliul mamei Tihon Natalia.
Se încasează de la Tihon Alexei în beneficiul Nataliei Tihon, pensia pentru întreținerea 
copiilor, ***** născut în data de ***** și ***** născut în data de *****, în mărime de 1/3 din 
salariu și/sau alte venituri, lunar, începând cu data depunerii cererii de chemare în judecată (11 
august 2025), până la atingerea majoratului de către minori.
Se încasează de la Tihon Alexei în beneficiul statului Republica Moldova taxa de stat în 
mărime totală de 250 (două sute cincizeci) lei, de la plata căreia a fost scutită Tihon Natalia la 
înaintarea acțiunii civile.
Se încasează de la Tihon Alexei în beneficiul Judecătoriei Strășeni, taxa de timbru în 
mărime totală de 200 (două sute) lei, de la plata căreia a fost scutită Tihon Natalia la înaintarea 
acțiunii civile.
Hotărîrea în partea încasării pensiei de întreținere se execută imediat, la expirarea 
termenului de 15 zile, din data pronunțării. 
Hotărârea este cu drept de apel la Curtea de Apel Centru în termen de 30 zile din data 
pronunțării dispozitivului hotărârii, prin intermediul Judecătoriei Strășeni, sediul Călărași.
Președintele ședinței, 
Judecător Igor SÎMA