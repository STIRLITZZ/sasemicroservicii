Dosar nr.  4-1239/2025;
Numărul  4-25158453-51-4-12112025;
H O T Ă R Â R E
În numele Legii
( termenul de examinare 12.11.2025-12.12.2025 )
 
12 decembrie 2025                                                                                                  mun. Ungheni 
Judecătoria Ungheni 
Instanța compusă din: 
Judecător                                                                Ucraințeva Ala 
Grefier                                                                    Ana Mamaliga
În absența:
Agentului constatator Mateescu Ion, care a solicitat examinarea cauzei în lipsa sa;
Persoanei în a cărei privinţă a fost pornit proces contravenţional,  
Movilean Andrian, care a solicitat examinarea cauzei în lipsa sa;
a examinat în ședință de judecată publică, în limba de stat, cauza contravențională privind 
învinuirea lui, Movilean Andrian a.n. *****, numărul de identificare: ***** domiciliat 
*****, studii medii, oficial neangajat în câmpul muncii, anterior a fost atras la răspundere 
contravențională, cetățenia Republicii Moldova, 
în comiterea contravenției prevăzute de art. 229 alin. (2) și 241 alin. (1) Cod 
contravențional, instanța, 
A    c o n s t a t a t:
Fapta prejudiciabilă: 
La data de 04 noiembrie 2025 ora 12:00, de către agentul constatator, Mateescu Ion,  a fost 
întocmit în privința lui Movilean Andrian, proces-verbal cu privire la contravenție seria și nr. 
***** în baza indicilor contravenției prevăzute de art. 229 alin. (2) și 241 alin. (1)  CC al RM 
pentru faptul că la data de 03 noiembrie 2025, ora 00:43, a condus motocicleta de model „***** 
fără numere de înmatriculare, și nu a respectat indicația legală de a opri vehiculul la semnalul 
luminos, special și sonor al agentului de circulație, motocicleta nefiind înmatriculată în modul 
stabilit.
   Astfel, de către agentul constatator acțiunile lui Mateescu Ion au fost calificate în baza 
indicelor componenței de contravenție prevăzută de art. 229 alin. (2) și 241 alin. (1)  CC al RM, 
adică art. 229 alin. (2) CC Conducerea unui vehicul care nu a fost înmatriculat în modul stabilit 
și respectiv  art. 241 alin. (1) CC Neîndeplinirea de către conducătorul de vehicul a indicaţiei 
legale dată de agentul de circulaţie de a opri vehiculul.
Poziția participanților la proces: 
 
   Agentul constatator Mateescu Ion, în ședința de judecată nu s-a prezentat,  însă a anexat 
la materialele dosarului o cerere prin care a solicitat examinarea cauzei în absența sa. Declarând 
prin cerere că solicită de a-l recunoaște culpabil pe Movilean Andrian de comiterea 
contravențiilor prevăzute de art. 229 alin. (2) și 241 alin. (1)  CC. Indică în cerere că susține 
recomandarea înaintată.  
Persoana în a cărei privință a fost pornit proces contravențional de asemenea nu s-au 
prezentat în ședința de judecată, însă la materialele dosarului a fost  anexată cererea acestuia prin 
care a solicitat examinarea cauzei în lipsă.
Conform art. 455 alin.(2) CC: (2-3) Prezenţa agentului constatator sau, după caz, a  
procurorului, în cazul în care acesta este parte în cauza contravenţională, la şedinţa de judecare 
a cauzei contravenţionale este obligatorie. Absenţa agentului constatator sau, după caz, a 
procurorului, citaţi în conformitate cu legislaţia, fără motiv întemeiat şi fără înştiinţarea 
prealabilă a instanţei, nu împiedică judecarea cauzei contravenţionale şi permite aplicarea 
acestuia a unei amenzi judiciare de către instanţa de judecată, în conformitate cu art.201 din 
Codul de procedură penală. Neprezentarea în şedinţă a făptuitorului sau a victimei, legal citate, 
fără motive întemeiate nu împiedică judecarea cauzei contravenţionale.
Verificând legalitatea citării participanților la proces în coraport cu legislația în vigoare,               
instanța a dispus examinarea în continuare în absența agentului constatator, a  persoanei în a 
cărei privință a fost pornit proces contravențional.
  Aprecierea instanței de judecată și stabilirea pedepsei: 
Conform art. 458 alin.(1) CCRM:  examinând cauza contravențională instanța de judecată 
este obligată să determine:
-          caracterul veridic a contravenției imputate;
-          existența cauzelor care înlătură caracterul contravențional al faptei;
-          vinovăția persoanei în privința căreia a fost pornit proces contravențional;
-          existența circumstanțelor atenuante și/sau agravante;
-          necesitatea sancționării și după caz,  caracterul  sancțiunii contravenționale,
-          alte aspecte importante pentru justa soluționare a cauzei.
Conform art. 374 alin.(3) CCRM:  Procesul contravenţional se desfăşoară pe principii 
generale de drept contravenţional, în temeiul Constituției, al prezentului cod, al Codului de 
procedură penală în cazurile expres prevăzute de prezentul cod, precum şi al normelor dreptului 
internaţional şi ale tratatelor internaţionale cu privire la drepturile şi libertăţile fundamentale 
ale omului la care Republica Moldova este parte. 
Conform art. 375 alin.(3) CCRM: Concluziile despre vinovăţia persoanei în săvârşirea 
contravenţiei nu pot fi întemeiate pe presupuneri. Toate dubiile în probarea învinuirii care nu 
pot fi înlăturate în condiţiile prezentului cod se interpretează în favoarea persoanei în a cărei 
privinţă a fost pornit proces contravenţional. 
Conform art. 425 alin.(1),(2), (3) CCRM: Probele sânt elemente de fapt, dobândite în 
modul stabilit de prezentul cod, care servesc la constatarea existenţei sau inexistenţei 
contravenţiei, la identificarea făptuitorului, la constatarea vinovăţiei şi la cunoaşterea altor 
circumstanţe importante pentru justa soluţionare a cauzei.  În calitate de probe se admit 
elementele de fapt constatate prin intermediul următoarelor mijloace: procesul-verbal cu privire 
la contravenţie, procesul-verbal de ridicare a obiectelor şi documentelor, procesul-verbal de 
percheziţie, procesul-verbal privind cercetarea la fața locului, procesele-verbale privind alte 
acțiuni procesuale efectuate în conformitate cu prezentul cod, explicaţiile persoanei în a cărei 
privinţă a fost pornit proces contravenţional, depoziţiile victimei, ale martorilor, înscrisurile, 
înregistrările audio sau video, fotografiile, corpurile delicte, obiectele şi documentele ridicate, 
constatările tehnico-ştiinţifice şi medico-legale, raportul de expertiză.  Aprecierea probelor se 
face de persoana competentă să soluţioneze cauza contravenţională, potrivit convingerii sale pe 
care şi-a format-o cercetând toate probele administrate în raport cu circumstanţele constatate 
ale cauzei şi călăuzindu-se de lege. 
În sarcina instanței este verificarea legalității procesului-verbal din oficiu sau la solicitarea 
participanților la proces. Cu referire la legalitatea procesului-verbal cu privire la contravenție din 
04 noiembrie 2025 seria și nr. *****, analizând cuprinsul acestuia prin raportare la cerințele 
prevăzute de lege  sub sancțiunea nulității absolute, instanța constată că dispozițiile legale în 
materie au fost respectate. Astfel, procesul-verbal cuprinde toate mențiunile prevăzute de 
legislație, sub sancțiunea nulității absolute, descrierea faptei fiind detaliată, cu arătarea tuturor 
împrejurărilor în care contravenția a fost săvârșită.  Dispozițiile legale pertinente au fost corect 
menționate de către agentul constatator.
      Studiind materialele dosarului, audiind participanții la proces, instanţa de judecată conchide 
că în acțiunile lui Movilean Andrian  sunt prezente semnele  contravenției prevăzute de art. 229 
alin. (2),  și 241 alin. (1)  CC al RM.
    Vina lui Movilean Andrian în comiterea contravenției imputate se dovedește integral prin 
următoarele mijloace de probă:
        - Proces-verbal cu privire la contravenție din 04 noiembrie 2025, seria și nr. ***** în baza 
indicilor contravenției  prevăzute de art. art. 229 alin. (2) și 241 alin. (1)  CC al RM în prezența 
contravenientului (f.d.5 );
- Raportul cu privire la înștiințarea telefonică înregistrată la 01 noiembrie în REI-2 cu nr, 
4725(f.d.6);
- Proces verbal ded autosesizare din 01 noiembrie 2025(f.d.7);
- Raportul cu privire la înștiințarea telefonică înregistrată la 01 noiembrie în REI-2 cu nr, 
4726(f.d.8);
-       Tichetul ’’Drager Alcotest 6820, seria *****, Test nr. *****, conform căruia la cet. 
Movilean Andrian în rezultatul testării s-a stabilit concentrația de vapori de alcool în aerul 
expirat de 0,65 mg/1.(f.d. 9);
-       Proces verbal de audiere a persoanei în a cărei privință a fost întocmit proces verbal cu 
privire la contravenție din 04 noiembrie 2025(f.d. 10);
-  Proces verbal de consemnare a declarațiilor lui Ulinici Alin din 05 noiembrie 2025(f.d.11);
-       Proces verbal privind constatare faptei de conducere a mijlocului de transport în stare 
de ebrietate alcoolică/narcotică din 01 noiembrie 2025(f.d.12);
-       Proces verbal de înlăturare de la conducerea vehicolului din 01 noiembrie 2025(f.d.13);
-       Proces verbal de ridicare și aducere a vehicolului la parcarea specială din 01 noiembrie 
2025(f.d.14);
-       Copia procesului-verbal cu privire la contravenție din 05 noiembrie 2025, seria și nr. 
MAI06 874054 în baza indicilor contravenției  prevăzute de art. art. 233 alin. (2) CC al RM în 
privinţa lui Ulinici Alin (f.d. 15);
-       Informație acces web cu privire la persoana Movilean Andrian(f.d.16,17);
-       Cazier contravențional potrivit căreia Movilean Andrian anterior a fost atras la 
răspundere contravențională pentru contravenții similare(f.d.18);
-       Revendicare nr. 246, potrivit căreia Movilean Andrian anterior nu a fost atras la 
răspundere penală(f.d.19);
-       Raport cu privire la prelungirea termenului de examinare a materialului din 04 noiembrie 
2025(f.d.20);
-       Cererea persoanei în a cărei privință a fost pornit proces contravențional prin care solicită 
examinarea cauzei în absența sa (f.d. 21);
-  Cererea agentului constatator  prin care solicită examinarea cauzei în absența sa (f.d. 21).
În baza probelor menționate instanța de judecată constată cu certitudine că, Movilean 
Andrian la data de 03 noiembrie 2025 ora 00:43, a condus motocicleta de model „***** fără 
numere de înmatriculare, și nu a respectat indicația legală de a opri vehiculul la semnalul 
luminos, special și sonor al agentului de circulație, motocicleta nefiind înmatriculată în modul 
stabilit.
    Astfel, acțiunile lui  Movilean Andrian sunt calificate în baza indicelor componenței de 
contravenție prevăzută de art. 229 alin. (2) Cod contravențional, adică Conducerea unui vehicul 
care nu a fost înmatriculat în modul stabilitși respective  art. 241 alin. (1) Cod contravențional  
Neîndeplinirea de către conducătorul de vehicul a indicaţiei legale dată de agentul de circulaţie 
de a opri vehiculul.
Conform art. 41 alin.(1) și (2) CCRM,: sancțiunea contravențională se aplică în funcție de 
caracterul și de gradul prejudiciabil al contravenției, de caracteristica persoanei, de 
circumstanțe atenuante și agravante. Față de persoana a cărei vinovăție este dovedită se aplică 
o sancțiune echitabilă, în limitele și în conformitate cu dispozițiile prezentului cod. 
                Careva circumstanțe  atenuante în privința contravenientului de către instanța de 
judecată nu a fost reținut.
Ca  circumstanță  agravantă în privința lui  Movilean Andrian, instanța  a constatat  
săvârşirea  contravenției de către o persoană care anterior a fost  sancționată de nenumărate ori 
pentru  fapta similară ( f.d. 18),  însă, Movilean Andrian concluzii nu a făcut și  a comis la data 
de 04 noiembrie 2025 contravenție  similară.
Ținând cont de caracterul și gradul pericolului social al contravenției săvârșite, de 
personalitatea lui Movilean Andrian, instanța de judecată consideră că corijarea și reeducarea  
acestuia  este posibilă prin aplicarea a unei sancțiuni sub formă tul că contravenientul Movilean 
Andrian a comis o contravenție   fiind minor, anterior atras la răspundere contravențională pentru 
contravenție similară, cu aplicarea prevederilor art. 44 CC al RM.
Constatând cu certitudine vinovăția lui Movilean Andrian, instanța îi va stabili pedeapsa 
sub formă de muncă neremunerată în folosul comunității după cum urmează,
      pentru comiterea contravenției prevăzute de art. 229 alin.(2) CC,  12 
(douăsprezece) unități convenționale;
      pentru comiterea contravenției prevăzute de art. 241 alin. (1)  CC, 60 (  șaizeci ) 
ore munca neremunerată în folosul comunității;
  În cazul în care una şi aceeaşi persoană săvârşeşte două sau mai multe contravenţii, se 
aplică sancţiune pentru fiecare contravenţie în parte.
(2) Dacă persoana este declarată vinovată de săvîrşirea a două sau mai multor 
contravenţii, se aplică sancţiune pentru fiecare contravenţie în parte, stabilindu-se definitiv 
sancţiunea pentru concurs de contravenţii prin absorbţia sancţiunii mai uşoare de sancţiunea 
mai gravă ori prin cumulul sancţiunilor aplicate în limitele stabilite de articolul care prevede 
sancţiunea mai gravă.
    Luînd în consideraţie gradul şi caracterul prejudiciabil al contravenției săvîrşite, fapta 
săvîrşită prezentînd un grad avansat de pericol şi se încadrează în categoria contravențiilor din 
domeniul transporturilor, afectînd securitatea circulaţiei rutiere ca parte componentă a securităţii 
şi ordinii publice, punînd în pericol viaţa şi sănătatea persoanelor, instanța va aplica 
contravenientului și pedeapsa complementară obligatorie sub forma privării de dreptul de a 
conduce mijloace de transport.
   Având în vedere cele expuse, în conformitate cu prevederile art.229 alin. (2), art. 241 
alin. (1) CC al RM,  34, 44, 395, 460, 462 CC RM, instanța de judecată,
H o t ă r ă ș t e:
Se recunoaşte  culpabil Movilean Andrian de  comiterea contravenţiei prevăzute  de art. 
229 alin (2) CC şi conform Legii i se aplică sancţiune sub formă de amendă în mărime  de 12 ( 
douăsprezece) unităţi convenţionale.
Se recunoaște  culpabil Movilean Andrian de  comiterea contravenției prevăzute  de art. 
241 alin. (1) CC şi conform Legii i se aplică sancțiune sub formă de 60 (  șaizeci ) ore munca 
neremunerată în folosul comunității, cu privarea de dreptul de a conduce mijloace de 
transport pe un termen de la 6  ( șase)  luni.
Conform art. 44 Cod contravențional, pentru concurs de contravenţii prin absorbţia 
sancţiunii mai uşoare de sancţiunea mai gravă, stabilindu-se lui Movilean Andrian, 
sancţiunea definitivă – muncă neremunerată în folosul comunității în mărime de 60 
(șaizeci) ore cu privarea de dreptul de a conduce mijloace de transport pe un termen de la 
6  ( șase)  luni.
Conform art. 37 alin. (5) Cod contravențional, se obligă  Movilean Andrian ca, în termen 
de 10 (zece) zile din momentul rămânerii definitive a hotărârii să se prezinte la organul de 
probațiune în a cărui rază teritorială îşi are domiciliul pentru a fi luat la evidență în scopul 
supravegherii executării sancțiunii contravenționale. 
Se explică lui Movilean Andrian, că potrivit art. 37 alin. (6) Cod contravențional, în caz de 
eschivare de la munca neremunerată în folosul comunităţii, această sancţiune se înlocuieşte cu 
arest contravenţional, calculându-se o zi de arest pentru 2 ore de muncă neremunerată în folosul 
comunităţii. 
Executarea sancțiunii privării de dreptul de a conduce mijloace de transport se va asigura 
de către organul de poliție în a cărui rază teritorială îşi are domiciliul Movilean Andrian. 
La devenirea definitivă a hotărârii, cancelaria instanței de judecată va trimite hotărârea 
privind privarea de dreptul de a conduce mijloace de transport şi dispoziția de executare 
organului de poliție în a cărui rază teritorială îşi are domiciliul contravenientul, care la rândul 
său, în termen de 5 zile, va informa instanţa de judecată despre executarea hotărârii.
Hotărârea poate fi atacată cu recurs la Curtea de Apel Nord, curs de 15 (cincisprezece) zile 
de la data pronunțării hotărârii, prin intermediul Judecătoriei Ungheni. 
     Președintele ședinței, 
   Judecător                                                                    Ala  UCRAINȚEVA