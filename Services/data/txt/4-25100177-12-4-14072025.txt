Dosarul nr.4-1690/2025
4-25100177-12-4-14072025
H O T Ă R Î R E
În numele Legii
12 decembrie 2025                                                                               
mun.Chişinău
Judecătoria Chişinău (sediul Buiucani) 
În componenţa:
Preşedintelui şedinţei, judecătorul Angela Catană, 
Grefierului Nicolae Leucă
Cu participarea: agentului constatator din cadrul Centrului Național pentru 
Protecția Datelor cu Caracter Personal al R.Moldova, Marcela Pîrțac 
În lipsa: persoanei în a cărei privință a fost pornit procesul contravențional, 
Cicanci Alexandr
 Examinând în ședință de judecată publică, cauza contravențională pornită în 
privința cet.Cicanci Alexandr Alexandr, a.n. *****, IDNP *****, domiciliat în 
*****, care se învinuieşte în săvîrşirea contravenţiei prevăzute de art.74 1 alin.(1) 
din Codul contravențional –
C O N S T A T Ă:
1. La data de 08 iulie 2025, de către agentul constatator din cadrul Centrului 
Național pentru Protecția Datelor cu Caracter Personal al R.Moldova, Daniela 
Munteanu, a fost întocmit procesul-verbal cu privire la contravenție nr.02/1-
08/1787/25-68, prin care cet.Cicanci Alexandr Alexandr, se învinuiește în 
săvîrşirea contravenţiei prevăzute de art.741 alin.(1) din Codul contravențional. 
2. Astfel, potrivit procesului-verbal sus menționat, la data de 22.04.2025, Centrul 
a înregistrat, sub nr.T-1787/25, materialul Inspectoratului de Poliție Cahul 
acumulat în baza plângerii cet.Marina Tușova, prin care aceasta a reclamat 
pretinsa prelucrare ilegală a datelor cu caracter personal care o vizează, de către 
cet.Alexandr Cicanci, prin intermediul unui sistem de supraveghere video 
instalat la adresa *****. În rezultatul examinării probelor acumulate, s-a 
stabilit că cet.Alexandr Cicanci a instalat și gestionează un sistem de 
supraveghere video, alcătuit din două dispozitive: unul, montat deasupra ușii 
apartamentului *****, în holul blocului situat la adresa sus-menționată (camera 
de supraveghere nr.1) și altul, montat pe peretele balconului de același 
apartament (camera de supraveghere nr.2). Potrivit declarațiilor cet.Alexandr 
Cicanci, scopul urmărit prin instalarea sistemului de supraveghere a fost acela 
de a-și proteja familia de acțiunile vecinei sale, cet.Marina Tușova, care ar fi 
stropit automobilul cet.Alexandr Cicanci, precum și ușa de la apartamentul 
acestuia și de la un apartament vecin, cu o soluție necunoscută. Astfel, Centrul 
a determinat că cet.Alexandr Cicanci în mod individual a stabilit scopul și 
mijloacele (automatizate) de prelucrare a datelor cu caracter personal prin 
intermediul sistemului de supraveghere gestionat, aspect care permite atribuirea 
acestuia a calității de operator de date cu caracter personal, în sensul definiției 
legale reglementate de art.3 din Legea nr.133/2011. Referitor la camera de 
supraveghere nr.1, s-a stabilit că aceasta surprinde spațiul din imediata 
proximitate a locuinței operatorului, care coincide, aproximativ, cu lățimea ușii 
apartamentului *****. Așa fiind, Centrul a constatat lipsa încălcării 
dispozițiilor Legii nr.133/2011. În ceea ce privește camera de supraveghere 
nr.2, în baza probelor furnizate de Inspectoratul de Poliție Cahul, Centrul a 
stabilit că dispozitivul montat pe balconul apartamentului cet.Alexandr Cicanci 
surprindea, la data de 14.04.2025, o parte semnificativă din spațiul din fața 
blocului în care acesta locuiește. Mai exact, dispozitivul capta drumul public, 
precum și un segment din spațiul verde, care servește drept parcare pentru 
automobilele locatarilor, printre care și automobilul cet.Alexandr Cicanci. 
Ulterior, din imaginile prezentate de cet.Alexandr Cicanci, Autoritatea de 
control a constatat că, unghiul de vizualizare al camerei de supraveghere nr.2 a 
fost modificat în așa fel, încât să surprindă imagini cu porțiunea din spațiul 
verde în care este parcat automobilul cet.Alexandr Cicanci, alături de alte 
automobile. Prin urmare, s-a stabilit că, deși sistemul de supraveghere în cauză 
este fixat pe peretele balconului de la apartamentul în care locuiește operatorul, 
acesta captează, fără întrerupere, și stochează imagini ce surprind, în 
exclusivitate, spațiul public, fără a exista un temei legal în acest sens. Având în 
vedere circumstanțele expuse, Centrul a constatat încălcarea prevederilor Legii 
nr.133/2011 de către cet.Alexandr Cicanci. În rezultatul examinării materialului 
înregistrat sub nr.T-1787/25 din 22.04.2025, Centrul a constatat prin Decizia 
nr.151 din 16.06.2025 că, cet.Alexandr Cicanci prin intermediul camerei de 
supraveghere nr.2, prelucrează ilegal date cu caracter personal (imaginea), 
întrucît monitorizează o porțiune din spațiul public, unde are acces un număr 
nedefinit de persoane, în lipsa unui temei legal. Totodată, prelucrarea datelor 
cu caracter personal ale subiecților care traversează spațiul public din fața 
condominiului constituie o măsură excesivă și disproporțională, care depășește 
scopul declarat de cet.Alexandr Cicanci, constând în apărarea familiei sale de 
acțiunile petentei. Or, operatorul nu a prezentat probe în sprijinul alegațiilor 
sale referitoare la faptele de natură prejudiciabilă săvârșite de către cet.Marina 
Tușova. Astfel, susținerile cet.Alexandr Cicanci nu pot fi invocate în calitate de 
temei pentru prelucrarea datelor cu caracter personal ale subiecților de date cu 
caracter personal care intră sub incidența unghiului de vedere al dispozitivului 
nr.2. În această ordine de ide, s-a stabilit că, operațiunile constând în colectarea 
și stocarea datelor cu caracter personal (imaginea), prin intermediul camerei de 
supraveghere nr.2, gestionată de cet.Alexandr Cicanci, se efectuează contrar 
prevederilor art.4 alin.(1) lit.a), c) și art.5 alin.(1) din Legea nr.133/2011.
3. Procesul-verbal contravenție nr.02/1-08/1787/25-68 din 08 iulie 2025, a fost 
remis spre examinare, conform competenței, în instanța de judecată.
4.Agentul constatator din cadrul Centrului Național pentru Protecția Datelor cu 
Caracter Personal al R.Moldova, Marcela Pîrțac, în cadrul ședinței de judecată 
a solicitat sancționarea făptuitorului.
5.Persoana în a cărei privință a fost pornit procesul contravențional, Cicanci 
Alexandr, în ședința de judecată nu s-a prezentat dar a expediat în adresa 
instanței o cerere prin care a solicitat examinarea cauzei în lipsa sa, motiv din 
care, instanța a apreciat posibilă examinarea cauzei în absenţa acestuia și 
remiterea copiei de pe hotărîre.
6.Audiind poziția agentului constatator, examinând materialele contravenţionale 
prezentate în şedinţa de judecată, instanţa de judecată ajunge la concluzia, că 
vinovăţia cet.Cicanci Alexandr, în comiterea contravenţiei prevăzute de art.741 
alin.(1) Cod contravenţional este dovedită pe deplin prin cumulul de probe 
prezentate şi examinate de instanţă.
7. Cu întâietate, referitor la legalitatea procesului-verbal cu privire la 
contravenţie, analizând cuprinsul acestuia prin raportare la cerinţele prevăzute 
de lege sub sancţiunea nulităţii absolute, instanţa constată că dispoziţiile legale 
în materie au fost respectate. Astfel, procesul-verbal cuprinde toate menţiunile 
prevăzute de art.443 din Codul contravenţional.
8.Vinovăţia cet.Cicanci Alexandr este întărită în tot prin: 
-       procesul-verbal cu privire la contravenție nr.02/1-08/1787/25-68, întocmit în 
privința făptuitorului la data de 08 iulie 2025, în baza art.74 1 alin.(1) din Codul 
contravențional (f.d. 1-4 dosar contravențional);
-       procesul-verbal de examinare din 22.05.2025, potrivit căruia controlorul de 
stat al CNPDCP, Daniela Mocanu, a examinat pagina web temu.com, aferentă 
dispozitivului marca SZSINOCAM, de tipul aceluia montat de cet.Cicanci 
Alexandr (f.d. 53-77 dosar contravențional);
-       procesul-verbal de examinare din 05.06.2025, potrivit căruia controlorul de 
stat al CNPDCP, Daniela Mocanu, a examinat pagina web aliexpress.ru, 
aferentă dispozitivului marca Jooan, de tipul aceluia montat de cet.Cicanci 
Alexandr (f.d. 14-45 dosar contravențional);
-       Decizia nr.151 din 16.06.2025, cu privire la constatarea încălcărilor admise de 
către cet.Cicanci Alexandr a prevederilor art.4 alin.(1) lit.a) și c), art.5 alin.(1) 
ale Legii cu privire la protecția datelor cu caracter personal (f.d.9-13 dosar 
contravențional);
9. Sub aspectul temeiniciei procesului-verbal, instanţa evidențiază că forţa 
probantă a proceselor - verbale este lăsată la latitudinea fiecărui sistem de 
drept, fiind posibil de a  reglementa importanța fiecărui mijloc de probă, însă 
instanța are obligația de a respecta caracterul echitabil al procedurii în 
ansamblu atunci când administrează şi apreciază probatoriul, (cauza Bosoni v. 
Franţa, hotărârea din 7 septembrie 1999) în raport cu cele enunţate, art.425 
alin.(2) al Codului contravenţional cuprinde dispoziţii exprese cu privire la 
forţa probantă a procesului-verbal cu privire la contravenţie, fiind reglementat 
că, în calitate de probe se admit elementele de fapt constatate prin intermediul 
următoarelor mijloace: procesul-verbal cu privire la contravenţie. Or, potrivit 
art.442 alin.(1) Cod contravenţional, procesul-verbal cu privire la contravenţie 
este un act prin care se individualizează fapta ilicită şi se identifică făptuitorul. 
Procesul-verbal se încheie de agentul constatator pe baza constatărilor 
personale şi a probelor acumulate, în prezenţa făptuitorului sau în absenţa lui.
10. Respectiv, instanța apreciază că, în măsura în care procesul-verbal cu privire 
la contravenție nu este afectat de vicii de legalitate, valoarea sa probatorie nu 
trebuie exclusă. Mai mult ca atât, la examinarea cauzei, instanța nu a stabilit 
că datele înserate de agentul constatator în actul de învinuire au fost obținute 
prin ilegalitățile, metodele sau încălcările enumerate expres în art.425 alin.(6) 
al Codului contravențional.
11. Astfel, instanța a constatat cu certitudine că probele apreciate fiecare în parte 
şi toate în ansamblul lor, coroborează între ele, se completeze unele pe altele, 
nu trezesc nici o îndoială şi dovedesc cert comiterea contravenţiei imputate 
cet.Cicanci Alexandr Alexandr, care prelucrează datele cu caracter personal 
prin intermediul sistemului automatizat de supraveghere video, gestionat de 
către acesta în perioada 14.04.2025-08.07.2025, contrar prevederilor art.4 
alin.(1) lit.a) și c), art.5 alin.(1) ale Legii cu privire la protecția datelor cu 
caracter personal.   
12. În condițiile speței, instanța stabilește că prin date cu caracter personal se 
înțelege orice informație referitoare la o persoană fizică identificată sau 
identificabilă (subiect al datelor cu caracter personal). Persoana identificabilă 
este persoana care poate fi identificată, direct sau indirect, prin referire la un 
număr de identificare sau la unul ori mai multe elemente specifice identității 
sale fizice, fiziologice, psihice, economice, culturale sau sociale;
13.Prelucrarea datelor cu caracter personal constituie orice operaţiune sau serie 
de operaţiuni care se efectuează asupra datelor cu caracter personal prin 
mijloace automatizate sau neautomatizate, cum ar fi colectarea, înregistrarea, 
organizarea, stocarea, păstrarea, restabilirea, adaptarea ori modificarea, 
extragerea, consultarea, utilizarea, dezvăluirea prin transmitere, diseminare 
sau în orice alt mod, alăturarea ori combinarea, blocarea, ştergerea sau 
distrugerea;
14. Subsidiar, art.4 alin.(1) din Legea privind protecția datelor cu caracter 
personal, prevede că datele cu caracter personal care fac obiectul prelucrării 
trebuie să fie: a) prelucrate în mod corect şi conform prevederilor legii; b) 
colectate în scopuri determinate, explicite şi legitime, iar ulterior să nu fie 
prelucrate într-un mod incompatibil cu aceste scopuri. Prelucrarea ulterioară a 
datelor cu caracter personal în scopuri statistice, de cercetare istorică sau 
ştiinţifică nu este considerată incompatibilă cu scopul colectării dacă se 
efectuează cu respectarea prevederilor prezentei legi, inclusiv privind 
notificarea către Centrul Naţional pentru Protecţia Datelor cu Caracter 
Personal, şi cu respectarea garanţiilor privind prelucrarea datelor cu caracter 
personal, prevăzute de normele ce reglementează activitatea statistică, 
cercetarea istorică şi cea ştiinţifică; c) adecvate, pertinente şi neexcesive în 
ceea ce priveşte scopul pentru care sînt colectate şi/sau prelucrate ulterior; d) 
exacte şi, dacă este necesar, actualizate. Datele inexacte sau incomplete din 
punctul de vedere al scopului pentru care sînt colectate şi ulterior prelucrate se 
şterg sau se rectifică; e) stocate într-o formă care să permită identificarea 
subiecţilor datelor cu caracter personal pe o perioadă care nu va depăşi durata 
necesară atingerii scopurilor pentru care sînt colectate şi ulterior prelucrate. 
Stocarea datelor cu caracter personal pe o perioadă mai mare, în scopuri 
statistice, de cercetare istorică sau ştiinţifică, se va face cu respectarea 
garanţiilor privind prelucrarea datelor cu caracter personal, prevăzute de 
normele ce reglementează aceste domenii, şi numai pentru perioada necesară 
realizării acestor scopuri.
15. Art.5 alin.(1) din Legea precitată, prevede că, prelucrarea datelor cu caracter 
personal se efectuează cu consimţămîntul subiectului datelor cu caracter 
personal.
16. În circumstanțele descrise, instanța atestă că, fapta reţinută în sarcina 
contravenientului şi admiterea încălcărilor descrise a fost confirmată integral 
în şedinţa de judecată de către agentul constatator prin probele prezentate la 
materialele cauzei contravenționale.
17. În conformitate cu prevederile art.458 Cod contravenţional, la adoptarea 
hotărârii în cadrul procesului, instanţa de judecată urmează să determine 
caracterul veridic al contravenţiei imputate; existenţa cauzelor care înlătură 
caracterul contravenţional al faptei; vinovăţia persoanei atrase la răspundere 
contravențională; existenţa circumstanţelor atenuante şi/sau agravante; 
necesitatea sancţionării şi, după caz, caracterul sancţiunii contravenţionale, 
precum şi alte aspecte importante pentru soluţionarea cazului.  
18. La stabilirea categoriei şi termenului pedepsei, instanţa de judecată în 
corespundere cu prevederile art.art.7, 32 Cod contravenţional, ţine cont de 
regulile generale de aplicare a sancţiunii contravenţionale şi că persoana poate 
fi sancţionată numai pentru contravenția în a cărei privinţă este dovedită 
vinovăţia sa. Totodată ţine cont de gravitatea faptei săvîrşite, precum și de 
faptul că careva circumstanţe ce agravează vina acestuia sau care înlătură 
caracterul contravențional al faptei nu au fost stabilite.
19. Astfel, reieşind din circumstanţele cauzei şi prevederile legii contravenționale, 
inclusiv de criteriile generale de individualizare a pedepsei, instanţa consideră 
posibilă aplicarea în privința cet.Cicanci Alexandr, a unei pedepse sub formă 
de amendă, apreciind-o ca una echitabilă şi proporțională faptei comise.
20. Pentru aceste motive, călăuzindu-se de prevederile art.395, art.460 şi, 
respectiv, art.462 – 463 din Codul contravenţional, în numele Legii, instanţa 
de judecată –
H O T Ă R Ă Ş T E:
Se recunoaşte cet.Cicanci Alexandr Alexandr, a.n. *****, vinovat de săvârşirea 
contravenţiei prevăzute de art.74 1 alin.(1) din Codul contravenţional, aplicându-i-
se astfel o sancţiune contravenţională sub formă de amendă în mărime de 60 
(șaizeci) unități convenționale, ceea ce constituie suma de 3000 (trei mii) lei.
Se aduce la cunoştinţa contravenientului Cicanci Alexandr Alexandr că, în 
corespundere cu prevederile art.34 alin.(3) din Codul contravenţional, este în 
drept să achite jumătate din amenda stabilită dacă o plăteşte în cel mult 3 zile 
lucrătoare de la data aducerii la cunoştinţă a deciziei de aplicare a sancţiunii 
contravenţionale, în aşa fel, se va considera că sancţiunea amenzii a fost executată 
integral.
Hotărârea este cu drept de recurs la Curtea de Apel Centru în termen de 15 zile, 
prin intermediul Judecătoriei Chişinău (sediul Buiucani).
Preşedintele şedinţei
Judecătorul                                                                                        Angela 
Catană                                                                                               
