Dosarul nr.4r-4296/24                                        Judecătoria Chișinău, (sediul 
Rîșcani)
4-23100723-02-4r-04102024                                                Judecător Igor 
Barbacaru
D E C I Z I E
În numele legii
11 decembrie 2025                                                                                mun. 
Chișinău
Colegiul Penal al Curții de Apel Centru 
Având în componența sa:
Președintele ședinței, judecător:                                               Ion Bulhac
Judecători:                                                          Natalia Mămăligă și Vitalie 
Pîslariuc
examinînd în ședință publică, în ordine de recurs, fără prezența părților în proces, 
recursul declarat de către avocatul Roman Vladimir în interesele S.R.L. „Smart Click” 
împotriva hotărîrii Judecătoriei Chișinău, (sediul Rîșcani) din 23 iulie 2024, prin care 
a fost respinsă contestația înaintată de către reprezentantul S.R.L. „Smart Click” 
împotriva procesului-verbal cu privire la contravenție Seria IPN 01 Nr. 00398 din 
26.04.2023 emis de Inspectoratul de Stat pentru Supravegherea Produselor 
Nealimentare și Protecția Consumatorilor, întocmit în baza art. 344 alin. (9) Cod 
Contravențional și a deciziei asupra cauzei contravenționale Seria DPN 01 Nr. 000316 
din 23.05.2023, prin care S.R.L. „Smart Click” a fost sancționată cu amendă în 
mărime de 330 unități convenționale.
Colegiul Penal al Curții de Apel Centru, -
C O N S T A T Ă:
La data de 26.04.2023, agentul constatator din cadrul Inspectoratului de Stat 
pentru Supravegherea Produselor Nealimentare și Protecția Consumatorilor, inspector 
principal Gonța Evelina, a încheiat procesul-verbal cu privire la contravenție Seria 
IPN 01 Nr. 00398, iar la 23.05.2023, prin Decizia Inspectoratului de Stat pentru 
Supravegherea Produselor Nealimentare și Protecția Consumatorilor, S.R.L. „Smart 
Click” a fost sancționată cu amendă în mărime de 360 unități convenționale, ceea ce 
constituie suma de 18 000 lei, în baza art. 344 alin. (9) din Codul Contravențional, 
pentru faptul că, la data de 23.03.2023, orele 09:00-19:00, în mun. Chișinău, str. 
Dimo, nr. 4/1, a săvîrșit fapta contravențională prin – „nerambursarea de către 
comerciantul S.R.L. „Smart Click” sumei de 2000 lei MD, primită drept plată pentru 
cuptorul cu microunde de la consumator Mocanu Oxana în termen de pînă la 14 zile 
calendaristice de la data la care a fost informat despre decizi de revocare a 
contractului”, ignorînd în acest sens prevederile art. 1057 Cod civil 1107/2002.
La data de 16.06.2023, reprezentantul S.R.L. „Smart Click” a depus contestația 
împotriva procesului-verbal cu privire la contravenție seria IPN 01 Nr. 00398 din 
26.04.2023 și deciziei asupra cauzei contravenționale seria 23.05.2023, întocmit în 
temeiul art. 344 alin. (9) Cod contravențional, în ordinea art. 448 Cod contravențional.
Prin hotărîrea Judecătoriei Chișinău, (sediul Rîșcani) din 23 iulie 2024, a fost 
respinsă ca neîntemeiată contestația înaintată de către reprezentantul S.R.L. ”Smart 
Click” împotriva procesului-verbal cu privire la contravenție Seria IPN 01 Nr. 00398 
din 26.04.2023 emis de Inspectoratul de Stat pentru Supravegherea Produselor 
Nealimentare și Protecția Consumatorilor, întocmit în baza art. 344 alin. (9) Cod 
Contravențional și a deciziei asupra cauzei contravenționale Seria DPN 01 Nr. 000316 
din 23.05.2023.
Nefiind de acord cu hotărîrea Judecătoriei Chișinău, (sediul Rîșcani) din 23 iulie 
2024, avocatul Roman Vladimir în interesele S.R.L. „Smart Click” a depus recurs, 
solicitînd casarea hotărîrii, cu emiterea unei decizii privind anularea procesului-verbal 
cu privire la contravenție și a deciziei de sancționare, cu încetarea procesului 
contravențional pornit în privința S.R.L. „Smart Click”, iar în cazul respingerii 
contestației în temeiul art. 441 alin. (1), lit. (a) Cod Contravențional, să fie admis 
contestația și dispusă în temeiul art. 441 alin. (1) lit. (b) și art. 30 Cod Contravențional 
încetarea procesului contravențional din motivul intervenirii termenului de prescripție.
În motivarea recursului, s-a invocat următoarele motive:
--la 28.02.2023, consumatorul Mocanu Oxana a achiziționat prin intermediul 
magazinului online Smart.md, cuptorul cu microunde Microlux EMZ421MMTI ... cu 
achitarea în avans a sumei de 1 732 lei cu selectarea opțiunii de ridicare produsului de 
la depozit. La 06.03.2023, Mocanu Oxana a ridicat personal bunul de la depozitul 
SRL ,,Smart Click”, fapt confirmat de Mocanu Oxana în reclamație, totodată fiind 
achitată restul prețului de 2 000 lei. La 09.03.2023 consumatorului Mocanu Oxana a 
solicitat: ,,In contextul celor expuse, rog să-mi schimbați produsul (care nu a fost 
utilizat) sau să-mi returnați contravaloarea produsului conform prevederilor Legii nr. 
105/2023 privind protecția consumatorului”. La 23.03.2023, prin scrisoarea nr. 105, 
reclamația d-nei Mocanu Oxana a fost respinsă în temeiul art. 19 alin. (1), (4) a Legii 
privind protecția consumatorilor nr. 105 din 13.03.2003 și pct. 12 din Anexa nr. 1 a 
Legii nr. 105 din 13.03.2003 deoarece bunul cumpărat face parte din anexa legii. 
--consideră soluția adoptată de către comerciant la caz, este în conformitate cu 
prevederile legale aplicabile speței, și anume prevederilor Legii cu privind protecția 
consumatorilor nr. 105 din 13.03.2003 iar ISSPNP nu era în drept să constate 
încălcare prin prisma art. 1057 Cod Civil. Astfel, reclamația consumatorului a fost 
examinată așa cum s-a solicitat, și anume prin prisma Legii privind protecția 
consumatorilor. Consumatorului s-a comunicat că Legea nr. 105 din 13.03.2003 nu 
obligă SRL ,,Smart Click” să înlocuiască produsele din Anexa nr. 1 a Legii și/sau 
restituirea contravalorii din motiv că nu i-a plăcut culoarea chiar dacă reclamația a 
fost depusă în termen de 14 zile de cumpărarea bunului. 
--SRL ,,Smart Click” consideră cert, că consumatorul a solicitat examinarea 
reclamației conform prevederilor Legii privind protecția consumatorilor, fapt executat 
de către recurent. Conform Legii 105/2003 (în redacția în vigoare la 09.03.2023), 
consumatorul are dreptul la înlocuirea produsului sau restituirea contravalorii doar în 
două situații: situația prevăzută de art. 18 - bunul este defect; situația prevăzută art. 19 
- doar cu condiția că bunul să nu fie în anexa nr. 1 la Lege. În speță, bunul procurat de 
Mocanu Oxana nu era defect și este inclus în pct. 12 a Anexei nr. 1 la Lege, iar în așa 
situații vânzătorul nu este obligat să accepte solicitarea consumatorului. Lista 
produselor nealimentare de calitate corespunzătoare ce nu pot fi înlocuite cu un 
produs similar 12. Mărfuri tehnice complexe de uz casnic pentru care sânt stabilite 
termene de garanție (aparate electrocasnice ... ). 
--SRL „Smart Click” nu îi este clar din care considerente ISSPNPC a considerată 
că prin reclamația depusă, Mocanu Oxana a solicitat revocarea contractului, or din 
textul acesteia este evident că nu s-a solicitat revocarea contractului. Solicitările d-nei 
Mocanu Oxana nici pe departe nu se încadrează în instituția revocării, iar reieșind din 
sensul acestora este mai mult decât evident că aceasta nu a solicitat revocarea.
--din conținutul reclamației din speță, este clar că consumatorul a solicitat expres 
înlocuirea sau restituirea contravalorii conform Legii nr. 105/2003. Respectiv, 
solicitările consumatorului au un caracter neechivoc, și este evident de clar că acesta 
nu a invocat revocarea în sensul Codului Civil, iar dacă dorea revocarea fără acesta nu 
indica expres Legea 105, dar solicita examinarea conform Codului Civil.
--SRL ,,Smart Click" evidențiază că un alt aspect a lipsei faptului contravenției, 
constă că agentul constatator nu era în drept să aplice prevederile Codului Civil, or 
prevederile art. 19 a Legii 105/2003 prevalează asupra dispozițiilor art. 1057 Cod 
Civil, fiind o lege specială, în raport cu normele materiale ale legislației civile. 
Conform art. 5 alin. (3) a Legii cu privire la acte normative nr. 100/2017 Normele 
juridice speciale sânt aplicabile în exclusivitate anumitor categorii de raporturi sociale 
sau subiecți strict determinați. În caz de divergență între o normă generală și o normă 
specială, care se conțin în acte normative de același nivel, se aplică norma specială. În 
speță, instanța de fond a apreciat nejustificat poziția agentului constatator cu privire la 
interpretarea cazului în corespundere cu prevederile legislației civile, în detrimentul 
persoanei juridice /agentului economic/, or incidente cazului sunt prevederile speciale 
ale Legii nr. 105/2003 cu privire la protecția consumatorilor, care în mod expres 
reglementează care bunuri sau produse nealimentare nu se supun procedurii de 
returnare sau înlocuirii la cererea cumpărătorului, iar în lista acestor bunuri - pct. 12 se 
regăsește și bunul procurat de Mocanu Oxana. 
--SRL ,,Smart Click” consideră că în situația în care instanța de fond a decis 
respingerea contestației, aceasta era obligată să admită contestația să înceteze procesul 
contravențional pe motivul intervenii termenului de prescripție. Conform materialelor 
dosarului contravențional, cert rezultă că SRL ,,Smart Click” este învinuită precum că 
la 23.03.2023 a comis o pretinsă faptă contravențională. Respectiv, termenul de 
prescripție curge din momentul comiterii pretinsei fapte până la momentul când se 
pronunță instanța de recurs asupra contestației, iar întocmirea procesului 
verbal/deciziei nu suspendă curgerea termenului de prescripție. Luând în considerare 
că pretinsa faptă a fost comisă la 23.03.2023, termenul de prescripție a intervenit la 
23.03.2024, iar instanța de fond s-a pronunțat la 23.07.2024. În speță este evidentă 
intervenirea termenului de prescripție.
--Conform art. 34 alin. 2 3 Cod Contravențional - Comiterea de către persoana 
juridică a treia oară și mai mult, în decursul unui an, a încălcărilor specificate în partea 
specială a cărții întâi a prezentului cod se sancționează cu amendă în mărime triplă din 
suma amenzii în valoarea limitei maxime, indicată în partea specială a cărții întâi. 
Conform pct. 9 a deciziei din 23.05.2023, s-a decis aplicarea amenzii triple doare în 
privința SRL ,,Smart Click” erau emise 2 decizii de sancționare și anume decizia din 
13.12.2022 și decizia din 17.01.2023. Consideră aplicarea art. 34 vădit neîntemeiat, 
deoarece la situația din 23.05.2023, deciziile menționate erau contestate și pe rol la 
Judecătoria Chișinău. Astfel, contestațiile la deciziile menționate au fost înregistrate la 
12.01.2023 și 21.02.2023, adică înainte de emiterea deciziei contestate în speță, fapt 
cunoscut de ISSPNPC. Conform art. 448 alin. (5) Cod Contravențional Contestația 
depusă conform alin. (1) suspendă executarea sancțiunii contravenționale aplicată prin 
procesul-verbal cu privire la contravenție sau prin decizia agentului constatator. SRL 
,,Smart Click” consideră că în situația în care deciziile menționate erau deja contestate 
la situația din 23.05.2023, ISSPNPC nu era în drept să aplice sancțiunea triplă, 
deoarece contestarea suspendă executare, respectiv deciziile nu erau 
definitive/irevocabile și nu producea nici o repercusiune în privința SRL ,,Smart 
Click”. Mai mult, la 11.07.2023 prin hotărârea Judecătoriei Chișinău, contestația SRL 
,,Smart Click” a fost admisă, iar decizia din 17.01.2023 a fost anulată pe fond. 
Respectiv, în circumstanțele cauzei, aplicarea sancțiunii triple este contrar legii, 
deoarece SRL ,,Smart Click” nu avea comise la situația din 23.05.2023 trei încălcări.
--în instanța de fond, SRL ,,Smart Click” a invocat o serie de argumente privind 
erorile grave admise la întocmirea procesului-verbal din 26.04.2023 și deciziei din 
23.05.2023. Prima încălcare constă în faptul că la procesul contravențional a participat 
o persoană în calitate de martor care nu are dreptul să participe în temeiul legislației. 
Procesul verbal cu privire la contravenție seria IPN01 nr. 00398 din 26.04.2023, a fost 
întocmit în lipsa pretinsului contravenient, cu prezența martorului Verejan Maria, care 
conform informațiilor prezentate pe site-ul https://consumator.gov.md/, deține funcția 
de Inspector al Direcției Relații cu Consumatorii și Mediul de Afaceri. A doua 
încălcare constă în faptul că agentul constatator a efectuat o încadrare juridică greșită 
a faptei pretins comisă de SRL „Smart Click”. De asemenea, la caz, menționează 
faptul că agentul constatator citează o normă legală și anume art. 1057 Cod Civil, dar 
în esență textul normei invocate nu coincide cu fapta încriminată, în textul deciziei 
fiind dat alt text de lege. Astfel, nefiind clară norma materială pretins încălcată de 
către comerciant, fiind dată încadrare legală incorectă. 
În temeiul prevederilor art.471 Cod Contravențional, alin. (1) recursul se judecă 
de un complet din 3 judecători, fără prezența părților. (2) Instanța de recurs fixează 
data examinării recursului și dispune să se comunice părților la proces despre aceasta, 
cu acordarea dreptului de depunere a referinței. (3) Dacă consideră cauza de un interes 
deosebit pentru jurisprudență, precum și la cererea motivată a părților, instanța de 
recurs poate dispune printr-o încheiere motivată fixarea ședinței de judecată, cu 
citarea părților pentru prezentare la proces.
Colegiul penal, ținând cont de faptul că, speța deferită justiției nu reprezintă o 
cauză de un interes deosebit pentru jurisprudență care ar impune prezența părților 
nemijlocit în ședință de judecată, prin prisma dispoziției generale din art. 471 alin.(1) 
din Codul contravențional al RM, a procedat la examinarea cauzei contravenționale 
fără prezența părților, dar cu acordarea dreptului participanților la proces de a depune 
referințe.
La 15 octombrie 2025 reprezentantul agentului constatator Elena Gorea a depus 
referință prin care, a solicitat respingerea recursului, cu menținerea hotărîrii 
contestate.
Examinând materialele cauzei contravenționale în raport cu argumentele 
invocate în recurs, referința depusă, Colegiul penal constată, că recursul este necesar 
de a fi respins ca nefondat, cu menținerea hotărârii contestate, din următoarele 
considerente.
Conform prevederilor art.473 alin. (1) pct.1) lit. c) din Codul contravențional, 
după examinarea recursului, instanța de recurs respinge recursul și menține hotărîrea 
atacată, dacă acesta este nefondat.
Din materialele dosarului, Colegiul penal reține că, la data de 26.04.2023, 
agentul constatator din cadrul Inspectoratului de Stat pentru Supravegherea 
Produselor Nealimentare și Protecția Consumatorilor, inspector principal Gonța 
Evelina, a încheiat procesul-verbal cu privire la contravenție Seria IPN 01 Nr. 00398, 
iar la 23.05.2023, prin Decizia Inspectoratului de Stat pentru Supravegherea 
Produselor Nealimentare și Protecția Consumatorilor, SRL „Smart Click” a fost 
sancționată cu amendă în mărime de 360 unități convenționale, ceea ce constituie 
suma de 18 000 lei, în baza art. 344 alin. (9) din Codul Contravențional, pentru faptul 
că, la data de 23.03.2023, orele 09:00-19:00, în mun. Chișinău, str. Dimo, nr. 4/1, a 
săvîrșit fapta contravențională prin – „nerambursarea de către comerciantul SRL 
„Smart Click” sumei de 2000 lei MD, primită drept plată pentru cuptorul cu 
microunde de la consumator Mocanu Oxana în termen de pînă la 14 zile calendaristice 
de la data la care a fost informat despre decizi de revocare a contractului”, ignorînd în 
acest sens prevederile art. 1057 Cod civil 1107/2002.
La data de 16.06.2023, SRL „Smart Click” a depus contestația împotriva 
procesului-verbal cu privire la contravenție seria IPN 01 Nr. 00398 din 26.04.2023 și 
deciziei asupra cauzei contravenționale seria 23.05.2023, întocmit în temeiul art. 344 
alin. (9) Cod contravențional, în ordinea art. 448 Cod contravențional.
Prin hotărîrea Judecătoriei Chișinău, (sediul Rîșcani) din 23 iulie 2024, a fost 
respinsă ca neîntemeiată contestația înaintată de către reprezentantul S.R.L. ”Smart 
Click” împotriva procesului-verbal cu privire la contravenție Seria IPN 01 Nr. 00398 
din 26.04.2023 emis de Inspectoratul de Stat pentru Supravegherea Produselor 
Nealimentare și Protecția Consumatorilor, întocmit în baza art. 344 alin. (9) Cod 
Contravențional și a deciziei asupra cauzei contravenționale Seria DPN 01 Nr. 000316 
din 23.05.2023.
Verificînd legalitatea și temeinicia hotărîrii primei instanțe, Colegiul penal 
conchide, că recurentul nu a prezentat instanței de recurs careva argumente și probe 
prin care s-ar dovedi netemeinicia și ilegalitatea soluției adoptate de prima instanță, 
din care considerente va respinge ca nefondat recursul declarat în prezenta cauză, cu 
menținerea hotărîrii primei instanțe.
Conform prevederilor art.8 alin.(2) Codul Contravențional, este supusă 
răspunderii contravenționale numai persoana care a săvîrșit cu intenție sau din 
imprudență o faptă prevăzută de legea contravențională.
În temeiul prevederilor art. 10 Codul Contravențional al RM, constituie 
contravenție fapta - acțiunea sau inacțiunea - ilicită, cu un grad de pericol social mai 
redus decât infracțiunea, săvârșită cu vinovăție, care atentează la valorile sociale 
ocrotite de lege, este prevăzută de prezentul cod și este pasibilă de sancțiune 
contravențională.
Fapta prejudiciabilă constituie temeiul real al răspunderii contravenționale și se 
manifestă sub două forme prin intenție sau din imprudență.
În corespundere cu prevederile art.440 alin.(1) Cod Contravențional, constatarea 
faptei contravenționale înseamnă activitatea, desfășurată de agentul constatator, de 
colectare și de administrare a probelor privind existența contravenției, de încheiere a 
procesului-verbal cu privire la contravenție, de aplicare a sancțiunii contravenționale 
sau de trimitere, a dosarului, după caz, funcționarului abilitat să examineze cauza 
contravențională, din cadrul autorității din care face parte agentul constatator, în 
instanța de judecată sau în alt organ spre soluționare.
Astfel, calificarea faptei constituie stabilirea caracterului acesteia, încadrarea în 
textul de lege care o prevede și o sancționează și determinarea în fapta comisă, a 
condițiilor cerute de norma de incriminare pentru existența acestei fapte.
În temeiul prevederilor art. 458 Codul Contravențional al RM, examinând cauza 
contravențională, instanța de judecată este obligată să determine: caracterul veridic al 
contravenției imputate, existența cauzelor care înlătură caracterul contravențional al 
faptei, vinovăția persoanei în a cărei privință a fost pornit procesul contravențional, 
existența circumstanțelor atenuante și/sau agravante, necesitatea sancționării și, după 
caz, caracterul sancțiunii contravenționale, iar potrivit prevederilor art. 460 Codul 
contravențional, instanța de judecată hotărăște asupra cauzei contravenționale, 
pronunțându-se prin hotărâre asupra aspectelor faptice și juridice ale cauzei.
Conform prevederilor art. 425 Cod Contravențional al RM, probele sînt elemente 
de fapt, dobîndite în modul stabilit de prezentul cod, care servesc la constatarea 
existenței sau inexistenței contravenției, la identificarea făptuitorului, la constatarea 
vinovăției și la cunoașterea altor circumstanțe importante pentru justa soluționare a 
cauzei în calitate de probe se admit elementele de fapt constatate prin intermediul 
următoarelor mijloace: procesul-verbal cu privire la contravenție, procesul-verbal de 
ridicare a obiectelor și documentelor, procesul-verbal de percheziție, procesul-verbal 
privind cercetarea la fața locului, procesele-verbale privind alte acțiuni procesuale 
efectuate în conformitate cu prezentul cod, explicațiile persoanei în a cărei privință a 
fost pornit proces contravențional, depozițiile victimei, ale martorilor, înscrisurile, 
înregistrările audio sau video, fotografiile, corpurile delicte, obiectele și documentele 
ridicate, constatările tehnico-științifice și medico-legale, raportul de expertiză. 
Aprecierea probelor se face de persoana competentă să soluționeze cauza 
contravențională, potrivit convingerii sale pe care și-a format-o cercetînd toate probele 
administrate în raport cu circumstanțele constatate ale cauzei și călăuzindu-se de lege. 
Nici o probă nu are valoare prestabilită.
Colegiul Penal prin prisma prevederilor ce guvernează speța dedusă judecății 
reiterează că, scopul legii contravenționale constă în apărarea drepturilor și libertăților 
legitime ale persoanei, apărarea proprietății, ordinii publice, a altor valori ocrotite de 
lege, în soluționarea cauzelor contravenționale, precum și în prevenirea săvîrșirii de 
noi contravenții.
În afară de aceasta, Colegiul Penal reține că, la înfăptuirea justiției judecătorii 
sînt independenți și se supun numai legii. Judecătorii judecă cauzele contravenționale 
pe baza legii și în condiții care exclud orice presiune asupra lor.
Mai mult, judecătorul judecă materialele și cauzele penale conform legii și 
propriei convingeri bazate pe probele cercetate în procedura judiciară respectivă.
Examinînd recursul declarat de către recurent în prezenta cauză, Colegiul Penal 
consideră că argumentele acestuia, cît și un dezacord formal al soluției adoptate de 
către instanța de judecată nu poate constitui temei de casare a acesteia, mai mult decît 
atît prima instanța destul de clar și cert a explicat recurentului aprecierea cu care 
instanța de recurs este absolut solidară și nu se va expune repetat.
Sub acest aspect, Colegiul penal consideră că prima instanță justificat a conchis 
că,  la caz s-a constatat cu certitudine că, organul constatator a făcut dovadă stării de 
fapt prin înscrisurile depuse la dosar și apreciate de instanțe, iar instanța reține că 
întocmirea deciziei de sancționare este temeinică. Instanța corect a concluzionat, că 
față de probele administrate în cauză, prezumția de legalitate a actului administrativ, 
din care decurge prezumția de autenticitate și prezumția de veridicitate nu au fost 
răsturnate în cazul de față, în condițiile în care săvârșirea faptei contravenționale a fost 
dovedită pe baza constatărilor personale a agentului constatator și a probelor 
acumulate, iar recurentului i-a fost dată posibilitatea de a face dovada contrarie celor 
consemnate, însă nu a reușit să răstoarne prezumția de legalitate, valabilitate și 
autenticitate de care se bucură actul contestat.
Colegiul Penal consideră, că recursul declarat la caz este formal și reprezintă de 
fapt dezacordul recurentului cu aprecierea instanței de judecată, or instanța de recurs 
consideră aprecierea instanței de fond una clară, certă și bine motivată, iar careva 
probe și temeiuri de casare a acesteia nu au fost depistate.
Cu referire la faptul invocat de apărător precum că, solicitările d-nei Mocanu 
Oxana nu se încadrează în instituția revocării, în acest context, Colegiul penal reține 
că, conform art. 19 alin.(1) din Legea nr. 105/2003 privind protecția consumatorilor, 
consumatorul este în drept să ceară vânzătorului, în unitatea de comerț de unde a fost 
procurat în termen de 14 zile, înlocuirea unui produs nealimentar de calitate 
corespunzătoare cu un produs similar celui procurat dacă acest produs nu-i convine ca 
formă, gabarite, model, mărime, culoare sau dacă nu-l poate utiliza conform 
destinației din alte cauze, cu efectuarea, în cazul diferenței de preț, a recalculului 
corespunzător.
Potrivit art. 1057 alin.(1) Cod civil, „Profesionistul este obligat să restituie toate 
sumele pe care le-a primit drept plată din partea consumatorului, inclusiv, acolo unde 
este cazul, pe cele ce acoperă costurile livrării bunurilor de către consumator, fără 
întârzieri nejustificate și, în orice caz, nu mai târziu de 14 zile de la data la care este 
informat despre decizia de revocare a contractului de către consumator ”.
Conform art. 1059 alin.(1) Cod civil stabilește că, în condițiile prezentei secțiuni 
și, în completare, ale secțiunii 1, consumatorul are dreptul de a revoca contractul la 
distanță sau contractul negociat în afara spațiilor comerciale, cu excepția contractelor 
excluse din domeniul de aplicare stabilit la art. 1018. Cu toate acestea, contractele 
referitoare la servicii financiare pot constitui contracte legate în sensul art. 1058.
În speță, este cert că, S.R.L. „Smart Click”, nu a rambursat consumatorului 
Mocanu Oxana, în termen de 14 zile, suma primită drept plată pentru cuptorul cu 
microunde, care a fost procurat de aceasta, or, consumătorul a expediat în adresa 
agentului economic o reclamație, prin care a solicitat înlocuirea produsului sau 
restituirea contravalorii acestuia.
Cu referire la afirmația precum că, bunul procurat de Mocanu Oxana nu era 
defect și este inclus în pct. 12 a Anexei nr. 1 la Lege, iar în așa situații vînzătorul nu 
este obligat să accepte solicitarea consumatorului, instanța de recurs remarcă că, 
Mocanu Oxana a solicitat restituirea contravalorii produsului, procurat de pe 
platforma online smart.md, ce aparține agentului economic SRL „Smart Click”, iar 
agentul constatator corect a aplicat instituția revocării, în contextul în care dreptul de 
revocare urmărește să protejeze consumatorul în situația unei vânzări la distanță.
Cu referire la solicitarea recurentului privind încetarea procesului 
contravențional pe motivul intervenii termenului de prescripție, instanța de recurs 
reține următoarele:
Conform art. 30 alin.(2) Cod contravențional al RM „Termenul general de 
prescripție a răspunderii contravenționale este de un an.” (la data comiterii faptei 
contravenționale)
Alin.(5) aceeași norme indică că, „Termenul de prescripție curge de la data 
săvîrşirii contravenției şi pînă la data rămînerii definitive a hotărîrii cu privire la cauza 
contravențională.”
În acest context, Colegiul penal reține că, fapta imputată lui SRL „Smart Click” 
a fost comisă la data de 23.03.2023, iar decizia de sancționare a fost emisă la data de 
23.05.2023, astfel termenul prescripției vizat de norma art. 30 alin. (2) CC al RM, 
nefiind expirat.
La fel, instanța de recurs ține să remarce că, prin decizia de sancționare a 
agentului constatator s-a examinat fondul cauzei, dar prima instanța doar a soluționat 
contestația asupra actului de constatare și de sancționate întocmite de agentul 
constatator, respectiv, deciziile (hotărârile) contravenționale, inclusiv cele emise de 
agenții constatatori în limitele competenței atribuite prin lege, constituie documente 
executorii.
Prin urmare, este neîntemeiată opinia recurentului cu referire la faptul că, s-a 
scurs termenul de prescripție a atragerii la răspundere contravențională, conform art. 
30 alin.(2) Cod contravențional al RM.
Astfel, rezumînd totalitatea temeiurilor de fapt și de drept specificat mai sus, 
instanța de judecată consideră nu au fost identificate careva temeiuri justificative 
pentru nulitatea procesului-verbal cu privire la contravenție, și cu atît mai mult pentru 
încetarea procesului contravențional.
Cu referire la faptul invocat de avocat că, Inspectoratul de Stat pentru 
Supravegherea Produselor Nealimentare și Protecția Consumatorilor nu era în drept să 
aplice sancțiunea triplă SRL „Smart Click” conform art. 34 alin. 2 3 Cod 
Contravențional, în acest sens, instanța de recurs reține că contestatorul sau apărătorul 
nu au prezentat în cadrul cercetării judecătorești careva probe ce ar confirmă că cele 
stabilite în actul de sancționare, nu corespund adevărului, or, la materialele cauzei 
lipsesc careva probe justificată ce ar confirma că în privința SRL „Smart Click” a fost 
anulată o decizie de sancționare pe alt caz.
Astfel, reieșind din cele menționate, Colegiul penal consideră necesar de a 
respinge ca nefondat recursul declarat de către avocatul Roman Vladimir în interesele 
S.R.L. „Smart Click” și a menține hotărîrea Judecătoriei Chișinău, (sediul Rîșcani) din 
23 iulie 2024.
În conformitate cu prevederile art. 473 alin. (1) pct. 1) lit. c) Cod 
Contravențional, Colegiul Penal al Curții de Apel Centru, -
D E C I D E:
Se respinge ca nefondat recursul declarat de către avocatul Roman Vladimir în 
interesele S.R.L. „Smart Click” și se menține hotărîrea Judecătoriei Chișinău, (sediul 
Rîșcani) din 23 iulie 2024, prin care a fost respinsă ca neîntemeiată contestația 
înaintată de către reprezentantul S.R.L. ”Smart Click” împotriva procesului-verbal cu 
privire la contravenție Seria IPN 01 Nr. 00398 din 26.04.2023 emis de Inspectoratul 
de Stat pentru Supravegherea Produselor Nealimentare și Protecția Consumatorilor, 
întocmit în baza art. 344 alin. (9) Cod Contravențional și a deciziei asupra cauzei 
contravenționale Seria DPN 01 Nr. 000316 din 23.05.2023.
Decizia este irevocabilă.
Președintele ședinței, judecător:                                                         Ion Bulhac
Judecători:                                                                                      Natalia 
Mămăligă
                                                                                                          Vitalie 
Pîslariuc