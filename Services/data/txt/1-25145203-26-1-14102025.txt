 Dosarul nr. 1-191/2025
1-25145203-26-1-14102025
S E N T I N Ţ Ă
în numele Legii
12 decembrie 2025 or. Rîşcani*****
Judecătoria Drochia
Sediul Rîşcani
Instanţa de judecată 
în componenţa:
Preşedintele 
şedinţei,
Judecător
Grefier
Cu participarea:
Procurorului  în 
Procuratura 
Drochia Oficiul 
Rîşcani 
Avocatului
Ion Rabei
Nina Ababii
Livia Donos
Victor Rusu
a judecat, în şedinţa de judecată publică, în ordinea prevăzută de 
art. 3641 CPP RM privind judecarea cauzei în baza probelor administrate 
în faza de urmărire penală, acceptat prin încheierea judiciară din 24 
noiembrie 2025, cauza penală de învinuire a lui
Ceban Veaceslav 
***** –
născut la *****, domiciliat în *****, 
raionul *****, studii medii speciale, 
nesupus serviciului militar, neîncadrat în 
câmpul muncii, celibatar, fără antecedente 
penale, cetăţean al Republicii Moldova, 
IDNP *****, 
în săvârșirea infracţiunii prevăzută de art. 2641 alin. (5) CP RM.
Termenul examinării cauzei penale: 14 octombrie 2025 – 12 
decembrie 2025.
În baza materialelor din dosar şi a probelor administrate în şedinţă, 
instanţa de judecată, 
C O N S T A T Ă
Ceban Veaceslav, la data de 27 septembrie 2025, în jurul orei 
1350, nedeținând permis de conducere, acționând intenționat, 
conștietizând caracterul social periculos al acțiunii de conducere a 
mijlocului de transport în stare de ebrietate alcoolică și al consecințelor 
care pot surveni, intenționat, nerespectând dispozițiile pct. 14) lit. a) din 
Regulamentul Circulației Rutiere, potrivit căruia, conducătorul de 
vehicul îi este interzis să conducă vehiculul în stare de ebrietate, a 
condus, în stare de ebrietate, automobilul de model *****cu numărul de 
înmatriculare *****, pe un drum din s. Recea, raionul *****, 
neisprîvindu-se cu ghidajul, a tamponat două automobile parcate 
regulamentar pe marginea drumului. Având o bănuială rezonabilă că 
Ceban Veaceslav a condus automobilul în stare de ebrietate alcoolică, 
colaboratorii de poliție aflați în exercițiul funcțiunii, l-au testat cu 
aparatul Drager, având concentrația vaporilor de alcool în aerul expirat 
în proporție de 0,80 mg/l.
În cadrul şedinţei de judecată, până la începerea cercetării 
judecătoreşti, inculpatul Ceban Veaceslav a declarat personal, prin scris 
autentic, că recunoaşte integral vinovăţia în comiterea faptelor indicate 
în rechizitoriu, solicită examinarea cauzei penale de învinuire a lui în 
comiterea infracţiunii prevăzute de art. 264 1 alin. (5) CP RM, în baza 
procedurii prevăzute de art. 364 1 CPP RM, declarând că nu solicită 
administrarea de noi probe, iar examinarea cauzei să fie pe baza probelor 
administrate în faza de urmărire penală.
Instanţa de judecată ascultând declaraţia inculpatului, opiniile 
participanţilor la proces şi verificarea probelor administrate în faza 
urmăririi penale şi anume:
    Conform procesului-verbal de testare alcoolscopica din 11 
decembrie 2024, potrivit căruia la 27 septembrie 2025, (f.d. 8);
    Conform procesului-verbal de constatare a fapte de conducere a 
mijlocului de transport în stare de ebrietate din 29 septembrie 2025 
(f.d.10);
    Conform procesului-verbal de înlăturare de la conducerea 
vehiculului din 27 septembrie 2025 (f.d.11);
    Conform procesului-verbal de ridicare și aducerea vehiculului la 
parcarea speciala din data de 27 septembrie 2025 (f.d.12);
    Fișa alcotest Drager 6820 nr. ARNH-0443 din data de 27 
septembrie 2025 (f.d.57);
    Certificatul de competență nr. 34/17-732 din 31 ianuarie 2025 
(f.d.58);
    Buletin de verificare metrologică C 0672400 (f.d.60);
    Declarațiile martorilor Prisacaru Marius și Goleac Eric (f.d. 16-20, 
35-39),
a ajuns la concluzia că, probele administrate în faza urmăririi 
penale confirmă, că fapta imputată inculpatului constituie infracţiune 
prevăzută de art. 264 1 alin. (5) CP RM cu indicii de calificare: 
conducerea mijlocului de transport de către o persoană care nu deține 
permis de conducere și are concentrația de vapori de alcool în aerul 
expirat ce depășește 0,35 mg/l.
Inculpatul Ceban Veaceslav, fiind audiat în cadrul şedinţei de 
judecată potrivit regulilor de audiere a martorului, a recunoscut integral 
vinovăția conform învinuirii aduse. A declarat că, la data de 27 
septembrie 2025, a consumat băuturi alcoolice și s-a deplasat la cu 
automobilul, Automobilul s-a oprit și nu s-aisprăvit cu conducerea, după 
ce a tamponat două automobile care stăteau pe marginea drumului. 
Regretă de cele comise.
Analizând probele cercetate în ședința de judecată, cu respectarea 
prevederilor art. 100 alin. (4) CPP RM și apreciindu-le în sensul art. 101 
CPP RM, din punct de vedere al pertinenței, concludenții, utilității, 
veridicității și coroborării reciproce, instanța cu certitudine ajunge la 
concluzia că vinovăția inculpatului Ceban Veaceslav în comiterea faptei 
incriminate este dovedită pe deplin, deoarece ultimul, nedeţinând permis 
de conducere, a condus automobilul cu depășirea limitelor de alcool 
admisibile, având o concentrație a vaporilor de alcool în aerul expirat în 
proporție de 0,80 mg/l.
În acest mod, instanţa constată că inculpatul a atentat la obiectul 
juridic special al infracţiunii prevăzute de art. 2641 alin. (5) CP RM, care 
este format din relațiile sociale cu privire la siguranța traficului rutier, 
sub aspectul prohibiției impuse conducătorilor mijloacelor de transport 
să conducă în stare de ebrietate produsă de alcool, fără a deține permis 
de conducere.
Prin urmare, inculpatul a manifestat o deosebită indiferență faţă de 
condiţiile imperative ale legii, care interzic atât aflarea acestuia la volan 
în stare de ebrietate, dar şi conducerea acestuia, nedeținând la acel 
moment actul permisiv care îi oferă acest drept, la caz a permisului de 
conducere, ce denotă că aceasta conştientiza caracterul ilicit al acţiunilor 
sale.
Aşadar, instanţa de judecată conchide că starea de fapt stabilită 
precum şi dovedită că inculpatul a săvârșit intenționat infracțiunea 
prevăzute de art. 264 1 alin. (5) CP RM, reieşind din totalitatea probelor 
examinate în faza urmăririi penale şi constatate ca fiind pertinente, 
concludente și veridice, care în ansamblu coroborează între ele, se 
completează între ele, nu trezesc nici o îndoială și dovedesc cert că 
inculpatul Ceban Veaceslav a comis infracţiunea cu vinovăţie. 
În concluzie, în cadrul examinării circumstanţelor cazului şi 
probatoriului administrat, a fost stabilită întrunirea tuturor elementelor 
infracţiunii în acţiunile lui Ceban Veaceslav şi nu au fost stabilite 
circumstanţe care să înlăture caracterul penal al faptei.
La aprecierea măsurii de pedeapsă, instanţa face referire la 
prevederile art. 61 alin. (2) CP RM, care prevede că, pedeapsa are drept 
scop restabilirea echităţii sociale, corectarea condamnatului, precum şi 
prevenirea săvârșirii de noi infracţiuni atât din partea condamnaţilor, cât 
şi a altor persoane. Executarea pedepsei nu trebuie să cauzeze suferinţe 
fizice şi nici să înjosească demnitatea persoanei condamnate.
Conform art. 75 CP RM, la stabilirea pedepsei instanţa ia în 
consideraţie caracterul şi gradul de pericol social al infracţiunilor 
săvârșite, de motivul acesteia, de circumstanţele cauzei care atenuează 
ori agravează răspunderea, de influenţa pedepsei aplicate asupra 
corectării şi reeducării inculpatului.
Potrivit prevederilor art. 80 1 alin. (1) CP RM, în cazul în care 
inculpatul a recunoscut săvârșirea faptelor indicate în rechizitoriu şi a 
solicitat ca judecata să se facă pe baza probelor administrate în faza de 
urmărire penală, acesta beneficiază de reducerea cu o pătrime a limitelor 
de pedeapsă prevăzute în Partea specială a prezentului cod în cazul 
pedepsei cu amendă, cu muncă neremunerată în folosul comunităţii sau 
cu închisoare. 
Iar alin. (2) al aceluiași articol prevede că, în cazul în care 
inculpatul a recunoscut săvârşirea faptelor indicate în rechizitoriu pentru 
infracţiunile prevăzute la art.181 1–182, 239–240, 242 1, 242 2, 256, art. 
264 alin. (2), (4), (6), art. 264 1, 324–3351, 370 şi a solicitat ca judecata 
să se facă pe baza probelor administrate în faza de urmărire penală, 
acesta beneficiază de reducerea cu o pătrime doar a limitei maxime 
de pedeapsă prevăzute în Partea specială a prezentului cod în cazul 
pedepsei cu amendă, cu muncă neremunerată în folosul comunităţii sau 
cu închisoare.
La individualizarea pedepsei în privinţa inculpatului, instanța 
evidențiază că raționamentul care poate condiționa aplicarea pedepsei 
penale, are la origine persoana inculpatului şi comportamentul acestuia 
până la săvârșirea infracţiunii, atitudinea şi modul de manifestare a 
acestora în fazele de urmărire penală şi de judecare a cauzei faţă de 
infracţiune, cum vinovatul își apreciază fapta social periculoasă, 
conduita bună, stăruința depusă pentru a înlătura rezultatul infracţiunii 
sau pentru a repara paguba pricinuită şi comportarea sinceră în cursul 
procesului.
În continuare, instanţa de judecată reține că art. 264 1 alin. (5) CP 
RM, stabileşte o pedeapsă sub formă de amendă de la 2500 la 3000 de 
unităţi convenţionale sau cu închisoare de la 2 la 5 ani.
Respectiv, pentru comiterea infracțiunii prevăzute de art. 264 1 alin. 
(5) CP RM, instanța va aplica inculpatului pedeapsa ținând cont de 
prevederile art. 80 1 alin. (2) CP RM, prin reducerea cu o pătrime a 
limitei maxime de pedeapsă cu închisoare. 
Din probele acumulate pe dosar rezultă că în acţiunile inculpatului 
sunt prezente circumstanţe atenuante prevăzute de art. 76 CP RM – 
săvârșirea pentru prima dată a unei infracțiuni ușoare.
În acţiunile inculpatului Ceban Veaceslav, potrivit materialelor 
dosarului, circumstanțe agravante prevăzute de art. 77 CP RM – lipsesc. 
Prin urmare, ținând cont de circumstanţele prezente în acţiunile 
inculpatului Ceban Veaceslav, faptul că acesta după săvârșirea 
infracțiunii a colaborat cu organul de urmărire penală și se căieşte de 
cele comise, pentru prima dată este atras la răspundere penală, nu este 
dependent de alcool și droguri, instanţa ajunge la concluzia că 
restabilirea echității sociale şi corectarea condamnatului poate fi 
efectuată fără ca acesta să fie izolat de societate, acordându-i șansa 
corectării în condițiile prevederilor art. 90 CP RM.
Instanţa de judecată reține că pedeapsa este echitabilă când ea 
impune persoanei vinovate lipsuri şi restricţii ale drepturilor lui, 
proporţionale cu gravitatea infracţiunii săvârşite şi este suficientă pentru 
restabilirea echităţii sociale, adică a drepturilor şi intereselor victimei, 
statului şi întregii societăţi, perturbate prin infracţiunea comisă.
Legea penală nu urmărește scopul de a cauza suferințe fizice sau de 
a leza demnitatea omului - acesta este unul din principiile aplicării 
Codului penal.
În consecință, ținând cont de analiza cumulativă a criteriilor de 
individualizare a pedepsei şi coroborarea probelor care furnizează 
informațiile respective, instanța consideră că nu a fost identificat nici un 
temei în sensul înăspririi pedepsei și inculpatului i se poate acorda șansa 
corectării fără a fi izolat de societate, prin suspendarea condiționată a 
executării pedepsei pe un termen de probațiune.
Totodată, instanța remarcă că pedeapsa stabilită inculpatului 
răspunde atât principiului proporționalității, cât și scopului prevăzut în 
art. 61 CP RM, iar față de natura și gravitatea faptei comise, pedeapsa 
stabilită inculpatului este aptă să conducă la realizarea scopurilor 
sancțiunii, în perioada de probațiune inculpatul urmează să dea dovadă 
de faptul conștientizării acțiunilor comise.  
Referitor la solicitarea procurorului privind încasarea din contul 
inculpatului a cheltuielilor judiciare suportate la investigarea cauzei în 
mărime de 41,72 lei –costul testării alcooloscopice, instanța de judecată 
consideră că cererea urmează a fi admisă integral, din următoarele 
considerente.  
Potrivit prevederilor art. 227 alin.(1)–(3) CPP RM, cheltuieli 
judiciare sânt cheltuielile suportate potrivit legii pentru asigurarea bunei 
desfășurări a procesului penal. Cheltuielile judiciare cuprind sumele: 1) 
plătite sau care urmează a fi plătite martorilor, părții vătămate, 
reprezentanților lor, experților, specialiștilor, interpreților, traducătorilor 
și asistenților procedurali; 2) cheltuite pentru păstrarea, transportarea și 
cercetarea corpurilor delicte; 3) care urmează a fi plătite pentru 
acordarea asistenței juridice garantate de stat; 4) cheltuite pentru 
restituirea contravalorii obiectelor deteriorate sau nimicite în procesul de 
efectuare a expertizei sau de reconstituire a faptei; 5) cheltuite în 
legătură cu efectuarea acțiunilor procesuale în cauza penală. Cheltuielile 
judiciare se plătesc din sumele alocate de stat dacă legea nu prevede altă 
modalitate.
În cazul dat, instanța constată că cheltuielile judiciare au fost 
suportate pentru efectuarea testării alcoolscopice pentru constatare 
gradului de ebrietate și naturii ei.
În conformitate cu prevederile art. 229 alin. (2) CPP RM, instanţa 
de judecată poate obliga condamnatul să recupereze cheltuielile 
judiciare, cu excepţia sumelor plătite interpreților, traducătorilor, precum 
şi apărătorilor în cazul asigurării inculpatului cu avocat care acordă 
asistenţă juridică garantată de stat, atunci când aceasta o cer interesele 
justiţiei şi condamnatul nu dispune de mijloacele necesare. Achitarea 
cheltuielilor judiciare poate fi suportată şi de condamnatul care a fost 
eliberat de pedeapsă sau căruia i-a fost aplicată pedeapsă, precum şi de 
persoana în privinţa căreia urmărirea penală a fost încetată pe temeiuri 
de nereabilitare.
Sub acest aspect, instanța conchide că solicitarea acuzatorului de 
stat cu privire la încasarea cheltuielilor judiciare este întemeiată și 
dispune încasarea din contul inculpatului Ceban Veaceslav a 
cheltuielilor judiciare în mărime de 41,72 lei, în legătură cu efectuarea 
testării alcooloscopice. 
Reieşind din cele expuse, în conformitate cu art. 70, art. 80 1 alin. 
(2), art. 90 CP RM, art. art. 339-341, art. 364 1 CPP RM, instanţa de 
judecată   
C O N D A M N Ă
Ceban Veaceslav se recunoaşte vinovat în săvârșirea infracţiunii 
prevăzute de art. 2641 alin. (5) CP RM şi i se aplică pedeapsă sub formă 
de închisoare pe un termen de 3 (trei) ani, cu executarea pedepsei în 
penitenciar de tip deschis.
În temeiul art. 90 CP RM, instanţa dispune suspendarea 
condiţionată a executării pedepsei aplicate faţă de Ceban Veaceslav pe 
un termen de probațiune de 1 (unu) ani, dacă nu va săvârși o nouă 
infracţiune îndreptățind prin comportare exemplară încrederea ce i s-a 
acordat.
Se aplică faţă de Ceban Veaceslav măsura preventivă sub formă de 
obligare de nepărăsire a ţării până la intrarea în vigoare a prezentei 
sentinţe.
Solicitarea procurorului cu privire la încasarea cheltuielilor 
judiciare suportate la investigarea cauzei, se admite integral.
Se încasează din contul lui Ceban Veaceslav în beneficiul statului 
cheltuielile judiciare pentru efectuarea testării alcoolscopice în mărime 
de 41,72 (patruzeci și unu) lei 72 bani, care urmează a fi achitate la 
contul IBAN: MD13TRGAAA14311101000000.
Corpurile delicte şi anume: testul „Drager” din 27 septembrie 2025 
și un suport informațional de tip CVD-R cu înregistrările video din 27 
septembrie 2025 – rămân în continuare anexate la materialele cauzei.
Sentinţa poate fi atacată în ordine de recurs, în termen de 15 
(cincisprezece) zile la Curtea de Apel Nord, doar în partea erorilor 
procesuale şi măsurii de pedeapsă.
Preşedintele şedinţei,                                               Ion RABEI
Judecător 