Dosarul nr 2-13214/2024                                 
H O T Ă R Â R E
În numele Legii
Dispozitivul hotărârii a fost pronunțat public în ședința din 20 noiembrie 2025
Cererile de apel nemotivate au fost depuse la 01 decembrie și 02 decembrie 2025 și transmise 
judecătorului la data de 03 decembrie 2025
Hotărârea motivată a fost întocmită la 12 decembrie 2025
20 noiembrie 2025
Judecătoria Chișinău (sediul Centru)
Instanța compusă din:
Președintele de ședință, judecător Daria Sușchevici
Grefierul                                        Vladimir Orghian
În lipsa reclamantului Mocanu Serghei, care a solicitat examinarea cauzei în lipsa D-lui și 
cu participarea reprezentantului pârâtului Ministerului Justiției al RM, Nicolae Nogai, 
împuternicit în baza procurii nr. 79 din  06 noiembrie 2025, valabilă pe un termen de 2 ani,
Examinînd cererea de chemare în judecată înaintată de  Mocanu Serghei către Ministerul 
Justiției al RM, privind constatarea încălcării dreprtului   la examinarea în termen rezonabil a 
contestației din 07 august ***** privind anularea procesului-verbal și deciziei   Inspectoratului 
de Poliței Centru din 21 iulie ***** pentru perioada 31 mai *****-18 octombrie ***** și 
încasarea prejudiciului moral,
A CONSTATAT:
POZIȚIA ȘI SOLICITĂRILE RECLAMANTULUI.
Reclamantul Mocanu Serghei, la data de 03 octombrie 2024 s-a adresat în instanță cu 
cerere de chemare în judecată către Ministerul Justiției al RM, privind constatarea încălcării 
dreprtului la examinarea în termen rezonabil a contestației din 07 august ***** privind anularea 
procesului-verbal și deciziei Inspectoratului de Poliței Centru din 21 iulie ***** pentru perioada 
31 mai *****-18 octombrie ***** și încasarea prejudiciului moral.
În motivarea cererii de chemare în judecată, reclamantul Mocanu Serghei a  solicitat  
constatarea încălcării dreptului său subiectiv la examinarea în termen rezonabil a contestației sale 
din 07 august ***** privind anularea procesului-verbal și deciziei din 21.07.***** întocmite de 
O..S. al SP-1 al IP Centru ***** pentru perioada 31 mai ***** - 18 octombrie ***** cu 
încasarea din contul bugetului de stat a prejudiciului moral în sumă de 2.000 EURO
Motivele de fapt şi drept invocate de reclamantul Mocanu Serghei;
În fapt, la 07 august ***** a depus în cancelaria Insectoratului de Poliție s. Centru o 
contestație privind anularea procesului-verbal şi  a deciziei din 21.07.***** întocmite de O.S. al 
SP-1 al IP Centru *****, contestația fiind examinată numai la 18 octombrie *****.
 La data de 29 decembrie *****, a depus în Judecătoria Chișinău sediul Centru cerere de 
chemare în judecată către Ministerul Justiției al Republicii Moldova cu privire la constatarea 
încălcării dreptului la examinarea în termen rezonabil a contestaţiei şi repararea prejudiciului 
moral.
Prin încheierea Judecătoriei Chişinău sediul Centru din 19 ianuarie 2024 a fost acceptată 
spre examinare cererea de chemare în judecată în procedură contencioasă şi intentat proces civil, 
cu stabilirea şedinţei de pregătire a cauzei de dezbateri judiciare și cu citarea părților şi/sau 
reprezentanților săi, iar prin încheierea Judecătoriei Chişinău sediul Centru din 01 aprilie 2024 a 
fost scoasă de pe rol cererea  de chemare în judecată înaintată către Ministerul Justiției al 
Republicii Moldova cu privire la constatarea încălcării dreptului la examinarea în termen 
rezonabil a cauzei (contestaţiei din 07 august ***** pentru perioada: 31 mai ***** – 18 
octombrie *****) şi încasarea prejudiciului moral.
Totodată, i s-a explicat reclamantului că este în drept să adreseze instanţei o nouă cerere, 
conform dispozițiilor generale, la fel i s-a explicat că, este în drept să depună la Judecătoria 
Chişinău sediul Centru o cerere cu privire la anularea încheierii privind scoaterea cererii de pe 
rol, prezentând probe care să confirme imposibilitatea prezentării sale în şedinţa de judecată şi a 
înştiinţării instanţei.
Astfel,reclmantul indică că, la data de 04 aprilie 2024, prin intermediul cancelariei 
instanței, a depus o cerere cu privire la anularea încheierii Judecătoriei Chişinău (sediul Centru) 
din 01 aprilie 2024 de scoatere de pe rol a cererii de chemare in judecată depusă  către Ministerul 
Justiției al Republicii Moldova cu privire la constatarea încălcării dreptului la examinarea în 
termen rezonabil a cauzei (contestației din 07 august ***** pentru perioada: 31 mai ***** – 18 
octombrie *****) şi încasarea prejudiciului moral.
 Prin încheierea Judecătoriei Chişinău (sediul Centru) din 15 mai 2024, s-a respins ca 
neîntemeiată cererea  cu privire la anularea încheierii Judecătoriei Chişinău (sediul Centru) din 
01 aprilie 2024, emisă în cauza civilă la cererea mea de chemare în judecată înaintată către 
Ministerul Justiției al Republicii Moldova cu privire la constatarea încălcării dreptului la 
examinarea în termen rezonabil a cauzei (contestației din 07 august ***** pentru perioada: 31 
mai ***** - 18 octombrie *****) şi încasarea prejudiciului moral, prin care cererea de chemare 
in judecată a fost scoasă de pe rol.
Nefiind de acord, reclamantul  la data de 05 iunie 2024, a declarat recurs împotriva 
încheierilor Judecătoriei Chişinău, (sediul Centru) din 01 aprilie 2024, prin care s-a scos de pe 
rol cererea de chemare în judecată și din 15 mai 2024, prin care s-a respins cererea privind 
anularea încheierii de scoatere de pe rol a cererii de chemare în judecată înaintată  către 
Ministerul Justiției al Republicii Moldova cu privire la constatarea încălcării dreptului la 
examinarea în termen rezonabil a cauzei şi încasarea prejudiciului moral.
Prin decizia Curții de Apel Chişinău din 23 iulie 2024 recursul a fost respins și s-a 
menținut încheierile Judecătoriei Chişinău, sediul Centru din 01 aprilie 2024, prin care s-a scos 
de pe rol cererea de chemare în judecată şi din 15 mai 2024, prin care s-a respins cererea privind 
anularea încheierii de scoatere de pe rol a cererii de chemare în judecată înaintată către 
Ministerul Justiției al Republicii Moldova cu privire la constatarea încălcării dreptului la 
examinarea în termen rezonabil a cauzei şi încasarea prejudiciului moral
Potrivit art. 6 din Convenția europeană pentru apărarea drepturilor omului şi a libertăților 
fundamentale, încheiată la 4 noiembrie 1950 şi ratificată prin Hotărârea Parlamentului Republicii 
Moldova nr. 1298-XIII din 24.07.1997, orice persoană are dreptul la judecarea cauzei sale în 
mod echitabil, în mod public şi în termen rezonabil, de către o instanţă independentă şi 
imparţială, instituită de lege, care va hotărî fie asupra încălcării drepturilor şi obligaţiilor sale cu 
caracter civil, fie asupra temeiniciei oricărei acuzaţii în materie penală îndreptate împotriva sa. 
Hotărârea trebuie să fie pronunţată în mod public, dar accesul în sala de şedinţă poate fi interzis 
presei şi publicului pe întreaga durată a procesului sau a unei părţi a acestuia, în interesul 
moralităţii, al ordinii publice ori al securităţii naţionale într-o societate democratică, atunci când 
interesele minorilor sau protecţia vieţii private a părţilor la proces o impun, sau în măsura 
considerată absolut necesară de către instanţă când, în împrejurări speciale, publicitatea ar fi de 
natură să aducă atingere intereselor justiţiei.
Articolul 454 din Codul Contraventional al RM  prevede că:
(1) Cauza contravențională se judecă în termen rezonabil, dar nu mai mult de 2 luni de la 
data intrării dosarului în instanța de judecată. Criteriile de determinare a termenului rezonabil 
sunt: complexitatea cauzei, comportamentul participanților la proces, conduita instanței 
judecătorești și a agentului constatator, importanța procesului pentru cel interesat. Respectarea 
termenului rezonabil de judecare a cauzei se asigură de către instanță. (2) Dacă există temeiuri 
rezonabile, judecătorul, prin încheiere motivată, poate prelungi termenul de judecare a cauzei cu 
o lună. (3) În cazul reţinerii persoanei conform art.781, 3181, 376 şi 433, judecarea cauzei 
contravenţionale se face de urgenţă şi cu precădere.
Pornind de la cele expuse și prevederile art.2 alin. 1 din Legea RM nr.87 din 21 aprilie 
2011 „orice persoană fizică sau juridică ce consideră că i-a fost încălcat dreptul la judecarea în 
termen rezonabil a cauzei sau dreptul la executarea în termen rezonabil a hotărârii judecătoreşti 
și  poate adresa în instanţă de judecată o cerere de chemare în judecată privind constatarea unei 
astfel de încălcări şi repararea prejudiciului cauzat prin această încălcare, în condiţiile stabilite de 
prezenta lege şi de legislaţia procesuală civilă”, instanța de judecată este obligată a constata 
încălcarea dreptului subiectiv la examinarea în termen rezonabil a contestației sale din 07 august 
***** privind anularea procesului-verbal şi deciziei din 21.07.***** întocmite de O..S. al SP-1 
at IP Centru ***** pentru perioada 31 mai ***** – 18 octombrie *****.
La fel pornind de la provederile art. 2 alin. (6) din Legea RM nr.87 din 21 aprilie 2011 
„Mărimea reparaţiei prejudiciului cauzat prin încălcarea dreptului la judecarea în termen 
rezonabil a cauzei sau a dreptului la executarea în termen rezonabil a hotărârii judecătoreşti se 
stabileşte de instanţa de judecată în fiecare caz în parte, în funcţie de circumstanţele cauzei în 
cadrul căreia a fost comisă încălcarea, precum şi de pretenţiile invocate de reclamant, de 
complexitatea cauzei, de comportamentul reclamantului, de conduita organului de urmărire 
penală, a instanţei de judecată şi a autorităţilor relevante, de durata încălcării şi de importanţa 
procesului pentru reclamant, coraborând prevederile art. 1998; 2036; 2037 din Codul Civil al 
RM instanța de judecată urmează a încasa din contul bugetului de stat în beneficiu  D-lui cu titlu 
de prejudiciu moral suma de 2 000 EURO, iar  la stabilirea cuantumului prejudiciului moral 
instanța de judecată urmează să țină cont de practica CtEDO care în cazuri similare a acordat cu 
titlu de daune morale sume analogice.
Reieșind din cele expuse, instanța de judecată armează să admită integral cerințele sale.
În drept, reclamantul Mocanu Serghei își întemeiază cererea pe prevederile art. 6 din 
CtEDO, art. 5-7; 83; 85; 90; 94; 123; 166; 167 din CPC RM, art. 1998; 2036; 2037 din Codul 
Civil al RM şi Legii RM nr.87 din 21 aprilie 2011.
Poziția, argumentele și solicitările pârâtului Ministerul Justiției.
Reprezentantul pârâtulului  Ministerul Justiției al Republicii Moldova,Nicolae Nogai, fiind 
împuternicit în baza procurii nr.79 din 06 noiembrie 2025 valabilă pe un termen de 2(doi)ani,în 
cadrul ședinței de judecată, a solicitat respingerea acțiunii ca fiind neîntemeiată, prezentînd  
totodată RAPORTUL  motivat privind modul de respectare a teremnului rezonabil la examinarea 
cauzei nr.5 r-353/2022 privindu-l pe Mocanu Serghei în comiterea contravenției prevăzute de art. 
69 alin(1) Cod Contravențional al RM  întocmit de Judecătoria mun.Chișinău (f.d.78).
Poziția participanților la proces expusă în ședința de judecată.
În ședința de judecată, reclamantul Mocanu Serghei, nu a fost prezent, solicitînd 
examinarea cauzei în lipsa D-lui.
În ședința de judecată, reprezentantului pârâtului Ministerul Justiției, Nicolae Nogai a 
solicitat respingerea cererii de chemare în judecată depusă de Mocanu Serghei, ca fiind 
neîntemeiată. 
Aprecierea instanței.
Audiind participanții la proces, studiind materialele dosarului, verificând argumentele 
expuse de reclamant și obiecțiile reprezentantului pârâtului expuse în  cadrul ședinței de 
judecată, instanța de judecată ajunge la concluzia de a admite parțial cererea de chemare în 
judecată înaintată de Mocanu Serghei pentru următoarele considerente.
Potrivit dispoziţiilor art. 130 alin. (1) Codul de procedură civilă, instanţa judecătorească 
apreciază probele după intima ei convingere, bazată pe cercetarea multe aspectuală, completă, 
nepărtinitoare şi nemijlocită a tuturor probelor din dosar în ansamblul şi interconexiunea lor, 
călăuzindu-se de lege.
În temeiul art. 240 alin. (1) Codul de procedură civilă, la deliberarea hotărârii, instanţa 
judecătorească apreciază probele, determină circumstanţele care au importanţă pentru 
soluţionarea pricinilor, care au fost sau nu stabilite, caracterul raportului juridic dintre părţi, legea 
aplicabilă soluţionării pricinii şi admisibilitatea acţiunii.
Conform art. 239 Codul de procedură civilă, hotărârea judecătorească trebuie să fie legală 
şi întemeiată. Instanţa îşi întemeiază hotărârea numai pe circumstanţele constatate nemijlocit de 
instanţă şi pe probele cercetate în şedinţă de judecată.
În conformitate cu prevederile art. 2 alin. (1) al Legii 87 din 21 aprilie 2011, orice persoană 
fizică sau juridică ce consideră că i-a fost încălcat dreptul la judecarea în termen rezonabil a 
cauzei sau dreptul la executarea în termen rezonabil a hotărârii judecătoreşti poate adresa în 
instanţa de judecată o cerere de chemare în judecată privind constatarea unei astfel de încălcări şi 
repararea prejudiciului cauzat prin această încălcare, în condiţiile stabilite de prezenta lege şi de 
legislaţia procesuală civilă.
Conform art. 3 alin. (2) din Legea 87 din 21 aprilie 2011, în cauzele în care se pretinde 
încălcarea dreptului la judecarea în termen rezonabil a cauzei sau a dreptului la executarea în 
termen rezonabil a hotărîrii judecătoreşti şi repararea prejudiciului cauzat prin această încălcare 
(denumită în continuare cerere de chemare în judecată) se depune conform regulilor de 
competenţă jurisdicţională stabilite la capitolul IV din Codul de procedură civilă al Republicii 
Moldova şi se examinează de un alt complet de judecată decît cel care a examinat (examinează) 
cauza în care se pretinde încălcarea.
Iar potrivit dispozițiilor art. 4 din Legea 87 din 21 aprilie 2011, sarcina probaţiunii lipsei 
de încălcare a dreptului la judecarea în termen rezonabil a cauzei sau a dreptului la 
executarea în termen rezonabil a hotărârii judecătoreşti şi a lipsei suportării unui prejudiciu 
moral îi revine Ministerului Justiţiei, iar sarcina de a dovedi suportarea prejudiciului material 
cauzat prin această încălcare şi suportarea costurilor şi cheltuielilor de judecată îi revine 
reclamantului. Instanţa de judecată care examinează în fond cauza [...], prezintă Ministerului 
Justiţiei un raport motivat privind modul de respectare a termenului rezonabil şi, după caz, 
dosarul sau o copie de pe dosar. Raportul privind modul de respectare a termenului rezonabil se 
prezintă în scris şi va conţine: numele şi prenumele judecătorului, ale reprezentantului autorităţii 
implicate în proces, ale executorului judecătoresc sau ale reprezentantului autorităţii responsabile 
de executarea hotărîrii judecătoreşti; date despre acţiunile procesuale întreprinse, termenele de 
realizare şi motivarea acestora; date despre acţiunile procesuale întreprinse în vederea accelerării 
procedurii de judecare, după caz; alte date relevante privind respectarea termenului rezonabil 
[...].
Se reține că, prin acțiunea formulată în prezenta cauză, Mocanu Serghei  a invocat inter 
alia faptul că, a fost încălcat dreptului la examinare în termen rezonabil a cauzei  
contravenționale nr.5r-353/2022
Se atestă, că la 13 noiembrie 2025, în secretariatul instanței a fost înregistrat Raportul 
motivat întocmit de   Judecătoria  mun.Chișinău prezentat de Ministerul Justiției, ce reflectă 
informațiile privind examinarea cauzei  contravenționale nr.5r-353/2022  fiind enumerate și 
descrise toate acțiunile  întreprinse pe marginea  cauzei date(f.d.78-93).
Din lucrările dosarului și expuse în  Raportul motivat întocmit de   Judecătoria  
mun.Chișinău prezentat de Ministerul Justiției,  rezultă că,  contestația depusă de   Mocanu 
Serghei   a fost examinată de către  instanțele de judecată pe parcursul   lunii august *****-18 
octombrie *****(f.d.78-93)
Potrivit art. 2, alin. (1), (2) al Legii privind repararea de către stat a prejudiciului cauzat 
prin încălcarea dreptului la judecare în termen rezonabil a cauzei sau a dreptului la executare în 
termen rezonabil a hotărârii judecătorești nr. 87 din 21 aprilie 2011, orice persoană fizică sau 
juridică ce consideră că i-a fost încălcat dreptul la judecarea în termen rezonabil a cauzei sau 
dreptul la executarea în termen rezonabil a hotărârii judecătoreşti poate adresa în instanţă de 
judecată o cerere de chemare în judecată privind constatarea unei astfel de încălcări şi repararea 
prejudiciului cauzat prin această încălcare, în condiţiile stabilite de prezenta lege şi de legislaţia 
procesuală civilă. 
Repararea prejudiciului cauzat prin încălcarea dreptului la judecarea în termen rezonabil a 
cauzei sau a dreptului la executarea în termen rezonabil a hotărârii judecătoreşti se face doar în 
măsura în care încălcarea a avut loc din cauze ce nu pot fi imputate exclusiv persoanei care a 
depus cererea de reparare a prejudiciului.
Instanța de judecată menționează că scopul Legii nr.87 din 21 aprilie 2011, constituie 
crearea în Republica Moldova a unui remediu intern eficient de apărare a dreptului la judecarea 
în termen rezonabil şi a dreptului la executarea în termen rezonabil a hotărârii judecătorești. 
Este unul din principalele mecanisme interne prin care se tinde la respectarea termenului 
optim şi previzibil de soluţionare al procesului. 
Instanța enunță că, conform prevederilor art. 6 § 1 CEDO, judecarea cauzelor privitoare la 
un drept civil sau o acuzaţie penală, aşa după cum aceste noţiuni au fost definite în jurisprudenţa 
CtEDO, urmează să fie efectuată în termen rezonabil.
Orice persoană are dreptul de a-i fi examinată cauza în mod echitabil, public şi într-un 
termen rezonabil, de către un tribunal independent şi imparţial, stabilit prin lege, care va hotărî 
fie asupra încălcării drepturilor şi obligaţiilor cu caracter civil, fie asupra temeiniciei oricărei 
acuzaţii în materie penală îndreptată împotriva sa.
Scopul acestui articol este de a asigura că nici o persoană, realizarea sau limitarea 
drepturilor căreia depinde de desfăşurarea unui proces, să nu fie nevoită să aştepte un termen 
nejustificat de mare până la formularea deciziei finale.
Acest principiu este atât un drept fundamental al omului, cât şi o condiţie pentru ca un 
proces să fie considerat echitabil.
Curtea Europeană a Drepturilor Omului în jurisprudenţa sa a instituit anumite criterii de 
apreciere a noţiunii de termen rezonabil (a se vedea cauzele: Josan, § 18, Mazepa, § 42, 
Holomiov, § 137) şi anume: 
- complexitatea cauzei, care se apreciază după caz şi individual (se va ţine cont de natura 
obiectului litigiului, precum şi faptul dacă acţiunea a cuprins doar un singur obiect sau a fost 
conexate mai multe obiecte şi/sau cereri, inclusiv ale unor persoane terţe); 
- comportamentul părţilor, care include aprecierea comportamentului reclamantului; 
- comportamentul instanțelor de judecată; 
- miza (interesul) pentru cel interesat, relevă importanța sau scopul pentru persoana care 
pretinde violarea dreptului său la un termen nerezonabil. 
Judecarea procesului într-un termen rezonabil are ca scop înlăturarea incertitudinii în care 
se găsesc părțile prin restabilirea, cât mai curând posibil, a drepturilor încălcate și prin 
reinstaurarea legalității, care trebuie să guverneze toate raporturile juridice într-un stat de drept, 
ceea ce constituie o garanție a unui proces echitabil. 
Astfel, instanța nu ar trebui sub pretextul respectării termenelor rezonabile în cadrul 
procesului de judecată să refuze în cercetarea probelor necesare pentru o completă şi corectă 
soluționare a cazului, care pe cale de consecință ar încălca principiul egalității armelor.
Urmărind scopul ridicării standardelor în domeniul protecției drepturilor omului în 
Republica Moldova din perspectiva dreptului la un proces echitabil (art.6 al Convenției Europene 
pentru Apărarea Drepturilor Omului și a Libertăților Fundamentale), precum şi cel al instituirii 
unui recurs intern efectiv pentru remedierea încălcării termenului rezonabil la judecarea cauzelor 
sau la executarea hotărârilor judecătorești, Ministerul Justiției a elaborat proiectul de Lege 
privind compensarea de către stat a prejudiciului cauzat în urma încălcării termenului rezonabil 
în procesul de judecare a cauzelor sau de executare a hotărârilor instanțelor judecătorești. 
Mecanismul aplicat prin lege, este în a asigura persoanei interesate posibilitatea de a 
solicita atât urgentarea procedurilor în cursul procedurii judiciare, cât şi de a încasa compensaţia 
pentru prejudiciul cauzat prin încălcarea termenului rezonabil în procesul de examinare a 
cauzelor sau de executare a hotărârilor instanţelor judecătoreşti.
CtEDO a declarat în cauza Stogmuller c. Austriei că, examinarea într-un termen rezonabil a 
fiecărei cauze reprezintă o garanţie procesuală, scopul căreia este de a proteja toţi justiţiabilii 
împotriva duratei excesive a procedurii. Asemenea dispoziţie subliniază că, justiţia nu trebuie să 
fie înfăptuită cu o întârziere care ar putea compromite eficienţa şi credibilitatea sa. 
Examinarea într-un termen rezonabil are ca scop înlăturarea incertitudinii în care se găsesc 
părțile prin restabilirea, cât mai curând posibil, a drepturilor încălcate și prin reinstaurarea 
legalității, care trebuie să guverneze toate raporturile juridice într-un stat de drept, ceea ce 
constituie o garanție a unui proces echitabil. 
Astfel, instanța menționează că la examinarea cauzei privind constatarea încălcării 
dreptului la examinare în termen rezonabil a cauzei  contravenționale nr.5r-353/2022 va lua în 
calcul criteriile de apreciere a tergiversării judecării cauzei şi anume complexitatea cauzei, 
comportamentul părților şi importanța procesului pentru cel interesat. 
 În conformitate cu articolul 454 din Codul Contraventional al RM :
(1) Cauza contravențională se judecă în termen rezonabil, dar nu mai mult de 2 luni de la 
data intrării dosarului în instanța de judecată. Criteriile de determinare a termenului rezonabil 
sunt: complexitatea cauzei, comportamentul participanților la proces, conduita instanței 
judecătorești și a agentului constatator, importanța procesului pentru cel interesat. Respectarea 
termenului rezonabil de judecare a cauzei se asigură de către instanță. (2) Dacă există temeiuri 
rezonabile, judecătorul, prin încheiere motivată, poate prelungi termenul de judecare a cauzei cu 
o lună. (3) În cazul reţinerii persoanei conform art.781, 3181, 376 şi 433, judecarea cauzei 
contravenţionale se face de urgenţă şi cu precădere.
Cu referire la criteriul de complexitate a cauzei, instanţa de judecată menționează că, 
complexitatea se referă atât la situația de fapt, cât şi la situaţia de drept. Un caz complex poate 
implica probleme cu privire la starea de sănătate a unui reclamant, volumul mare de probe, 
probleme juridice complexe, necesitatea audierii unui număr mare de martori sau numărul mare 
de persoane afectate.
În urma analizei raportului prezentat de către Ministerul Justiţiei, rezultă că la data de 17 
august ***** în cadrul Judecătoriei Chișinuă sediul Centru a fost înregistrată contestația 
împotriva procesului-verbal MAI nr.***** din 21 iulie ***** întocmit de către agentul 
constatator din cadrul IP s. Centru, iar la data  18 octombrie ***** potrivit Deciziei Curții de 
Apel Chișinău nr. 4r-4990/2022 sa dispus respingerea ca nefondat a recursului contravenientului 
Mocanu Serghei cu menținerea hotărârii Judecătoriei Chișinău, sediul Ciocana din 06 mai 2022 
prin care a fost respinsă ca fiind neîntemeiată contestația lui Mocanu Serghei înaintată împotriva 
procesului-verbal cu privire la contravenție MAI 1***** din 21 iulie ***** în baza art. 69 
alin(1) Cod Contravențional și decizia din aceiași data.
Totodată, în urma analizei raportului prezentat de către Ministerul Justiţiei şi cu referire la 
criteriile menționate mai sus sub aspectul determinării complexității, instanța de judecată 
conchide în favoarea faptului că, cauza indicată mai sus prezintă o complexitate nu prea 
semnificativă, însă nu poate să determine o justificare a duratei de examinare de mai mult de 6 
(șase) ani.
Referitor la comportamentul reclamantului Mocanu Serghei instanţa menționează că din 
raportul prezentat de Ministerul Justiţiei rezultă că, reclamantul a avut un comportament pasiv în 
cadrul procesului, nefiind present la toate ședințele de judecată. 
Cât privește comportamentul celorlalți participanți la proces, se reține că, aceștia au avut 
un comportament mai activ, fiind prezenți în ședința de judecată.
Conform art. 2 alin. (2) al Legii nr. 87 „repararea prejudiciului cauzat prin încălcarea 
dreptului la judecarea în termen rezonabil a cauzei sau a dreptului la executarea în termen 
rezonabil a hotărârii judecătorești se face doar în măsura în care încălcarea a avut loc din cauze 
ce nu pot fi imputate exclusiv persoanei care a depus cererea de reparare a prejudiciului.
Prin urmare, justețea duratei procedurilor trebuie evaluată în lumina circumstanțelor cauzei 
și cu referință la următoarele criterii de apreciere: complexitatea cauzei, comportamentul părților 
care include aprecierea comportamentului reclamantului și a autorităților și miza (interesul) 
pentru reclamant.
Prin urmare, în cazul dedus judecății instanța conchide dreptul reclamantului la constatarea 
încălcării dreptului la examinare în termen rezonabil a cauzei  contravenționale nr. 5r-353/2022, 
or încălcarea termenului rezonabil a avut loc din motive ce nu pot fi imputate în totalmente  
reclamantului.
Un alt criteriu de apreciere a încălcării dreptului la judecare în termen rezonabil a cauzei 
este miza (interesul) pentru cel interesat în obținerea unei soluții de la  instanța de judecată. Se 
reține de fapt că, reclamantul Mocanu Serghei este cea mai interesată persoană de soluția pe 
marginea cauzei contravenționale, or, ultimul fiind recunoscut vinovat de comiterea contravenției 
în baza art.69 alin(1)Cod Contravențional motive din care se deduce că, interesul reclamantului 
pentru soluționarea cauzei  vizate este unul sporit.
Or, conform art. 21 din Constituția Republicii Moldova, orice persoană acuzată de un 
delict este prezumată nevinovată pînă cînd vinovăţia sa va fi dovedită în mod legal, în cursul 
unui proces judiciar public, în cadrul căruia i s-au asigurat toate garanţiile necesare apărării sale.
Astfel, este de interesul reclamantei de a-și dovedi nevinovăția, și totodată, este în obligația 
autorităților de a-i demonstra vinovăția, dacă i-au înaintat-o, însă prezumat într-un termen 
rezonabil.
Instanța reiterează, că din contextul art. 2, alin. (1) al Legii nr. 87 din 21 aprilie 2011 
rezultă că orice persoană poate pretinde la repararea de către stat a prejudiciului cauzat prin 
încălcarea dreptului la judecarea în termen rezonabil a cauzei, dacă se constată o atare încălcare. 
În corespundere cu alin. (3) şi alin.(4) al art. 2 din Legea nr. 87 din 21 aprilie 2011, 
prejudiciul cauzat prin încălcarea dreptului la judecarea în termen rezonabil a cauzei sau a 
dreptului la executarea în termen rezonabil a hotărârii judecătoreşti se repară indiferent de 
vinovăţia instanţei de judecată, a organului de urmărire penală, a organului responsabil de 
executarea hotărârilor judecătoreşti sau a instituţiei de stat debitoare. 
Prejudiciul cauzat de o autoritate publică sau de o autoritate căreia statul i-a delegat 
atribuţii de autoritate publică prin încălcarea dreptului la judecarea în termen rezonabil a cauzei 
sau a dreptului la executarea în termen rezonabil a hotărîrii judecătoreşti se repară de către stat. 
Reparaţia prejudiciului se face de la bugetul de stat. 
Aliniatul (6) al art. 2 din Legea nr. 87 din 21 aprilie 2011 stipulează că mărimea reparaţiei 
prejudiciului cauzat prin încălcarea dreptului la judecarea în termen rezonabil a cauzei sau a 
dreptului la executarea în termen rezonabil a hotărârii judecătoreşti se stabileşte de instanţa de 
judecată în fiecare caz în parte, în funcţie de circumstanţele cauzei în cadrul căreia a fost comisă 
încălcarea, precum şi de pretenţiile invocate de reclamant, de complexitatea cauzei, de 
comportamentul reclamantului, de conduita organului de urmărire penală, a instanţei de judecată 
şi a autorităţilor relevante, de durata încălcării şi de importanța procesului pentru reclamant. 
Luând în consideraţie normele de drept invocate în raport cu circumstanțele cauzei, 
instanţa de judecată apreciază ca fiind întemeiate argumentele reclamantului Mocanu Serghei 
precum că a avut parte de o justiţie ineficientă, fiindu-i încălcat dreptul la judecare în termen 
rezonabil a cauzei contravenționale pornită în anul ***** și finisată la data 18 octombrie ***** 
potrivit Deciziei Curții de Apel Chișinău nr. 4r-4990/2022 prin care s-a dispus respingerea ca 
nefondat a recursului contravenientului Mocanu Serghei cu menținerea hotărârii Judecătoriei 
Chișinău, sediul Ciocana din 06 mai 2022  și prin care a fost respinsă ca fiind neîntemeiată 
contestația lui Mocanu Serghei înaintată împotriva procesului-verbal cu privire la contravenție 
MAI 1***** din 21 iulie ***** în baza art. 69 alin(1) Cod Contravențional și decizia din aceiași 
data.
Conform art.5 alin.(1) al Legii nr.87 din 21 aprilie 2011, în urma constatării faptului că a 
fost încălcat dreptul la judecarea în termen rezonabil a cauzei sau dreptul la executarea în termen 
rezonabil a hotărârii judecătoreşti, instanţa de judecată decide asupra acordării unei satisfacţii 
echitabile de la bugetul de stat în contul reparării prejudiciului moral, material, precum şi a 
costurilor şi a cheltuielilor de judecată.  
În acest context instanţa de judecată reţine ca fiind parţial întemeiată pretenția 
reclamantului Mocanu Serghei  cu privire la repararea prejudiciului moral cauzat în urma 
încălcării dreptului la judecare în termen rezonabil a cauzei  contravenționale nr. 5r-353/2022, 
Iar, suma prejudiciului moral solicitată de Mocanu Serghei  în mărime de 2000,00 euro  este 
vădit disproporțională şi excesivă în raport cu criteriile stabilite şi principiul general al echității. 
Instanța subliniază că, unul din criteriile orientative generale de apreciere a prejudiciului 
moral este criteriul echităţii, care exprimă că indemnizaţia trebuie să prezinte o justă şi integrală 
despăgubire. În temeiul Convenţiei Europene pentru Apărarea Drepturilor Omului şi a 
Libertăţilor Fundamentale, acest criteriu se traduce prin necesitatea ca partea vătămată să 
primească o satisfacţie echitabilă pentru prejudiciul moral suferit. Cuantumul despăgubirilor 
trebuie astfel stabilit, încât acesta să aibă efect compensatoriu şi nu trebuie să constituie nici 
sume excesive pentru autorii daunelor şi nici venituri nejustificative pentru victimele daunelor. 
În consecinţa celor relatate şi având în vedere principiile compensării echitabile şi 
rezonabile a prejudiciului moral, suferinţele morale cauzate reclamantului Mocanu Serghei 
instanţa apreciază că suma de 5000,00 (cinci  mii,00) lei poate fi considerată ca o compensare ce 
ar aduce satisfacţie echitabilă persoanei vătămate, la caz Mocanu Serghei şi este una corelativă 
cu practica judiciară pe cazuri analogice.  
Conform art. 5 alin. (1) al Legii nr. 87 din 21 aprilie 2011, în urma constatării faptului că a 
fost încălcat dreptul la judecarea în termen rezonabil a cauzei sau dreptul la executarea în termen 
rezonabil a hotărîrii judecătoreşti, instanţa de judecată decide asupra acordării unei satisfacţii 
echitabile de la bugetul de stat cu titlu de prejudiciu moral.
Sintetizând cele expuse mai sus și examinând probatoriul administrat la dosar prin 
raportarea acestuia la prevederile art. 118, 121 – 122 Codul de procedură civilă, instanța 
reiterează că acțiunea reclamantului Mocanu Serghei este parțial întemeiată și urmează a fi 
admisă în parte.
În conformitate cu prevederile Legii 87 din 21 aprilie 2011 privind repararea de către stat a 
prejudiciului cauzat prin încălcarea dreptului la judecarea în termen rezonabil a cauzei sau a 
dreptului la executarea în termen rezonabil a hotărârii judecătoreşti, art. 236, art. art. 238-241 
Cod de procedură civilă, instanța de judecată,-
A HOTĂRÂT:
Se admite parțial cererea de chemare în judecată înaintată de Mocanu Serghei către 
Ministerul Justiției al RM, privind constatarea încălcării dreprtului la examinarea în termen 
rezonabil a contestației din 07 august ***** privind anularea procesului-verbal și deciziei 
Inspectoratului de Poliței Centru din 21 iulie ***** pentru perioada 31 mai *****-18 octombrie 
***** și încasarea prejudiciului moral.
Se constată încălcate drepturile lui Mocanu Serghei cauzate prin neexaminarea în termen 
rezonabil a contestației din 07 august ***** privind anularea procesului-verbal și deciziei 
Inspectoratului de Poliței Centru din 21 iulie ***** pentru perioada 31 mai *****-18 octombrie 
***** și încasarea prejudiciului moral.
Se încasează de la bugetul de stat, prin intermediul Ministerului Justiției al RM în 
beneficiul lui Mocanu Serghei IDNP ***** prejudiciul moral în sumă de 5000,00 (cinci mii,00) 
lei cauzat prin neexaminarea în termen rezonabil a  contestației din 07 august ***** privind 
anularea procesului-verbal și deciziei Inspectoratului de Poliței Centru din 21 iulie ***** pentru 
perioada 31 mai *****-18 octombrie ***** în rest  pretențiile, se resping ca fiind neîntemeiate.
Hotărârea poate fi atacată cu apel la Curtea de Apel Centru timp de 30 zile din momentul 
pronunțării dispozitivului hotărârii, prin intermediul Judecătoriei Chișinău (sediul Centru).
Președintele  ședinței, judecător                                                 Daria Sușchevici