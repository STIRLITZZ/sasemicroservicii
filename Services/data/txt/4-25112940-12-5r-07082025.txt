Dosarul nr. 5r-4899/2025
        4-25112940-12-5r-07082025
D E C I Z I E
 în numele Legii 
11 decembrie 2025                                                                    mun. Chişinău
Judecătoria Chişinău (sediul Buiucani)   
Instanța compusă din:
Președintele ședinței, judecător                                           Tudor 
Stambol
Grefier                                                                              Cătălina Rașcovschi
În lipsa:
Contravenientului                                                                                              Vladislav 
Dima 
Agentului constatator                                                  Constantin 
Huzun 
examinând în ședință judiciară publică, în limba de stat, recursul depus de Dima 
Vladislav (născut la *****, IDNP *****, domiciliat în *****) împotriva deciziei privind 
examinarea contravenției în temeiul constatării personale a agentului constatator nr. 
DCA01 552980 din 28.07.2025 prin care i-a fost aplicată sancțiunea amenzii în mărime 
de 7,5 unități convenționale cu aplicarea a 3 puncte de penalizare pentru comiterea 
contravenției prevăzute de art. 240 alin. (2) Cod contravențional, -
c o n s t a t ă:
Prin decizia privind examinarea contravenției în temeiul constatării personale a 
agentului constatator DP „Centru” a INSP a IGP Huzun Constantin, nr. DCA01 552980 
din 28.07.2025, Dima Vladislav a fost atras la răspundere contravențională şi sancționat 
conform art. 240 alin. (2) Cod Contravențional cu amendă în mărime de 7,5 unități 
convenționale cu aplicarea a 3 puncte de penalizare, pentru faptul că la data de 
28.07.2025 ora 16:05 min., în mun. Chișinău, bd. Moscova, conducând automobilul de 
model „BMW” cu n/î ***** a ignorat semnalul de culoare roșie a semaforului.
La data de 31.07.2025, Dima Vladislav a depus recurs împotriva deciziei privind 
examinarea contravenției în temeiul constatării personale a agentului constatator nr. 
DCA01 552980 din 28.07.2025 prin care i-a fost aplicată sancțiunea amenzii în mărime 
de 7,5 unități convenționale cu aplicarea a 3 puncte de penalizare pentru comiterea 
contravenției prevăzute de art. 240 alin. (2) Cod contravențional, solicitând anularea 
acesteia.
În motivarea recursului a indicat că, la data de 14.08.2024, aflându-se la volanul 
automobilului de marca „BMW”, cu numărul de înmatriculare *****, se deplasa pe 
bulevardul Moscova din municipiul Chișinău. Ajungând în intersecția bulevardului 
Moscova cu strada Matei Basarab, intenționa să efectueze manevra de întoarcere. S-a 
apropiat regulamentar de centrul intersecției și a așteptat pentru a acorda prioritate 
vehiculelor care circulau din sens opus. După ce s-a asigurat că a cedat trecerea tuturor 
participanților la trafic, a finalizat manevra de întoarcere, conform prevederilor 
Regulamentului circulației rutiere. Subliniază faptul că se afla deja angajat în intersecție 
și avea obligația legală de a finalizeze manevra. În conformitate cu articolul 20 al 
Secțiunii a 3-a — „Semnalele luminoase pentru dirijarea circulației vehiculelor”, în 
subpunctul 7 litera (a): Conducătorii pot începe deplasarea numai după ce s-au asigurat că 
nu creează obstacole vehiculelor „antrenate deja în trecerea intersecției” (inclusiv 
pietoni). Astfel, dacă în momentul apariției semnalului verde ești deja „antrenat” adică te 
aflai în intersecție angajându-te în manevră, ai prioritate asupra celor care intră ulterior, și 
acest lucru rămâne în vigoare până la finalizarea manevrei. Astfel, în conformitate cu 
legislația, dacă te afli în intersecție (ești deja „antrenat”) în momentul în care semaforul 
verde se schimbă și devine roșu, nu încalci regulamentul dacă finalizezi manevra — atâta 
timp cât: ai cedat prioritatea la momentul inițial, menții manevra în deplină siguranță și 
nu blochezi intersecția pentru ceilalți participanți la trafic. Având în vedere că, la 
momentul deplasării sale la volanul automobilului, se afla deja angajat în intersecție, 
intenționând să efectueze manevra de întoarcere și acordând prioritate tuturor vehiculelor 
care circulau din sens opus, faptul că a finalizat manevra în momentul schimbării 
semaforului pe culoarea roșie nu poate fi interpretat ca o ignorare a semnalului semaforic, 
așa cum în mod eronat a constatat agentul constatator. Finalizarea manevrei în asemenea 
condiții este permisă de Regulamentul circulației rutiere, întrucât avea obligația legală de 
a elibera intersecția și de a finaliza manevra inițiată. Astfel, agentul constatator nu a 
elucidat toate circumstanțele pretinsei contravenții, or acesta nu a stabilit cu certitudine 
dacă fapta constituie o contravenție, iar în lipsa unei dovezi pertinente cu privire la 
săvârșirea contravenției, de către agentul constatator urmează să se prezinte dovada, 
precum că pretinsa contravenție este săvârșită de persoana în privința cărui acesta este 
întocmit, precum și toate dovezile că a fost săvârșită fapta imputată.
În ședința de judecată agentul constatator Huzun Constantin, nu s-a prezentat, deși 
fiind legal citat, fapt confirmat prin dovada de expediere a citației prin intermediul poștei 
electronice, astfel instanța a dispus examinarea cauzei în lipsa acestuia.
În ședința de judecată contravenientul, Dima Vladislav, nu s-a prezentat, fiind citat 
despre data, ora și locul ședinței de judecată la adresa de domiciliu indicată în materialele 
cauzei contravenționale, citația a fost restituită de către oficiul poștal cu mențiunea 
„Nereclamat”, astfel că, prin prisma art. 382 Cod contravențional, instanța de judecată, 
considerând că, procedura citării legale a fost respectată, a dispus examinarea cauzei în 
lipsa acestuia.
Studiind materialele cauzei contravenționale, instanța de judecată concluzionează 
de a respinge recursul, din următoarele considerente.
Potrivit art. 448 alin.(1) Cod contravențional, contravenientul, victima sau 
reprezentantul acestora, procurorul, dacă este parte în cauza contravențională, în cazul 
în care nu sînt de acord cu decizia agentului constatator sau în cazul în care aceasta a 
fost emisă cu încălcarea normelor procesuale stabilite de prezentul cod, sînt în drept să 
conteste decizia emisă asupra cauzei contravenționale. Termenul de contestare a deciziei 
agentului constatator este de 15 zile de la data emiterii acesteia sau, pentru părțile care 
nu au fost prezente la ședința de examinare a cauzei contravenționale, de la data 
înmînării copiei de pe decizia respectivă în condițiile art. 4471 alin. (8).
Termenul de depunere a contestației a fost respectat.
În ședința de judecată s-a constatat că, prin decizia privind examinarea 
contravenției în temeiul constatării personale a agentului constatator DP „Centru” a INSP 
a IGP Huzun Constantin, nr. DCA01 552980 din 28.07.2025, Dima Vladislav a fost atras 
la răspundere contravențională şi sancționat conform art. 240 alin. (2) Cod 
Contravențional cu amendă în mărime de 7,5 unități convenționale cu aplicarea a 3 
puncte de penalizare, pentru faptul că la data de 28.07.2025 ora 16:05 min., în mun. 
Chișinău, bd. Moscova, conducând automobilul de model „BMW” cu n/î ***** a ignorat 
semnalul de culoare roșie a semaforului.
Conform art. 7 Cod contravențional, persoana poate fi sancționată numai pentru 
contravenția în a cărei privință este dovedită vinovăția sa, cu respectarea normelor 
prezentului cod.
În conformitate cu art. 442 alin. (1) Cod contravențional, procesul-verbal cu 
privire la contravenție este un act prin care se individualizează fapta ilicită şi se 
identifică făptuitorul. Procesul-verbal se încheie de agentul constatator pe baza 
constatărilor personale şi a probelor acumulate, în prezența făptuitorului sau în absența 
lui. 
Conform art. 440 alin. (1) Cod contravențional, constatarea faptei 
contravenționale înseamnă activitatea, desfășurată de agentul constatator, de colectare 
şi de administrare a probelor privind existența contravenției, de încheiere a procesului-
verbal cu privire la contravenție, de aplicare a sancțiunii contravenționale sau de 
trimitere, a dosarului, după caz, funcționarului abilitat să examineze cauza 
contravențională, din cadrul autorității din care face parte agentul constatator, în 
instanța de judecată sau în alt organ spre soluționare.
Conform art. 425 alin. (1) Cod contravențional, probele sînt elemente de fapt, 
dobîndite în modul stabilit de prezentul cod, care servesc la constatarea existenței sau 
inexistenței contravenției, la identificarea făptuitorului, la constatarea vinovăției și la 
cunoașterea altor circumstanțe importante pentru justa soluționare a cauzei.
Conform art. 451 1 Cod contravențional, examinarea faptei contravenționale în 
baza constatărilor personale ale agentului constatator : (1) În cazul depistării unei fapte 
ce constituie contravenție, agentul constatator nu încheie proces-verbal cu privire la 
contravenție dacă sînt întrunite cumulativ următoarele condiții: a) contravenția poate fi 
constatată în temeiul constatărilor personale ale agentului constatator şi nu necesită 
acumulare de probe; b) persoana acceptă constatările agentului constatator, ca fiind 
suficiente pentru demonstrarea vinovăției, și recunoaște săvîrşirea contravenției; c) 
examinarea contravenției și aplicarea sancțiunii țin de competența agentului constatator; 
d) contravenția nu este pasibilă de sancțiunea confiscării bunurilor în conformitate cu 
art. 4397. (2) În cazul săvîrşirii contravenției de către un minor, procedura simplificată 
poate fi aplicată doar în condițiile asistării acestuia de către reprezentantul său legal. (3) 
În cazul tragerii la răspundere contravențională în condițiile alin.(1), agentul 
constatator va emite o decizie prin care va aplica o sancțiune egală cu o doime din 
minimumul sancțiunii sub formă de amendă prevăzută în partea specială a cărții întîi.
Conform art. 451 2 Cod contravențional, decizia privind examinarea contravenției 
în temeiul constatării personale a agentului constatator (1) Decizia privind examinarea 
contravenției în temeiul constatării personale a agentului constatator este un document 
executoriu, care va include: a) data (ziua, luna, anul), ora şi locul întocmirii deciziei; b) 
calitatea, numele şi prenumele agentului constatator, denumirea autorității pe care o 
reprezintă; c) numele, prenumele, domiciliul şi/sau reședința, datele din buletinul de 
identitate al agentului constator sau, după caz, din alt act care stabilește identitatea 
persoanei, iar în cazul persoanei juridice – denumirea, sediul, codul ei fiscal, datele 
persoanei fizice care o reprezintă; d) fapta contravențională, locul, timpul și 
circumstanțele cauzei care au importanță pentru stabilirea faptelor și consecințelor lor 
juridice, identitatea victimei, evaluarea eventualelor pagube cauzate de contravenție; e) 
încadrarea juridică a faptei, norma materială contravențională și indiciile calificative 
ale elementelor constitutive ale contravenției; f) aducerea la cunoștința 
contravenientului, precum și a reprezentantului legal al minorului a drepturilor și 
obligațiilor lor prevăzute la art.384 și 387 ale prezentului cod, precum și a consecințelor 
examinării contravenției în procedură simplificată; g) declarația contravenientului 
despre recunoașterea săvîrşirii contravenției și acceptarea constatărilor agentului 
constatator ca fiind suficiente pentru demonstrarea vinovăției contravenientului. (2) În 
decizia privind examinarea contravenției nu se admit rectificări, adăugiri şi alte 
modificări. În cazul necesității unor astfel de acțiuni, se emite o nouă decizie în care se 
face consemnarea respectivă. (3) În cazul în care contravenientul este un minor, se va 
consemna şi numele, prenumele, domiciliul și/sau reședința reprezentantului legal al 
acestuia. (4) În cazul în care contravenientul este asistat de un avocat, se va consemna 
identitatea acestuia. (5) Partea rezolutivă a deciziei va cuprinde: încadrarea juridică a 
faptei contravenționale, decizia agentului constatator de sancționare a contravenientului, 
contul de virament al instituției bancare la care se va transfera valoarea amenzii, calea 
de contestare. (6) Decizia se semnează de către agentul constatator şi contravenient și se 
înmînează o copie contravenientului şi victimei, dacă există. (7) În cel mult 24 de ore de 
la întocmire, decizia se înscrie în ordinea întocmirii într-un registru electronic ținut de 
Ministerul Afacerilor Interne.
În legislația Republicii Moldova, ca şi în cea a altor state europene, contravențiile 
au fost scoase de sub incidența legii penale și supuse unui regim administrativ. Din 
perspectiva capitolului IV din Cartea I al Codului contravențional, instanța de judecată 
evidențiază că sancțiunile administrative nu privesc un grup de persoane, ci se adresează 
tuturor cetățenilor în vederea realizării scopului preventiv și represiv al sancțiunii, iar 
potrivit art. 38 alin. (3) din legea citată, arestul contravențional poate fi aplicat şi în cazul 
neexecutării intenționate a unei alte sancțiuni contravenționale, ceea ce conferă faptei 
natura penală. Astfel, în materie contravențională au fost recunoscute garanțiile 
procedurale specifice în materie penală în ceea ce privește dreptul la un proces echitabil, 
printre care și prezumția de nevinovăție, prevăzută de alin. (2) al art. 6 din Convenția 
Europeană a Drepturilor Omului (Zilibergerg împotriva Moldovei (§ 35, din 01 februarie 
2005), Angel împotriva României (§ 52, din 04 octombrie 2007) sau Ozturk împotriva 
Germaniei (din 21 februarie 1994). Această împrejurare fundamentează la nivel de 
principiu că, sarcina probei în procedura contravenționala desfășurată în fața instanței de 
judecată revine în primul rând organului constatator şi, în condițiile în care acesta face 
dovada vinovăției, petentul urmează să-şi probeze nevinovăția.
Instanţa reiterează faptul că, prezumția de legalitate a procesului-verbal cu privire 
la contravenție, a fost supusă atenției Curții Europene a Drepturilor Omului (cauza 
Anghel contra României din 04 octombrie 2007), cauză în care Curtea, prin hotărârea din 
data de 4 octombrie 2007, își exprimă în mod foarte clar punctul de vedere cu privire la 
acest aspect. Curtea este de părere că, dacă scoaterea contravenției în afara legii penale nu 
ridică probleme în sine, nerespectarea garanțiilor fundamentale, printre care și prezumția 
de nevinovăție, care protejează cetățenii împotriva unor posibile abuzuri din partea 
autorităților, reprezintă un aspect ce trebuie examinat în temeiul articolului 6 din 
convenție. Reiterînd importanța, în cadrul unei proceduri ce poate fi calificată drept 
„penală”, a unei astfel de garanții, destinată să restabilească echilibrul dintre presupușii 
autori ai faptelor ilegale și autoritățile chemate să îi urmărească şi pedepsească, Curtea 
consideră că asemenea cazuri urmează a fi judecate echitabil, după cum prevede art. 6 din 
CEDO.
În asemenea situație, întru respectarea garanțiilor sus indicate, instanța de judecată 
va verifica legalitatea şi temeinicia deciziei privind examinarea contravenției în temeiul 
constatării personale a agentului constatator nr. DCA01 552980 din 28.07.2025, 
întocmită în privința lui Dima Vladislav.
Instanța reține că, la art. 451 1 alin. (1) Cod Contravențional, legiuitorul a prevăzut 
expres şi exhaustiv temeiurile de examinare a faptei contravenționale în baza 
constatărilor personale ale agentului constatator.
Instanța consideră oportun de a preciza că, decizia contestată a fost întocmită și 
perfectată în prezența făptuitorului, fiindu-i aduse la cunoștință drepturile și obligațiile lui 
prevăzute de art. 34, 378, 383, 384, 387 și 451 3 din Codul contravențional, precum și 
decizia aplicată în privința sa, fapt confirmat prin semnătura acestuia în toate rubricile 
corespunzătoare din decizia privind examinarea contravenției în temeiul constatării 
personale a agentului constatator. De asemene contravenientul Dima Vladislav nu a 
indicat careva obiecții. Sancțiunea aplicată este egală cu o doime din minimumul 
sancțiunii sub formă de amendă prevăzută de art. 240 alin. (2) Cod contravențional.
Potrivit pct. 3 din Regulamentul Circulației Rutiere participanţii la trafic sînt 
obligaţi să respecte regulile de circulaţie, semnificaţia mijloacelor de semnalizare 
rutieră, semnalele şi indicaţiile agentului de circulaţie, condiţiile tehnice ale prezentului 
Regulament şi prin acţiunile lor să nu cauzeze prejudicii altor participanţi la trafic, să 
nu-i expună pericolului, precum şi să nu creeze neîntemeiat obstacole circulaţiei care ar 
depăşi pe acele care sînt provocate de circumstanţe iminente.
În contextul circumstanțelor arătate, instanța reține că prezumția de legalitate și 
temeinicie de care se bucură decizia de constatare a contravenției, ca și act autentic nu a 
fost răsturnată de către făptuitor, deși i s-a creat cadrul necesar și suficient în acest sens.
Astfel, instanța de judecată, coroborând probele cercetate cu prevederile legale 
citate, concluzionează că Dima Vladislav este culpabil de comiterea contravenției 
prevăzute de art. 240 alin. (2) Cod contravențional.
Astfel, instanța relevă că, agentul constatator la examinarea cauzei a calificat 
împrejurările cauzei obiectiv și a adoptat decizia de sancționare a lui Dima Vladislav în 
baza unor probe pertinente și concludente, cauza a fost examinată complet, fiind stabilit 
cert faptul că în acțiunile lui Dima Vladislav sunt prezente elementele contravenției 
prevăzute de art. 240 alin. (2) Cod contravențional.
Astfel, conducându-se de propria convingere formată în urma cercetării tuturor 
probelor administrate în raport cu circumstanțele constatate ale cauzei și călăuzindu-se de 
lege, instanța ajunge la concluzia de a respinge recursul ca neîntemeiat, așa cum în 
acțiunile contravenientului există fapta prevăzută de art. 240 alin. (2)  Cod 
contravențional, sancțiunea aplicată contravenientului de agentul constatator fiind în 
corespundere cu cerințele legale.
În conformitate cu art. 395 alin. (1) pct. 2), (1 1); 451 1-4514; 465-474 Cod 
contravențional, instanța de judecată, -
     
D E C I D E:
Recursul înaintat de Dima Vladislav (născut la *****, IDNP *****, domiciliat în 
*****) împotriva deciziei privind examinarea contravenției în temeiul constatării 
personale a agentului constatator nr. DCA01 552980 din 28.07.2025 prin care i-a fost 
aplicată sancțiunea amenzii în mărime de 7,5 unități convenționale cu aplicarea a 3 
puncte de penalizare pentru comiterea contravenției prevăzute de art. 240 alin. (2) Cod 
contravențional, - se respinge ca neîntemeiat.
Decizia este irevocabilă.
Preşedintele şedinţei,
judecător                                                       /semnătura/                            Tudor 
Stambol