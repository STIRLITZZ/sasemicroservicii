 
Consiliul Superior al Magistraturii                                          The Supreme Council                                                                                           
Judecătoria Chișinău, sediul Buiucani                            of Magistrates District Court
mun. Chişinău, bd. Ștefan cel Mare                                                Chișinău  city 
și Sfânt 200                                                                     bd. Ștefan cel Mare și Sfânt 200
Dosarul nr. 4-2437/2025  
4-25139021-12-4-30092025
  H O T Ă R Î R E 
 În numele Legii
11 decembrie 2025                                                                      mun. Chișinău
Judecătoria Chișinău, sediul Buiucani
Instanţa compusă din: 
Preşedintele ședinței, judecătorul                                      Aurelia CAZACLIU
Grefier                                                                                 Vladislav CIUPAC
 
Cu participarea agentului constatator Boghean Petru și a avocatului Panțîru Victor
examinând în ședință publică cauza contravențională în privința lui Arhirii Nicolai 
Gheorghii, născut la *****, IDNP *****, domiciliat  în mun. Chișinău, str. *****, 
în baza art. 742 alin. (1) Cod contravențional, instanța -                                            
c o n s t a t ă:
           Prin Procesul-verbal cu privire la contravenție din 24.09.2025, întocmit de 
Centrul Național pentru Protecția Datelor cu Caracter Personal ( în continuare 
CNPDCP) Arhirii Nicolai i se impută faptul, că contrar prevederilor art. 20 alin. 
(2) lit. a) și alin. (3) din Legea privind protecția datelor cu caracter personal, la 
demersul CNPDCP înregistrat cu nr. 02/1-16/C-879/25/1963 din 21.05.2025, 
recepționat la data de 30 mai 2025, prin care i s-a solicitat prezentarea informațiilor 
și materialelor indicate în demersul nominalizat, nu a prezentat în termenul stabilit 
de 10 zile din momentul recepționăriii demersului, informația și materialele 
solicitate, fără a indica motivele.
             În temeiul art. 395 Cod contravențional, materialul contravențional 
acumulat, a fost remis în instanță pentru examinare și aplicare a sancțiunii 
contravențioanle.
             Agentul constatator din cadrul CNPDCP, Petru Boghean, în ședința de 
judecată, a menționat că, la centru s-a prezentat Costrițchi Vsevolod reefritor la 
vecinul său Arhirii Nicolai care prelucrează date cu caracter personal. Fiind 
solicitată informație de la Arhirii Nicolai, ultimul a refuzat să prezinte, nefiind 
posibil de verificat circumstanțele invocate de către petent. Astfel, în privința lui 

Arhirii Nicolai s-a întocmit proces-verbal pentru refuzul de a furniza informații. 
Solicită recunoașterea vinovăției sale în fapta imputată și aplicarea sancțiunii 
contravenționale corespunzătoare.
           Contravenientul Arhirii Nicolai, în ședința de judecată nu s-a prezentat, 
interesele sale, fiind reprezentate de către avocatul Victor Panțîru, care a pledat 
pentru anularea procesului-verbal cu privire la contravenție, din motive de nulitate, 
nefiind respectate prevederile art. 443 alin. (1) lit. e) și g) Cod contravențional și 
anume referitor la încadrarea juridică a faptei și 
          Audiind părțile, studiind materialele cauzei şi ținând cont de legislația 
incidentă cazului, instanța consideră că vinovăția făptuitorului și-a găsit confirmare 
în instanța de judecată, din următoarele motive. 
          În conformitate cu art.7, art. 8 alin. (2) Cod contravențional, persoana poate 
fi sancţionată numai pentru contravenţia în a cărei privinţă este dovedită vinovăţia 
sa, cu respectarea normelor prezentului cod și care a săvârșit cu intenție sau din 
imprudență o faptă prevăzută de legea contravențională.
          Conform art. 375 din Codul contravențional, persoana acuzată de săvîrşirea 
unei contravenţii se consideră nevinovată atîta timp cît vinovăţia sa nu este 
dovedită în modul prevăzut de prezentul cod. Nimeni nu este obligat să dovedească 
nevinovăţia sa. Concluziile despre vinovăţia persoanei în săvîrşirea contravenţiei 
nu pot fi întemeiate pe presupuneri. Toate dubiile în probarea învinuirii care nu pot 
fi înlăturate în condiţiile prezentului cod se interpretează în favoarea persoanei în a 
cărei privinţă a fost pornit proces contravenţional.
         Potrivit prevederilor art. 458 din Codul contravențional, la adoptarea hotărârii 
în cadrul procesului, instanța de judecată urmează să determine caracterul veridic 
al contravenției imputate, existența cauzelor care înlătură caracterul 
contravențional al faptei, vinovăția persoanei atrase la răspundere contravențională, 
precum și alte aspecte importante pentru soluționarea cazului.
         În materie contravențională au fost recunoscute garanțiile procedurale 
specifice în materie penală,  în ceea ce privește dreptul la un proces echitabil, 
printre care și prezumția de nevinovăție, prevăzută de alin. (2) al art. 6 din 
Convenția Europeană a Drepturilor Omului (Zilibergerg împotriva Moldovei (§ 35, 
din 01 februarie 2005), Angel împotriva României (§ 52, din 04 octombrie 2007).
          Această împrejurare fundamentează la nivel de principiu că, sarcina probei 
în procedura contravențională desfășurata în fața instanței de judecata revine, în 
primul rând, organului constatator și, în condițiile în care acesta face dovada 
vinovăției, făptuitorul urmează să-și probeze nevinovăția.
          Cercetând înscrisurile anexate de către agentul constatator la materialele 
cauzei contravenționale, instanța constată, că  lui Arhirii Nicolai i se impută faptul 
că, la data de 11.06.2025 nu a prezentat în termenul stabilit de 10 zile din 
momentul recepționării demersului, informația și materialele solicitate, fără a 
indica motivele, acțiunile sale fiind încadrate juridic în baza art. 74/2 alin. (1) Cod 
contravențional, refuzul de a furniza informațiile sau documentele solicitate de 
CNPDCP în procesul exercitării atribuțiilor de control, precum și neprezentarea în 
termenul stabilit de lege a informațiilor și a documentelor solicitate.
        Astfel, la data de  25.02.2025, în cadrul CNPDCP a fost înregistrată cu nr. C-
879/25 sesizarea depusă de  Costrițchi Vsevolod referitor la pretinsele acțiuni 
ilegale admise de către vecinul său din ap. 19 de pe str. A. Șciusev 62, mun. 
Chișinău (f.d.4).
În conformitate cu art. 20 alin. (2) lit. a) și alin. (3) din Legea nr. 133/2011 
privind protecția datelor cu caracter personal, Centrul are dreptul să solicite şi să 
primească gratuit de la persoane fizice sau persoane juridice de drept public şi de 
drept privat informaţiile necesare pentru exercitarea atribuţiilor sale. Operatorii, 
indiferent de forma lor juridică de organizare, prezintă Centrului materialele şi 
documentele solicitate cu privire la protecţia datelor cu caracter personal în termen 
de 15 zile, dacă în solicitare nu se prevede un alt termen.
          La data de 03.04.2025, 02.05.2025, 21.05.2025,  CNPDCP a expediat în 
adresa lui Arhirii Nicolai solicitări privind prezentarea informațiilor și materialelor 
aferente circumstanțelor invocate în plîngerea depusă de Costrițchi Vsevolod, cu 
acordarea unui termen de 10 zile de la recepționarea solicitării, care nu au fost 
ridicate de la oficiul poștal de către Arhirii Nicolai, avizele de recepție din 
24.04.2025, 23.05.2025 și 27.05.2025, fiind restituite cu mențiunea ,,nereclamat” 
(f.d.15, 16 (verso), f.d.21 verso).
          La data de 30.05.2025, prin intermediul IP Centru, la solicitarea CNPDCP 
din 21.05.2025, Arhirii Nicolai a recepționat demersul privind furnizarea 
informațiilor și a materialelor indicate, fapt confirmat prin semnătura acestuia, 
fiind emisă în acest sens Dovadă de primire (f.d.27)
Urmare, în urma recepționării demersului CNPDCP, Arhirii Nicolai nu a fost 
prezentat informațiile și materialele solicitate, fiind astfel ignorate prevederile art. 
20 alin. (3) al Legii privind protecția datelor cu caracter personal, prin ce a comis 
contravenția prevăzută la art. 74/2 alin. (1) Cod contravențional, adică ,,refuzul de 
a furniza informaţiile sau documentele solicitate de Centrul Naţional pentru 
Protecţia Datelor cu Caracter Personal în procesul exercitării atribuţiilor de 
control, precum şi neprezentarea în termenul stabilit de lege a informaţiilor şi a 
documentelor solicitate”.
Prin justeţea probelor, instanţa de judecată consideră acțiunile lui Arhirii 
Nicolai corect calificate conform elementelor constitutive ale contravenției 
prevăzută de art. 74/2 alin. (1) Cod contravențional.
Urmare celor constatae, instanța va respinge alegațiile apărătorului cu privire 
la nulitatea procesului-verbal cu privire la contravenție , or în procesul-verbal se 
conțin cu  descrisă cu claritate fapta contravențională imputată lui Arhirii Nicolai, 
iar acesta a fost înștiințat despre data întocmirii procesului-verbal cu privire la 
contravenție   conform citației și procesului-verbal de înmînare a citației din 
12.09.2025 (f.45,46). 
         La stabilirea categoriei și mărimii pedepsei, instanța va ține cont de scopul 
legii contravenționale, prevăzut de art. 2 al Codului contravențional, de principiul 
individualizării răspunderii contravenționale și sancțiunii contravenționale, 
prevăzut de art. 9 al Codului contravențional, de personalitatea contravenientului, 
anterior nefiind atras la răspundere contravențională și penală, de gravitatea 
faptelor imputate, considerând oportună aplicarea pedepsei sub formă de amendă 
în cuantum minim.
         Călăuzindu-se de prevederile art. 460, art. 462 din Codul contravenţional, 
instanţa de judecată –
h o t ă r ă ş t e :
Se recunoaște vinovat Arhirii Nicolai de săvîrșirea contravenției prevăzută 
la art. 742 alin. (1) Cod contravenţional  și se stabilește o sancțiune sub formă de 
amendă în mărime de 30 unități convenționale, ce constituie suma de 1500 (una 
mie cinci sute) lei. 
În conformitate cu prevederile art. 34 alin. (3) Cod contravențional, se 
explică lui Arhirii Nicolai că, este în drept să achite jumătate din amenda stabilită 
dacă o plătește în cel mult 3 zile lucrătoare de la data aducerii la cunoștință a 
deciziei de aplicare a sancțiunii contravenționale. În acest caz se consideră că 
sancțiunea amenzii este executată integral.
          Hotărârea poate fi atacată cu recurs la Curtea de Apel Centru, în termen de 
15 zile, prin intermediul Judecătoriei Chișinău, sediul Buiucani. 
          Preşedintele şedinţei,                                                           
          judecătorul                  Aurelia CAZACLIU  