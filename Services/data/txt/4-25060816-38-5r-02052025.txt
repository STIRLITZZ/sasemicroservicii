dosarul nr. 5r-364/2025                                                        /4-25060816-38-5r-
02052025/
H O T Ă R Â R E
În numele Legii 
11 decembrie 2025                                                                  mun. Orhei        
                                                                           
Judecătoria Orhei, sediul Central
Instanța de judecată, în componența:                  
Președintelui ședinței, judecător                                             Veronica Cupcea 
Grefierului                                                                                  Daniela Filip 
examinând în ședința publică, contestația contravențională depusă de Dragoman 
Angela, împotriva deciziei agentului constatator al IP Orhei nr.MAI06 406881 din 
09.04.2025, emisă în temeiul art.471 alin.(1) din Codul contravențional,   
a constatat  
1.La 02.05.2025, în Judecătoria Orhei, sediul Central, a parvenit spre examinare, 
contestația depusă de petiționara Dragoman Angela, împotriva deciziei agentului 
constatator al IP Orhei nr.MAI06 406881 din 09.04.2025, de sancționare a sa în temeiul 
art. 471 alin.(1) din Codul contravențional.  
2.În motivarea contestației s-a indicat că, prin procesul contravențional din 
09.04.2025, agentul constatator ar fi stabilit că Dragoman Angela a comis contravenția 
prevăzută de art. 47 1 alin.(1) Cod contravențional, și aplicată sancțiunea – amendă în 
mărime de 25000lei. Cu decizia nr. MAI06 406881 din 09.04.2025 și nu este de acord, 
este neîntemeiată și emisă contrar prevederilor art.5, art.7, art.9, art.425, art.440, art.458, 
art.375 Cod contravențional, agentul constatator nu a asigurat realizarea scopului legii 
contravenționale, neelucidând pe deplin, obiectiv și sub toate aspectele circumstanțele 
cazului. Simpla indicare în procesul-verbal cu privire la contravenție a articolului, care 
prevede o sancțiune, nu presupune și nici nu demonstrează comiterea contravenției de 
către contravenientă, iar lipsa probelor afectează în mod esențial fondul cauzei. Fapta 
imputată lui Dragoman Angela se bazează pe constatări vagi și generate ale agentului 
constatator. Analizând procesul-verbal care face obiectul prezentei cauze, sub aspectul 
legalităţii, constată că, acesta nu cuprinde descrierea exactă a faptei contravenţionale pe 
care ar fi savârsit-o contravenienta. Probatoriul în cauza contravențională atesta ca nu s-a 
confirmat săvârșirea de către Dragoman Angela a faptei de corupere electorala pasivă, că 
sursele financiare au fost acceptate și primite prin intermediul aplicației PSB Bank din 
Federația Rusă. Potrivit răspunsului de la compania SA ”Moldcell” din 25.08.2025 în 
baza scrisorii Serviciului de Informaţii si Securitate al Republicii Moldova, nr. E 8453 
din 15.08.2025 Moldcell a blocat pagina web: psbank.ru., la data de 16.08.2024.Conform 
răspunsului SA ”Moldtelecom” din 01.09.2025, paginile web au fost blocate în baza 
sesizărilor emise de autorităţile împuternicite aferent sesizării nr. 8151 din 08.08.2025 
fiind aplicată în data receptionării sesizării - 09.08.2025. Prin răspunsul Î.M. "Orange 
Moldova" S.A. din 02.09.2025 referitor la blocarea accesului la pagina web (adresa URLI 
.psbank.ru, a comunicat că a blocat accesul la pagina web fadresa URL) psbank.ru, la 
data de 16.08.2024, în temeiul sesizării Serviciului de Informaţii si Securitate al 
Republicii Moldova. În aceste circumstanţe, poziţia agentului, potrivit căreia sursele 
financiare ar fi fost acceptate si primite prin intermediul numărului de telefon, prin 
instalarea aplicaţiei ”PSB Bank” din Federaţia Rusă, este total eronată. Această aplicaţie 
nu putea funcţiona, având în vedere restricţiile impuse ca urmare a blocării accesului la 
pagina web respective. Analizând procesul-verbal care face obiectul prezentei cauze, sub 
aspectul legalitatii, constată că acesta nu cuprinde descrierea exacta a faptei 
contravenționale pe care ar fi săvârșit-o contravenienta. Atentionează asupra faptului ca о 
cerinta obligatorie, care reiese implicit din dispoziția alin.(l) art.47 1 Cod Contraventional, 
este ca banii, bunurile, serviciile ori alte foloase sa nu i se cuvină alegatorului, se are în 
vedere că banii, bunurile, serviciile ori alte foloase, oferite sau date alegatorului, nu-i sunt 
legal datorate acestuia. in calitate de alegator. Primirea surselor financiare nu a fost 
constatată, la fel nu a fost constatat acceptarea mijloacelor banești de către Dragoman 
Angela, prin urmare aceasta nu poate fi sancționată pe presupuneri și interpretări ale 
agentului constator. Constată că nu au fost acumulate probe care ar indica asupra faptului 
ca Dragoman Angela ar fi acceptat mijloace bănești în scopul determinării alegatorului, 
fapt care impune a înceta procesul contravențional în privința acesteia. Agentul 
constatator nu a demonstrat că Dragoman Angela ar fi acceptat mijloacele bănești cu 
scopul determinării acesteia sa își exercite drepturile electorale au că ar fi primit 
remunerări în acest scop. Lipsa stabilirii scopului precis al remiterii sau acceptării 
mijloacelor bănești — respectiv influențarea exprimării votului — duce la concluzia ca 
nu sunt întrunite elementele constitutive ale contravenției prevăzute la art. 47 1 alin. (1) 
Cod contravențional. Acceptarea unor sume de bani nu este suficientă pentru a atrage 
răspunderea contravențională, în lipsa probării scopului electoral al acestei acțiuni. 
Agentul constatator nu a demonstrat faptul că contravenienta urma să-și asume vreun 
angajament ce ține de drepturile ei electorate sau că ar fi primit remunerări în acest scop. 
De asemenea, nu a fost constatat nici faptul acceptării și nici al primirii mijloacelor 
bănești de către Dragoman Angela, astfel încât nu poate fi reținută răspunderea 
contravențională în lipsa unor dovezi certe. Motiv de nulitate a procesului-verbal este 
timpul/perioada comiterii de către Dragoman Angela a contravenției prevăzută de art.47 1 
alin.(l) din Codul contravențional, fapt doar dedus generic de agentul constatator – 01 
octombrie-31 decembrie 2024. 
La fel, solicită neadmiterea în calitate de probe actele inclusiv că nu sunt autentificate 
în modul corespunzător. Alt temei de admiterea contestaţiei şi anulare a procesului-verbal 
cu privire la contravenţie este faptul că, actele anexate la materialele cauzei, care ar fi fost 
obţinute în cauza penală nr.2023970322 nu pot fi acceptate ca probe în cauza 
contravenţională examinată, deoarece sunt date neadmise ca probe (art.94 CPP alin.(l) 
pct.4), 8)), deoarece nu există o autorizare conform prevederilor art.136 alin.(7), 301 CPP 
pentru folosirea lor în prezenta cauză. Învinuirea reflectată în procesul-verbal cu privire la 
contravenţie este abstractă, nu este clară, nu este predictibilă, motiv pentru care solicită 
aplicarea directă a precedentelor CtEDO, cu problematică similară la judecarea prezentei 
cauze. Conform circumstanţele expuse, constată că de către agentul constatator, nu au 
fost stabilite circumstanţele importante pentru justa soluţionare a faptei contravenţionale, 
și anume comiterea faptei contravenţionale de către Dragoman Angela, fapt ce contravine 
art.443 Cod contravenţional.
3.Solicită a fi anulat procesul-verbal nr.MAI06 406881 din 09.04.2025 și decizia 
de sancționare din 09.04.2025, cu încetarea procesului contravențional în legătură cu lipsa 
faptei contravenției.
4.Petiționara Dragoman Angela și apărătorul său, avocatul Boris Dariev, au 
solicitat admiterea contestației în sensul depus, anularea procesului-verbal cu privire la 
contravenţie și deciziei de sancționare contravențională ca fiind ilegale, din motivele de 
fapt și de drept invocate în contestație. Dragoman a declarat că nu este de acord cu 
amenda, la 09 aprilie 2025, a fost invitată de polițist la Primăria Chiperceni, unde ea a dat 
declarații că nu a fost la proteste, nu susține partidul Șor, nu a primit bani, a semnat actele 
întocmite de polițist fără să le citească, deoarece nu avea cu ea ochelarii, dar nu este de 
acord cu învinuirea adusă ei
5.Reprezentantul agentului constatator al IP Orhei, Pînzaru Romina, a solicitat 
respingerea contestației ca fiind neîntemeiată și lipsită de suport probatoriu.
Termenul de depunere a contestației
6.În temeiul art.448 alin.(1), (4) Cod contravențional, termenul de contestare a 
deciziei agentului constatator este de 15 zile de la data emiterii acesteia sau, pentru părțile 
care nu au fost prezente la ședința de examinare a cauzei contravenționale, de la data 
înmânării copiei de pe decizia respectivă în condițiile art.447 1 alin.(8), la autoritatea din 
care face parte agentul constatator care a examinat cauza. În cel mult 5 zile de la data 
depunerii, agentul constatator expediază contestația și dosarul cauzei contravenționale în 
instanța de judecată competentă.
7.Din conținutul procesului-verbal cu privire la contravenție nr. MAI06 406881 
din 09.04.2025 se atestă că a fost încheiat la 09.04.2025 în prezența lui Dragoman 
Angela, care a depus contestație la agentul constatator al IP Orhei la 23.04.2025, prin 
urmare,  instanța de judecată constată că contestația este înaintată în termenul legal.
Examinarea pe fond a contestației
8.Conform art.458 din Codul contravențional, examinând cauza 
contravențională, instanța de judecată este obligată să determine: caracterul veridic al 
contravenției imputate, existența cauzelor care înlătură caracterul contravențional al 
faptei, vinovăția persoanei în a cărei privință a fost pornit procesul contravențional, 
existența circumstanțelor atenuante sau agravante, necesitatea sancționării şi, după caz, 
caracterul sancțiunii contravenționale, iar potrivit prevederilor art.460 Codul 
contravențional, instanța de judecată hotărăște asupra cauzei contravenționale, 
pronunțându-se prin hotărâre asupra aspectelor faptic şi juridic ale cauzei.
9.Din materialele cauzei se relevă că, prin decizia agentului constatator al IP 
Orhei nr. MAI06 406881 din 09.04.2025, Dragoman Angela a fost recunoscută vinovată 
de comiterea contravenției prevăzute la art.47 1 alin.(1) din Codul contravențional, pentru 
faptul că, ”ea, în perioada 01 octombrie - 31 decembrie 2024, în satul Chiperceni, r-
nul.Orhei, în perioada scrutinului electoral din toamna 2024, a acceptat și a primit surse 
financiare ce nu i se cuvin, cu scopul exercitării sau neexercitării unor drepturi 
electorale”.   
10.Conform art. 47 1 alin. (1) Cod contravențional, pretinderea, acceptarea sau 
primirea, personal sau prin mijlocitor, de către un alegător a bunurilor, serviciilor, 
privilegiilor sau avantajelor sub orice formă, care nu i se cuvin, pentru sine sau pentru o 
altă persoană, în scopul exercitării sau al neexercitării unor drepturi electorale în cadrul 
alegerilor, inclusiv al alegerilor regionale, dacă fapta nu constituie infracţiune, se 
sancţionează cu amendă de la 500 la 750 de unităţi convenţionale.  
11.Conform art.400 alin.(1) Cod contravențional, contravenția prevăzută la art.47 1 
din Codul contravențional, se constată și se examinează de către poliție, astfel instanța nu 
identifică obiecții la competența agentului constatator la examinarea cauzei.
12.Instanța de judecată apreciază că, concluzia agentului constatator cu privire la 
vinovăția lui Dragoman Angela se bazează pe următoarele probe: 
- conținutul extrasului din 29.04.2025, din fișierul intitulat Orhei, referitor la persoana 
Dragoman Angela, din care rezultă că Dragoman Angela, utilizator al numărului SIM 
067105988, a recepționat 23 conexiuni cu PSB; (f.d.7)
-conținutul procesului-verbal din 09.04.2025, de examinare a documentelor, referitor 
la persoana Dragoman Angela, potrivit căreia s-a constata că, la utilizatorul numărului 
SIM *****al furnizorului de servicii de comunicaţii SA ,,Moldtelecom”, care s-a dovedit 
a fi Dragoman Angela (IDNP *****), a fost stabilită înregistrarea aplicației mobile cu 
identificatorul „PSB”, din care rezultă că de la PSB a recepționat 23 conexiuni (mesaje); 
(f.d.23-25) 
- conținutul sesizării/informației nr.34/17/1-3594 a Inspectoratului Național de 
Securitate publică al IGP al MAI din 07.04.2025, adresată șefului IP Orhei, cu anexele 
enumerate; (f.d.26)
- conținutul raportului privind înregistrarea contravenției nr.RAP01 564701 din 
09.04.2025; (f.d.27)
- conținutul ordonanței cu privire la constituirea grupului de lucru în cadrul procedurii 
contravenționale nr.129 din 09.04.2025; (f.d.28-29)
- conținutul raportului de analiză informațional-criminală; (f.d.30-33)
- conținutul ordonanței din 22.10.2024 a Procuraturii Anticorupție; (f.d.34-35)
- conținutul încheierii și mandat judecătoresc din 22.10.2024 emise de Judecătoria 
Chișinău, sediul Ciocana; (f.d.36-38)
- conținutul procesului-verbal din 06.11.2024 privind consemnarea măsurii speciale de 
investigații; (f.d.39)
- conținutul ordonanței din 08.11.2024 a Procuraturii Anticorupție privind aprecierea 
pertinenței rezultatelor măsurii speciale de investigații; (f.d.40-41)
- conținutul încheierii și mandat judecătoresc din 01.04.2025 emise de Judecătoria 
Chișinău, sediul Ciocana; (f.d.42-43, 47-48)
- conținutul ordonanței Procuraturii Anticorupție din 19.11.2024 privind autorizarea 
măsurii speciale de investigații; (f.d.44-45)
- conținutul procesului-verbal din 09.12.2024, privind consemnarea măsurii speciale 
de investigații ”identificarea abonatului sau a utilizatorului unei rețele de cuminicații 
electronice; (f.d.46)
-  extras din fișierul EXCEL ce conține informația detaliată privind contactările cu 
PSB a lui Dragoman Angela la nr. telefon SIM *****al furnizorului de servicii de 
comunicaţii SA ,,Moldtelecom”, din care se relevă că 23 conexiuni, dintre care 17 
conexiuni au fost în perioada 15.09.2024-14.10.2024.
13.Examinând în cumul totalitatea probelor, instanța de judecată conchide că 
constatările agentului constatator în cumul cu probele administrate de către acesta, sunt 
capabile să denote vinovăția lui Dragoman Angela, în comiterea contravenției prevăzute 
de art. 47 1 alin.(1) din Codul contravențional, în circumstanțele de fapt descrise în 
procesul-verbal cu privire la contravenție nr. MAI06 406881 din 09.04.2025.
14.Instanţa constată că în raport cu cele enunțate, art. 425 alin. (2) Cod 
contravențional cuprinde dispoziții exprese cu privire la forța probantă a procesului 
verbal cu privire la contravenție şi altor probe acumulate, fiind reglementat că, în calitate 
de probe se admit elementele de fapt constatate prin intermediul următoarelor mijloace: 
procesul verbal cu privire la contravenţie, procesul verbal de ridicare a obiectelor şi 
documentelor, procesul verbal de percheziţie, procesul verbal privind cercetarea la fața 
locului, procesele verbale privind alte acțiuni procesuale efectuate în conformitate cu 
prezentul cod, explicaţiile persoanei în a cărei privinţă a fost pornit proces 
contravenţional, declaraţiile victimei, ale martorilor, înscrisurile, înregistrările audio sau 
video, fotografiile, corpurile delicte, obiectele şi documentele ridicate, constatările 
tehnico-ştiinţifice şi medico-legale, raportul de expertiză. 
15.La fel, instanța reține că, în art. 442 alin. (1) Codul contravențional, legiuitorul 
a definit procesul - verbal cu privire la contravenție ca fiind un act prin care se 
individualizează fapta ilicită şi se identifică făptuitorul. Subsecvent, a fost legiferat și 
faptul că procesul verbal cu privire la contravenție se încheie de agentul constatator pe 
baza constatărilor personale şi a probelor acumulate, în prezența persoanei în privința 
căreia a fost pornit procesul contravențional, fie în absența sa. 
16.Interpretând art. 425 alin. (2) în coroborare cu art. 442 alin. (1) al Codului 
contravențional, rezultă că procesul-verbal cu privire la contravenţie nr. MAI06 406881 
din 09.04.2025 poate face dovada cu privire la situația faptică și încadrarea în drept 
stabilită de agentul constatator personal, urmând a fi nemijlocit examinat în raport cu 
actele existente la dosar.
17.Pe fondul probatoriu, instanţa reţine că în cadrul unei cauze penale conexe, în 
baza ordonanţelor motivate ale procurorului şi a încheierilor emise de Judecătoria 
Chişinău, au fost autorizate măsuri speciale de investigaţie în temeiul cărora a fost 
colectată informaţie de la furnizorul de comunicaţii electronice SA””Moldtelecom”, SA 
„Moldcell” și SA Orange privind conexiunile cu aplicaţia mobilă „PSB”. 
18.Aceste măsuri speciale de investigaţie, desfăşurate cu respectarea strictă a 
prevederilor art. 138 4 Cod procedură penală, au relevat o asociere directă între numarul 
SIM 067105988al furnizorului de servicii de comunicaţii SA ,,Moldtelecom”, identificat 
ca fiind înregistrat pe numele petiţionarei, Dragoman Angela, şi mesaje recepţionate de la 
aplicaţia mobilă „PSB” – 23 conexiuni, dintre care 17 conexiuni au fost în perioada 
15.09.2024-14.10.2024. 
19.Această constatare tehnică nu poate fi trecută cu vederea, întrucît indică o 
interacţiune efectivă - fie voluntară, fie prin intermediere - între telefonul mobil asociat 
petiţionarei Dragoman Angela şi infrastructura digitală a instituţiei bancare ruse, iar în 
lipsa unor explicaţii rezonabile, instanţa nu poate admite ipoteza unei simple coincidenţe 
sau erori tehnice, cu atât mai mult cu cât petiţionarul a recunoscut faptul că deţine acest 
număr SIM şi nu invocă nici un temei concret susceptibil de a explica natura acestor 
interacţiuni.
20.Faţă de cele ce preced, instanţa de judecată releva că lui Dragoman Angela i s-a 
incriminat comiterea contravenţiei prevăzute de art. 47 1 alin. (1) Cod contravenţional cu 
indicii de calificare: ,,coruperea electorală pasivă, adică, pretinderea, acceptarea sau 
primirea, personal sau prin mijlocitor, de către un alegător a bunurilor, serviciilor, 
privilegiilor sau avantajelor sub orice formă, care nu i se cuvin, pentru sine sau pentru o 
altă persoană, în scopul exercitării sau al neexercitării unor drepturi electorale în cadrul 
alegerilor, inclusiv al alegerilor regionale, dacă fapta nu constituie infracţiune”. 
21.Instanţa de judecată reţine că, latura obiectivă a contravenţiei specificate la 
art.471 Cod Contravenţional, constituie în fapta prejudiciabilă exprimată în acţiunea de 
pretindere, acceptare sau primire de bunuri, servicii, privilegii sau avantaje care nu i se 
cuvin. 
22.Latura subiectivă a contravenţiei specificate la art. 47 1 Cod Contravenţional se 
caracterizează prin intenţie directă. Scopul contravenţiei de corupere a alegătorilor este un 
scop special. Se are în vedere scopul determinării alegatorului să îşi exercite drepturile 
sale electorale într-un anumit mod în cadrul alegerilor parlamentare, locale ori în cadrul 
referendumului. În prezenţa oricarui alt scop, fapta nu va putea fi calificată în baza art. 
471 Cod Contravenţional. 
23.Conform pct. 310 din Decizia nr. 1 a Curţii Constituţionale de inadmisibilitate 
privind excepţiile de neconstitutionalitate a unor prevederi din articolul 47 1 din Codul 
Contravenţional din 21.01.2025, Curtea menţionează ca, [...Referitor la sintagma 
"exercitarea sau neexercitarea unor drepturi electorale", care nu ar prevedea un mecanism 
de verificare a modului în care persoana şi-a exercitat votul, Curtea menţionează că 
articolul 47 1 alin.(1) descrie doar fapta, nu şi urmarea prejudiciabilă. Altfel spus, 
contravenţia în discuţie este una formală şi nu obligă autorităţile să verifice dacă 
alegătorul a votat pentru candidatul sau pentru partidul politic care l-a corupt. Curtea 
consideră că existenţa unui astfel de mecanism ar contraveni caracterului secret al 
votului, garantat de articolul 38 din Constituţie..]. 
24.Instanţa de judecată notează că votul secret şi liber exprimat al alegătorilor 
constituie elementul de bază al alegerilor libere şi democratice şi al dreptului de vot. 
Coruperea alegătorilor sau vânzarea voturilor sunt incompatibile cu conceptul alegerii 
democratice şi printr-un vot liber exprimat de către cetăţeni a organelor reprezentative şi 
fraudează competiţia bazată pe idei şi pe programe politice desfăşurată între partidele 
politice şi între candidaţi (a se vedea HCC nr. 25 din 28 noiembrie 2024, § 102). 
25.În acest sens, Declaraţia Universală a Drepturilor Omului, adoptată şi 
proclamată de Adunarea Generală a ONU, în art. 21 stipulează că „orice persoană are 
dreptul de a lua parte la conducerea treburilor publice ale ţării sale, fie direct, fie prin 
reprezentanţi liber aleşi; orice persoană are dreptul de acces egal la funcţiile publice din 
ţara sa; voinţa poporului trebuie să constituie baza puterii de stat; această voinţă trebuie sa 
fie exprimată prin alegeri nefalsificate, care să aiba loc în mod periodic prin sufragiu 
universal, egal şi exprimat prin vot secret sau urmând o procedură echivalentă care să 
asigure libertatea votului”.
26.Conform art. 2 al Constituţiei Republicii Moldova, „(1) Suveranitatea naţională 
aparţine poporului Republicii Moldova, care o exercită în mod direct şi prin organele sale 
reprezentative, în formele stabilite de Constituţie”. Art. 38.„(1) Voinţa poporului 
constituie baza puterii de stat. Această voinţă se exprimă prin alegeri libere, care au loc în 
mod periodic prin sufragiu universal, egal, direct, secret şi liber exprimat. (2) Cetăţenii 
Republicii Moldova au drept de vot de la vârsta de 18 ani, împliniţi până în ziua 
alegerilor inclusiv, excepţie făcând cei puşi sub interdicţie în modul stabilit de lege.(3) 
Dreptul de a fi aleşi le este garantat cetăţenilor Republicii Moldova cu drept de vot, în 
condiţiile legii”. 
27.Coruperea procesului electoral încalcă flagrant principiile date, mai ales a 
votului liber exprimat, afectează grav credibilitatea corectitudinii şi libertăţii desfăşurării 
alegerilor, subminând întreg sistemul democratic. Statul de drept este de neconceput fără 
respectarea drepturilor şi libertăţilor fundamentale ale omului, supremaţia legii şi un 
sistem democratic, care poate fi asigurat, în primul rând, prin organizarea, desfăşurarea şi 
totalizarea rezultatelor alegerilor în corespundere cu anumite standarde, principii 
democratice. 
28.În această ordine de idei, cu privire la starea de fapt fixată de agentul 
constatator și în corespundere cu art. 425 al Codului contravențional, instanța de judecată 
reține că aceasta a fost confirmată prin probe pertinente, concludente și utile cazului 
contravențional și anume procesul - verbal cu privire la contravenţie nr. MAI06 406881 
din 09.04.2025, însoțit de actele care atestă că, la caz contravenţia consumându-se în 
momentul pretinderii şi acceptării mijloacelor baneşti, fără a avea importanţa faptul 
ridicării din cont a acestor bani. 
29.Instanta de judecata va supune criticii argumentele invocate de petiționar în 
contestație referitor la faptul ca nu a primit banii transferaţi, nu este clar cine i-a dat bani 
prin mesajele aplicaţiei bancare ,,PSB” or, ultimul nu a prezentat instanţei nici o probă în 
sustinerea poziţiei sale sau combaterea veridicităţii celor prezente, limitîndu-se în 
exclusivitate la întocmirea formală a contestaţiei, astfel că, în opinia instanţei, nu se 
întrevăd temeiuri de a pune la îndoială corectitudinea acţiunilor agentului constatator, 
legalitatea procesului-verbal cu privire la contravenţie şi a circumstanţelor avute loc, 
precum şi a hotărîrii contestate.
30.Referitor la argumentele invocate de petent, instanța de judecată reține că, 
potrivit informaţiei obţinută în cadrul măsurii speciale de investigaţii prevăzute de art. 
1384 CPP ,,Colectarea de informaţii de la furnizorii de servicii de comunicaţii 
electronice” potrivit careia, la utilizatorul numarului SIM *****al furnizorului de servicii 
de comunicaţii SA ,,Moldtelecom”, care s-a dovedit a fi Dragoman Angela, a fost 
stabilită înregistrarea aplicaţiei mobile cu identificatorul „PSB”, din care rezultă că de la 
PSB a recepționat 23 mesaje. 
31.Art. art.47 1 alin.(1) Cod contravențional a fost introdus în Codul 
contravențional prin Legea nr. 230 din 31.07.2024, în vigoare din 15.08.2024, iar 
Dragoman Angela a recepționat mesajele aplicaţiei bancare ,,PSB” în perioada 
15.09.2024-14.10.2024, fapt confirmat de agentul constatator în ședința de judecată prin 
extrasul din fișierul excel.
32.Prin urmare Dragoman Angela întrunește elementele contravenției prevăzute 
de art.471 alin.(1) Cod contravențional. 
33.Instanţa de judecată reţine că nerecunoaşterea vinei de către contravenient 
reprezintă un drept al contravenientului de a nu se auto-incrimina, garantat de art. 6 
CEDO, or, persoana care pe parcursul procesului contravenţional are calitatea procesuală 
de contravenient nu poate fi urmărită pentru depunerea declaraţiilor false sau refuzul de a 
face declaraţii.
34.Fapta lui Dragoman Angela a fost calificată corect și întrunește elementele 
constitutive ale contravenției prevăzute în art.47 1 alin. (1) Cod contravențional, iar cu 
privire la sancțiunea aplicată de către agentul constatator, instanța apreciază că aceasta a 
fost administrată în limitele impuse de art. 34 alin. (2) Cod contravențional și în limita 
stabilită de art.471 alin. (1) Cod contravențional. Ca urmare, sancționarea făptuitorului nu 
s-a făcut în scop abuziv, ci doar reieşind din faptul că agentul constatator a recunoscut 
persoana vinovată de săvârșirea faptelor, astfel cum au fost descrise în procesul - verbal 
cu privire la contravenţie cu nr. MAI06 406881 din 09.04.2025 şi în decizia de 
sancţionare. 
35.Pe lângă aceasta, instanța nu a determinat circumstanțe prevăzute în art. 441 
Codul contravențional, care ar înlătura răspunderea contravențională.  
36.În continuare, instanța de judecată va analiza cuprinsul procesului – verbal cu 
privire la contravenție nr. MAI06 406881 din 09.04.2025, prin raportare la cerințele 
imperative prevăzute de legea contravențională, prin prisma existenței temeiurilor de 
declarare a nulității (art.445 din Codul contravențional). 
37.Relevant este că, procesul-verbal cu privire la contravenție nr. MAI06 406881 
din 09.04.2025 se atestă că a fost încheiat la 09.04.2025 în prezența lui Dragoman Angela 
care a semnat în acest sens.
38.Din punct de vedere al legalității procesului - verbal cu privire la contravenție, 
instanța constată că acesta a fost încheiat cu respectarea dispozițiilor legale incidente și 
cuprinde toate mențiunile obligatorii prevăzute de art. 443 din Codul contravențional, 
neexistând cazuri de nulitate absolută ce ar putea fi invocate din oficiu şi, în consecință, 
instanța constată că forța probantă a actului atacat nu a fost înlăturată, el bucurându-se în 
continuare de prezumția de legalitate și temeinicie instituită de lege în favoarea sa.
39.În altă ordine de idei, analizând procesul-verbal cu privire la contravenție, 
instanța evidențiază că agentul constatator nu a admis careva omisiuni sau derogări de la 
art. 443 Cod contravențional care ar afecta fondul cauzei și nu pot fi acoperite de instanța 
de judecată. Agentul constatator a făcut dovadă stării de fapt prin înscrisurile depuse la 
dosar și apreciate de instanță, iar instanța reține că încheierea procesului-verbal cu privire 
la contravenție este temeinică. Prin formularea expusă în procesul-verbal cu privire la 
contravenție, agentul constatator, cu suficientă precizie, a redat împrejurările de timp în 
care s-a realizat fapta imputată, fapta concretă comisă, circumstanțele comiterii acesteia, 
indicii calificativi ai contravenției imputate și consecințele juridice fără a crea 
incertitudini referitor la legea aplicabilă speței.
40.Sub aspectul temeiniciei procesului - verbal cu privire la contravenţie şi a 
deciziei de sancţionare, instanţa a stabilit că petiționarul invocă aspectul neîntemeiat al 
acuzaţiei formulate de agentul constatator, care nu este probată la caz şi, respectiv, 
solicită anularea deciziei de sancţionare.
41.În pofida faptului că Dragoman Angela nu recunoaște faptul comiterii 
contravenției imputate, probele anexate la dosar, examinate și apreciate la justa lor 
valoare, deplin demonstrează vinovăția acestuia. În prezenta cauză, convergentă 
elementelor tehnice (identificarea SIM, comunicarea cu aplicaţia bancară), coroborată cu 
lipsa unei apărări factuale coerente, justifică menţinerea soluţiei agentului constatator.
42.În concluzie, instanţa atestă că procesul - verbal a fost întocmit de agentul 
constatator în prezența lui Dragoman Angela, respectând prevederile art. 443 din Codul 
contravențional şi astfel neconsemnarea în proces a unor date insignifiante conform art. 
443 din Codul contravenţional, în privinţa cărora s-au invocat obiecţii, nu poate afecta 
esenţial fondul cauzei, or petiţionarului nu i-a fost adusă atingere directă drepturilor şi 
garanţiilor sale stipulate în art. 384 alin. (2) Cod contravenţional, inclusiv la apărare sau 
de a participa la administrarea probelor, să înainteze obiecţii, cereri, demersuri, să ia 
cunoştinţă de procesul -verbal încheiat de agentul constatator, să ceară completarea lui cu 
circumstanţele care, în opinia sa, trebuie să fie consemnate, iar în acest mod, instanţa 
apreciază neajunsurile admise de agentul constatator ca fiind irelevante şi insignifiante în 
raport cu fondul cauzei.
43.Argumentele apărării invocate în ședința de judecată urmează a fi respinse ca 
fiind neîntemeiate, ori la materialele cauzei sunt prezentate suficiente înscrisuri care 
confirmă contrariul. În cadrul cauzei contravenționale a fost respectat principiul dreptății, 
contrar alegațiilor contravenientului, iar agentul constatator a întreprins toate măsurile 
necesare, în vederea stabilirii vinovăției contravenientei și a elucidării cauzei date, or 
probele anexate de către agent la dosar dovedesc pe deplin vinovăția contravenientului în 
comiterea contravenției prevăzute de art. 471 alin. (1) Cod contravențional.
44.Referitor la alegațiile părții apărării, care atestă blocarea de către companiile de 
telefonie mobilă din Republica Moldova a paginii web (site-ului media) a instituției 
bancară ”PSB Bank”, această acțiune nu afecteze primirea SMS-urilor de la acea bancă. 
SMS-urile bancare sunt trimise prin platforme externe de SMS sau rețele directe ale 
operatorilor, prin protocoale complet separate de internetul mobil sau DNS-ul folosit 
pentru browsing. Așadar, SMS-urile nu trec prin site-ul web al băncii și nici nu sunt 
afectate de blocarea acestuia.
45.Astfel, instanța apreciază că obiecțiile petiționarei Dragoman Angela expuse în 
contestație, nu sunt în măsură de a influența legalitatea deciziei agentului constatator și a 
determina anularea acesteia. În contestația depusă împotriva procesului verbal cu privire 
la contravenție și decizia de sancționare, Dragoman Angela nu a prezentat nici o probă în 
susținerea poziției sale, limitându-se la invocarea formală a unor neajunsuri. De aceea, în 
opinia instanței de judecată, nu sunt temeiuri de a pune la îndoială corectitudinea 
acțiunilor agentului constatator și legalitatea procesului verbal și a hotărârii contestate. 
Or, prevederile art. 8 alin. (2) din Codul contravențional statuează că persoana care a 
săvârșit cu intenție sau din imprudență o faptă prevăzută de legea contravențională este 
supusă răspunderii contravenționale.
46.În circumstanțele de fapt și de drept expuse, contestația urmează a fi respinsă 
ca fiind nefondată.
În conformitate cu art. art. 395, 443, 445, 448, 460-462 Cod contravențional, instanța 
de judecată
hotărăște
Se respinge ca fiind neîntemeiată, contestația depusă de Dragoman Angela.
Se mențin fără modificări procesul-verbal cu privire la contravenție și decizia de 
sancționare nr.MAI06 406881 din 09.04.2025, întocmite de agentul constatator al 
Inspectoratului de Poliție Orhei, prin care Dragoman Angela a fost recunoscută vinovată 
de comiterea contravenției prevăzute de art.47 1 alin.(1) Cod contravențional, fiindu-i 
aplicată sancțiunea sub formă de amendă în mărime de 500 (cinci sute) unități 
convenționale, ce constituie echivalentul sumei de 25 000 (douăzeci și cinci mii) lei.
Hotărârea este cu drept de recurs la Curtea de Apel Nord, în termen de 15 zile, prin 
intermediul Judecătoriei Orhei, sediul Central.
Președintele ședinței, judecător     /semnătura/                    Veronica Cupcea
Copia corespunde originalului                                Veronica Cupcea