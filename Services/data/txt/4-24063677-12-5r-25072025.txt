Dosarul  nr. 5r-4617/2025                                                                4-24063677-12-5r-
25072025
H O T Ă R Â R E
în numele Legii
 
12 decembrie 2025                                                                                         municipiul 
Chişinău
Judecătoria Chişinău (sediul Buiucani)
Instanța compusă din:
Preşedintele şedinţei,
Judecător                                                                                                                 Tudor 
Stambol
Grefier                                                                                              Cătălina Rașcovschi     
În lipsa:
Contravenientului                                                                                                   Eric 
Garabagiu
Agentului constatator                                                                                                    Ion 
Avram
a examinat în ședință judiciară publică, în limba de stat, cauza contravențională 
de acuzare a contravenientului:
Garabagiu Eric, născut la *****, IDNP 
*****, domiciliat în *****, -
de comitere a contravenției prevăzute de art. art. 336 alin. (1), 353 alin. (1) Cod 
contravențional, - 
c o n s t a t ă:
La 31.05.2024 ora 15:00 min., agentul constatator OSS al SP-2 al IP Botanica al 
DP mun. Chișinău, Ion Avram, a întocmit proces - verbal cu privire la contravenție nr. 
MAI06 250468 în baza art. art. 336 alin. (1), 353 alin. (1) Cod contravențional, în 
privința lui Garabagiu Eric, pe faptul că, la data de 29.05.2024 ora 10:30 min. , în *****, 
nu s-a subordonat cerințelor legale ale colaboratorilor de poliție ulterior a ultragiat 
colaboratorii de poliție prin acțiuni periculoase.
În ședința de judecată agentul constatator Ion Avram nu s-a prezentat fiind citat 
în mod legal fapt confirmat prin prezența dovezii de recepție a citației prin intermediul 
poștei electronice anexată la materialele cauzei, totodată prin cerere scrisă a solicitat 
examinarea cauzei în lipsa sa, considerente din care instanța de judecată a dispus 
examinarea în absența acestuia.
În ședința de judecată contravenientul Garabagiu Eric nu s-a prezentat fiind citat 
în mod legal fapt confirmat prin avizul poștal de recepție a scrisorii anexat la materialele 
cauzei, nu a comunicat instanței motivele neprezentării și nu a solicitat amânarea 
examinării cauzei, considerente din care instanța de judecată a dispus examinarea în 
absența acestuia.
Instanța de judecată, studiind în cumul totalitatea probelor, cercetând materialele 
cauzei, audiind participanții la proces, constată vinovăția lui Garabagiu Eric de comiterea 
contravenției prevăzute de art. art. 336 alin. (2), 353 alin. (1) Cod contravențional.
În ședința de judecată s-a constatat că Garabagiu Eric la data de 29.05.2024 ora 
10:30 min. , în *****, nu s-a subordonat cerințelor legale ale colaboratorilor de poliție 
ulterior a ultragiat colaboratorii de poliție prin acțiuni periculoase. 
Conform art. 7 Cod contravențional, persoana poate fi sancționată numai pentru 
contravenția în a cărei privință este dovedită vinovăția sa, cu respectarea normelor 
prezentului cod.
Conform art. 442 alin. (1) Cod contravenționale, procesul-verbal cu privire la 
contravenție este un act prin care se individualizează fapta ilicită și se identifică 
făptuitorul. Procesul-verbal se încheie de agentul constatator pe baza constatărilor 
personale şi a probelor acumulate, în prezența făptuitorului sau în absența lui.
Potrivit art. 8 alin. (1) Cod contravențional, persoana este supusă răspunderii 
contravenționale numai pentru fapte săvîrşite cu vinovăție. (2) Este supusă răspunderii 
contravenționale numai persoana care a săvîrşit cu intenție sau din imprudență o faptă 
prevăzută de legea contravențională.
Conform art. 10 Cod contravențional, constituie contravenție fapta – acțiunea sau 
inacțiunea – ilicită, cu un grad de pericol social mai redus decît infracțiunea, săvîrşită 
cu vinovăție, care atentează la valorile sociale ocrotite de lege, este prevăzută de 
prezentul cod şi este pasibilă de sancțiune contravențională.
Conform art. 440 alin. (1) Cod contravențional, constatarea faptei 
contravenționale înseamnă activitatea, desfășurată de agentul constatator, de colectare 
și de administrare a probelor privind existența contravenției, de încheiere a procesului-
verbal cu privire la contravenție, de aplicare a sancțiunii contravenționale sau de 
trimitere, a dosarului, după caz, funcționarului abilitat să examineze cauza 
contravențională, din cadrul autorității din care face parte agentul constatator, în 
instanța de judecată sau în alt organ spre soluționare.
Conform art. 425 alin. (1) Cod contravențional, probele sînt elemente de fapt, 
dobîndite în modul stabilit de prezentul cod, care servesc la constatarea existenței sau 
inexistenței contravenției, la identificarea făptuitorului, la constatarea vinovăției și la 
cunoașterea altor circumstanțe importante pentru justa soluționare a cauzei.
Conform prevederilor art. 458 alin. (1) Cod contravențional, la adoptarea 
hotărârii în cadrul procesului instanța de judecată urmează să determine caracterul 
veridic al contravenției imputate; existența cauzelor care înlătură caracterul 
contravențional al faptei; vinovăția persoanei în a cărei privință a fost pornit procesul 
contravențional; existența circumstanțelor atenuante şi/sau agravante; necesitatea 
sancționării și, după caz, caracterul sancțiunii contravenționale; alte aspecte importante 
pentru soluționarea justă a cauzei.
Conform prevederilor art. 336 alin. (1) Cod contravențional, nesubordonarea cu 
rea-voinţă dispoziţiei sau cererii legitime a procurorului, a ofiţerului de urmărire 
penală, a ofiţerului de informaţii şi securitate, a angajatului cu statut special al 
Ministerului Afacerilor Interne, a altei persoane, aflate în exerciţiul funcţiunii sau al 
datoriei obşteşti de asigurare a securităţii statului, de menţinere, asigurare şi restabilire 
a ordinii publice, de asigurare a siguranţei circulaţiei rutiere, de executare a hotărârilor 
instanţei de judecată şi a documentelor executorii şi de combatere a criminalităţii, se 
sancţionează cu amendă de la 24 la 36 de unităţi convenţionale sau cu muncă 
neremunerată în folosul comunităţii de la 30 la 60 de ore.
Conform prevederilor art. 353 alin. (1) Cod contravențional, ultragierea 
colaboratorului organelor de ocrotire a normelor de drept, adică jignirea premeditată a 
onoarei şi demnităţii procurorului, ofiţerului de urmărire penală, ofiţerului de informaţii 
şi securitate, angajatului cu statut special al Ministerului Afacerilor Interne, altei 
persoane, aflată în exerciţiul funcţiunii sau al datoriei obşteşti de asigurare a securităţii 
statului, de menţinere, asigurare şi restabilire a ordinii publice, de asigurare a 
siguranţei circulaţiei rutiere, de executare a hotărârilor instanţei de judecată şi a 
documentelor executorii şi de combatere a criminalităţii, exprimată prin acţiune, verbal 
sau în scris, se sancţionează cu amendă de la 10 la 25 de unităţi convenţionale sau cu 
muncă neremunerată în folosul comunităţii de la 40 la 60 de ore.
 În legislația Republicii Moldova, ca și în cea a altor state europene, contravențiile 
au fost scoase de sub incidența legii penale și supuse unui regim administrativ. Din 
perspectiva capitolului IV din Cartea I al Codului contravențional, instanța de judecată 
evidențiază că sancțiunile administrative nu privesc un grup de persoane, ci se adresează 
tuturor cetățenilor în vederea realizării scopului preventiv și represiv al sancțiunii, iar 
potrivit art. 38 alin. (3) din legea citată, arestul contravențional poate fi aplicat și în cazul 
neexecutării intenționate a unei alte sancțiuni contravenționale, ceea ce conferă faptei 
natura penală. Astfel, în materie contravențională au fost recunoscute garanțiile 
procedurale specifice în materie penală în ceea ce privește dreptul la un proces echitabil, 
printre care și prezumția de nevinovăție, prevăzută de alin. (2) al art. 6 din Convenția 
Europeană a Drepturilor Omului (Zilibergerg împotriva Moldovei (§ 35, din 01 februarie 
2005), Angel împotriva României (§ 52, din 04 octombrie 2007) sau Ozturk împotriva 
Germaniei (din 21 februarie 1994). Această împrejurare fundamentează la nivel de 
principiu că, sarcina probei în procedura contravențională desfășurată în fața instanței de 
judecată revine în primul rînd organului constatator și, în condițiile în care acesta face 
dovada vinovăției, petentul urmează să-şi probeze nevinovăția.
La fel, instanța evidențiază că, forța probantă a proceselor-verbale, este lăsată la 
latitudinea fiecărui sistem de drept, putându-se reglementa importanța fiecărui mijloc de 
probă, însă instanța are obligația de a respecta caracterul echitabil al procedurii în 
ansamblu atunci când administrează și apreciază probatoriul (cauza Bosoni v. Franţa, 
hotărîrea din 7 septembrie 1999), în raport cu cele enunțate, art. 425 alin. (2) al Codului 
contravențional, cuprinde dispoziții exprese cu privire la forța probantă a procesului-
verbal cu privire la contravenție, fiind reglementat că, în calitate de probe se admit 
elementele de fapt constatate prin intermediul următoarelor mijloace: procesul-verbal cu 
privire la contravenție. La fel, instanța reține că, legiuitorul în art. 442 alin. (1) Cod 
contravențional, a definit procesul-verbal cu privire la contravenție, ca fiind un act prin 
care se individualizează fapta ilicită și se identifică făptuitorul. Subsecvent, a fost 
legiferat și faptul că, procesul-verbal se încheie de agentul constatator pe baza 
constatărilor personale și a probelor acumulate, în prezența făptuitorului sau în absența 
lui.
În asemenea situație, întru respectarea garanțiilor sus indicate, instanța de judecată 
va verifica legalitatea și temeinicia procesului-verbal cu privire la contravenție nr. 
MAI06 250468 din 31.05.2024, întocmit în privința lui Garabagiu Eric.
Sub aspectul legalității procesului-verbal, instanța de judecată denotă că, motivele 
de nulitate absolută a actului atacat pot fi invocate atât de părți, cât și din oficiu de către 
instanță întru asigurarea respectării principiului legalității și dreptății, consacrate expres 
în art. 5 şi 7 din Codul contravențional.
Astfel, Legea contravențională prevede redactarea procesului-verbal cu privire la 
contravenție într-o anumită forma „ad validitatem”, cu respectarea tuturor prescripțiilor 
legale de fond și de formă, pentru încheierea sa valabilă, în scopul producerii efectelor 
juridice, pentru care a fost întocmit. În acest context, respectarea exigențelor legale 
prevăzute la art. 443 al Codului contravențional sunt impuse agentului constatator la 
întocmirea procesului-verbal cu privire la contravenție prin prisma art. 445 al Codului 
contravențional.
În ceea ce privește starea de fapt constatată și în corespundere cu art. 425 Cod 
Contravențional, se reține că aceasta a fost confirmată prin probe pertinente, concludente 
și utile cazului contravențional precum: 
- procesul-verbal cu privire la contravenție din 31.05.2024, care atestă 
circumstanțele cauzei, la întocmirea căruia a fost prezent contravenientului fapt confirmat 
prin semnătura acestuia (f. d. 9);
-  raport (f. d. 10);
- planșe fotografice (f. d. 11-13);
- proces-verbal de cercetare la fața locului din 29.05.2024 (f. d. 14-15);
- citație expediată în adresa lui Garabagiu Eric (f. d. 16);
- copia procesului-verbal cu privire la contravenție din 29.05.2024 (f. d. 17);
- explicațiile lui Garabagiu Eric din 29.05.2024 potrivit cărora a comunicat că, 
echipajul de poliție s-a apropiat de ograda lui, automobilul fiind parcat la poartă. Nu avea 
numărul de înmatriculare din spate, acesta i-a căzut pe drum când se deplasa spre casă. A 
fost stopat la intrarea în sat, fiindu-i verificate actele și nu s-au depistat careva încălcări. 
Ieșind din ogradă aceștia au aplicat forța fizică înjurându-l, au aplicat cătușele (f. d. 18);
- proces-verbal de audierea contravenientului Garabagiu Eric din 31.05.2024 (f. d. 
19);
- testul „Drager” (f. d. 20);
- raportul OSS al SP-2 al IP Botanica, inspector superior Ion Avram potrivit căruia 
s-a comunicat că, la data de 29.05.2024 în IP Botanica a fost înregistrat materialul REI-2 
cu nr. 9147, fapt ce în *****, echipajul INSP 9980 (Feodorenco Alexandru și Erașcu 
Oleg), au stopat un mijloc de transport de model „Mercedes” cu n/î *****, la volan 
aflându-se cet. Garabagiu Eric *****, născut la *****, (motivul stopării fiind deplasarea 
la volanul unui autovehicul fără n/î), care nu s-a subordonat cerințelor legale ale poliției 
și ignorând cerințele acestora s-a deplasat cu a/m sus menționat, atingând un ofițer de 
poliție, fără ai provoca careva leziuni (f. d. 21).
În această ordine de idei, agentul constatator a făcut dovadă stării de fapt, fiind 
stabilit cu certitudine faptul că, Garabagiu Eric, la data de 29.05.2024 ora 10:30 min. , în 
*****, nu s-a subordonat cerințelor legale ale colaboratorilor de poliție ulterior a ultragiat 
colaboratorii de poliție prin acțiuni periculoase, încălcând ordinea stabilită de lege, prin 
ce a încălcat prevederile art. 336 alin. (1), 353 alin. (1) Cod contravențional. Sub acest 
aspect, instanța conchide că, față de probele administrate în cauză, prezumția de legalitate 
a actului administrativ, din care decurge prezumția de autenticitate și prezumția de 
veridicitate nu au fost răsturnate în cazul de față, în condițiile în care săvârșirea faptei 
contravenționale a fost stabilită pe baza constatărilor personale a agentului constatator și 
a probelor acumulate, precum și din comportamentul contravenientului și declarațiile 
victimei. Este de menționat faptul că, contravenientul Garabagiu Eric în declarațiile sale a 
menționat că, „...în timpul urcării în curtea casei unul din polițiști a intenționat să 
deschidă ușa din față a mașinii comunicând că intenționat l-a călcat” (f. d. 19). În 
susținerea învinuirii formulate prin coroborare vine și procesul-verbal de cercetare la fața 
locului din 29.05.2024 potrivit căruia a fost cercetată uniforma colaboratorului de poliție, 
fiind vizibil murdară de noroi, caracteristici altercației și a opunerii de rezistență, pantofii 
de culoare neagră ce erau acoperiți de noroi pe toată suprafața (f. d. 14-15) și planșele 
fotografice (f. d. 12-13). 
Astfel, din materialele cauzei contravenționale cercetate în cadrul ședinței de 
judecată s-a constatat că, Garabagiu Eric, a săvârșit contravențiile prevăzute de art. art. 
336 alin. (1), 353 alin. (1) Cod contravențional.
În continuare, instanța de judecată remarcă că procesul – verbal cu privire la 
contravenție fiind întocmit de un organ al statului aflat în exercițiul funcțiunii trebuie sa i 
se recunoască valoarea probatorie sub aspectul constatării stării de fapt, ca efect al triplei 
prezumții de autenticitate, veridicitate și legalitate. În acest sens este de menționat că în 
jurisprudența CtEDO s-a reținut în mod constant că prezumțiile nu sunt în principiu, 
contrare Convenției. În așa mod, Curtea a constatat anterior că prezumțiile de fapt și de 
drept se regăsesc în orice sistem de drept; în principiu, convenția nu derogă de la acestea, 
însă în materie penală obligă statele contractante să nu depășească un anumit prag. În 
special, articolul 6 § 2 impune statelor să aibă în vedere aceste prezumții, aceasta în 
limite rezonabile, ținând cont de gravitatea faptelor și păstrând dreptul la apărare 
(Salabiaku împotriva Franței, hotărârea din 7 octombrie 1988, seria A, nr. 141-A, pag. 
15, pct. 28; Telfner împotriva Austriei, nr. 33501/96, pct. 16, 20 martie 2001). 
În această ordine de idei, agentul constatator a făcut dovadă stării de fapt prin 
înscrisurile depuse la dosar și apreciate de instanțe, iar instanța reține că încheierea 
procesului – verbal cu privire la contravenție este temeinică. Sub acest aspect, instanța 
conchide că, față de probele administrate în cauză, prezumția de legalitate a actului 
administrativ, din care decurge prezumția de autenticitate şi prezumția de veridicitate nu 
au fost răsturnate în cazul de față, în condițiile în care săvârșirea faptei contravenționale a 
fost constatată pe baza constatărilor personale a agentului constatator și a probelor 
acumulate.
Instanța consideră oportun de a preciza că, procesul-verbal contestat a fost 
întocmit și perfectat în prezența făptuitorului, fiindu-i aduse la cunoștință drepturile și 
obligațiile lui prevăzute de art. 34, 378, 384, 387 și 448 din Codul contravențional, fapt 
confirmat prin semnătura acestuia în toate rubricile necesare din procesul-verbal cu 
privire la contravenție inclusiv s-a semnat la rubrica „Recunosc săvârșirea contravenției 
și accept sancțiunea stabilită fapt pentru ce semnez”.
În ceea ce privește legalitatea procesului-verbal, instanța constată că procesul-
verbal cu privire la contravenție este încheiat cu respectarea dispozițiilor legale, acesta 
cuprinzând mențiunile obligatorii prevăzute de legea contravențională sub sancțiunea 
nulității absolute și nefiind afectat de alte vicii de natură să ducă la anularea sa. 
În aceeași ordine de idei, instanța specifică că, în măsura în care procesul-verbal 
cu privire la contravenție din 31.05.2024, nu este afectat de vicii de legalitate, valoarea sa 
probatorie nu trebuie exclusă. Mai mult ca atât, la examinarea cauzei, instanța nu a 
stabilit că, datele înserate de agentul constatator în actul atacat au fost obținute prin 
ilegalitățile, metodele sau încălcările enumerate expres în art. 425 alin. (6) al Codului 
contravențional. Astfel, probele apreciate fiecare în parte și în ansamblul lor, coroborează 
între ele, se completeze unele pe altele, nu trezesc nici o îndoială și dovedesc cert 
comiterea contravenției imputate făptuitorului.
Prin urmare, se impune a fi menționat că, instanța nu a determinat circumstanțele 
prevăzute în art. 441 Cod contravențional.
În baza celor menționate, instanța de judecată, consideră că agentul constatator a 
analizat obiectiv cumulul de probe, din punct de vedere al pertinenței, concludenții, 
utilității, veridicității și coroborării reciproce, și just a stabilit vinovăția lui Garabagiu 
Eric în comiterea contravenției prevăzute de art. art. 336 alin. (1), 353 alin. (1) din Codul 
contravențional.
Astfel, prin totalitatea probelor cercetate în ședința de judecată, apreciindu-le în 
sensul art. 425 din Codul contravențional, din punct de vedere al pertinenței, 
concludenții, utilității, veridicității și coroborării reciproce, instanța de judecată constată 
vinovăția lui Garabagiu Eric în comiterea contravenției prevăzute de art. art. 336 alin. (1), 
353 alin. (1) din Codul contravențional.
În conformitate cu prevederile art. 26 lit. d) Cod contravenţional, înlăturarea 
răspunderii contravenţionale pentru fapta ce conţine elementele constitutive ale 
contravenţiei are loc în cazul prescripţiei răspunderii contravenţionale, iar conform art. 
30 alin. (1) Cod contravenţional (redacția normei a momentul comiterii faptei), 
prescripţia înlătură răspunderea contravenţională. (2) Termenul general de prescripţie a 
răspunderii contravenţionale este de un an.
Instanța reiterează că, procesul contravențional în privința lui Garabagiu Eric, 
conform procesului verbal cu privire la contravenție nr. MAI06 250468 a fost pornit la 
31.05.2024 fapta fiind săvârșită la data de 29.05.2024 și în conformitate cu prevederile 
alin. (2) art. 30 Cod contravențional (redacția normei a momentul comiterii faptei), 
termenul de prescripție pe cazul dat urmează a fi calculat de la data menționată.
În aşa fel, cu referire la cele enunțate şi luând în considerare că, de la data 
săvârșirii contravenției de către Garabagiu  Eric şi până la data examinării cauzei 
contravenționale s-a scurs o perioadă de timp mai mare de 12 luni, instanța de judecată v-
a înceta procesul contravențional în legătură cu survenirea prescripției răspunderii 
contravenționale, or, prescripția înlătură răspunderea contravențională pentru fapta ce 
conține elementele constitutive ale contravenției.
Instanța de judecată remarcă că, la materialele cauzei a fost înaintată contestația lui 
Garabagiu Eric împotriva procesului-verbal cu privire la contravenție nr. MAI06 250468 
din 31.05.2024 în baza art. art. 336 alin. (1), 353 alin. (1) Cod contravențional.
Totodată, urmează a fi specificat că, potrivit Recomandării Curții Supreme de 
Justiție nr. 41, cu privire la aplicarea prevederilor art. 448 Cod contravențional, nu pot fi 
supuse contestării, în conformitate cu prevederile articolului 448 din Codul 
contravențional, procesul-verbal cu privire la contravenție separat de decizia de 
sancționare a persoanei care urmează să fie adoptată de agentul constatator.
Astfel, instanța de judecată conchide că, contestația înaintată de către Garabagiu 
Eric împotriva procesului-verbal cu privire la contravenție nr. MAI06 250468 din 
31.05.2024, urmează a fi respinsă ca fiind inadmisibilă, ori, făptuitorul este în drept să 
conteste procesul-verbal cu privire la contravenție doar împreună cu decizia de aplicare a 
sancțiunii contravenționale.
În conformitate cu art. art.26, 30, 336, 353, 460, 462, 463 Cod contravențional, 
instanța de judecată,
h o t ă r ă ș t e :
  Garabagiu Eric, născut la *****, IDNP *****, se recunoaște vinovat de comiterea 
contravenției prevăzute de art. 336 alin. (1) Cod Contravențional.
  Garabagiu Eric, născut la *****, IDNP *****, se recunoaște vinovat de comiterea 
contravenției prevăzute de art. 353 alin. (1) Cod Contravențional.
Se încetează procesul contravențional pornit în privința lui Garabagiu Eric în baza 
art. art. 336 alin. (1), 353 alin. (1) Cod contravențional, din motivul expirării termenului 
de prescripție de tragere la răspundere contravențională.
Contestația depusă de Garabagiu Eric împotriva procesului-verbal cu privire la 
contravenție nr. MAI06 250468 din 31.05.2024 – se respinge ca inadmisibilă.
Hotărârea cu drept de recurs, la Curtea de Apel Centru, în termen de 15 zile, prin 
intermediul Judecătoriei Chișinău (sediul Buiucani). 
Președintele ședinței,
judecător                                                       /semnătura/                                 Tudor 
Stambol