Dosarul nr. 4-2633/2025
4-25147147-12-4-17102025
H O T Ă R Î R E
11 decembrie 2025                                                                                               mun. 
Chişinău
Judecătoria Chişinău (sediul Ciocana)
Instanța în componenţa:
Preşedintelui şedinţei, judecătorul Alina Gorceac;
grefierului Melnic Valentina,
cu participarea: avocatului Aliona Caminscaia, 
examinând în ședință publică cauza contravențională pornită în privința lui ***** *****, 
a.n.*****, care se învinuieşte în săvârşirea contravenţiilor prevăzute de art. 104 alin. (1) din 
Codul contravenţional, 
C O N S T A T Ă:
La 10.10.2025, agentul constatator din cadrul Inspectoratului de Poliție Botanica, Bucșa 
Ion, a întocmit procesul-verbal cu privire la contravenție seria/nr. MAI 06 800402, prin care 
***** ***** este învinuit în ceea că, la 28.09.2025, ora 07:58 min, aflându-se în *****,  a 
deteriorat geamul din spate a automobilului de model *****, cu n/î *****, astfel a comis 
contravenția prevăzută de art.104 alin. (1) Cod Contravențional.
Astfel, la 17.10.2025, în conformitate cu art. 395 alin. (1) din Codul contravențional, 
prezenta cauza contravențională, pornită în privința lui ***** *****, a fost expediată spre 
examinare conform competenței în instanța de judecată.
Agentul constatator, fiind înștiințat legal despre locul, data și ora ședinței de judecată, nu s-
a prezentat în judecată şi nu a indicat motivele neprezentării sale, motiv din care, prin prisma art. 
455 alin. (2) din Codul contravenţional, instanța a considerat posibil examinarea cauzei în 
absenţa agentului constatator şi remiterea copiei de pe hotărâre.
Făptuitorul ***** *****, și reprezentantul legal, în privința cărora au fost întreprinse 
măsuri de citare, în cadrul ședinței de judecată nu s-au prezentat, instanța a considerat posibilă 
examinarea cauzei în absenţa acestora.
***** *****, în ședința de judecată nu s-a prezentat, astfel instanța a considerat posibilă 
examinarea cauzei în absenţa acesteia.
Avocatul Aliona Caminscaia, în ședința de judecată a solicitat încetarea procesului 
contravențional.
Studiind materialele cauzei, în raport cu prevederile legale, instanța consideră necesar să 
înceteze procesul contravențional în baza art. 104 alin. (1) Cod contravențional în privința lui 
***** *****, din următoarele motive. 
În conformitate cu art. 7, art. 8 alin. (2) Cod contravențional, persoana poate fi sancţionată 
numai pentru contravenţia în a cărei privinţă este dovedită vinovăţia sa, cu respectarea normelor 
prezentului cod și care a săvârșit cu intenție sau din imprudență o faptă prevăzută de legea 
contravențională.
Potrivit art. 375 din Codul contravențional, persoana acuzată de săvîrşirea unei contravenţii 
se consideră nevinovată atîta timp cît vinovăţia sa nu este dovedită în modul prevăzut de 
prezentul cod. Nimeni nu este obligat să dovedească nevinovăţia sa. Concluziile despre vinovăţia 
persoanei în săvîrşirea contravenţiei nu pot fi întemeiate pe presupuneri. Toate dubiile în 
probarea învinuirii care nu pot fi înlăturate în condiţiile prezentului cod se interpretează în 
favoarea persoanei în a cărei privinţă a fost pornit proces contravenţional.
Potrivit prevederilor art. 458 din Codul contravențional, la adoptarea hotărârii în cadrul 
procesului, instanța de judecată urmează să determine caracterul veridic al contravenției 
imputate, existența cauzelor care înlătură caracterul contravențional al faptei, vinovăția persoanei 
atrase la răspundere contravențională, precum și alte aspecte importante pentru soluționarea 
cazului.
Potrivit prevederilor art. 440 alin. (1) Cod contravențional, constatarea faptei înseamnă 
activitatea, desfășurată de agentul constatator, de colectare și de administrare a probelor privind 
existența contravenției, de încheiere a procesului verbal cu privire la contravenție, de aplicare a 
sancțiunii contravenționale sau de trimitere, a dosarului, după caz, funcționarului abilitat să 
examineze cauza contravențională, din cadrul autorității din care face parte agentul constatator, 
în instanța de judecată sau în alt organ spre soluționare. 
Astfel, la 10.10.2025, agentul constatator din cadrul Inspectoratului de Poliție Botanica, 
Bucșa Ion, a întocmit procesul-verbal cu privire la contravenție seria/nr. MAI 06 800402, prin 
care ***** ***** este învinuit în ceea că, la 28.09.2025, ora 07:58 min, aflându-se în *****,  a 
deteriorat geamul din spate a automobilului de model *****, cu n/î *****.
Acțiunile minorului ***** ***** au fost încadrate de către agentul constatator în baza 
art.104 alin.(l) Cod contravențional, distrugerea intenționată a bunurilor străine, dacă fapta nu 
reprezintă o infracțiune.
Potrivit art. 425 alin. (1-3) Cod contravenţional, probele sunt elemente de fapt, dobândite 
în modul stabilit de prezentul cod, care servesc la constatarea existenţei sau inexistenţei 
contravenţiei, la identificarea făptuitorului, la constatarea vinovăţiei şi la cunoaşterea altor 
circumstanţe importante pentru justa soluţionare a cauzei. În calitate de probe se admit 
elementele de fapt constatate prin intermediul următoarelor mijloace: procesul-verbal cu privire 
la contravenţie, procesul-verbal de ridicare a obiectelor şi documentelor, procesulverbal de 
percheziţie, procesul-verbal privind cercetarea la faţa locului, proceseleverbale privind alte 
acţiuni procesuale efectuate în conformitate cu prezentul cod, explicaţiile persoanei în a cărei 
privinţă a fost pornit proces contravenţional, declaraţiile victimei, ale martorilor, înscrisurile, 
înregistrările audio sau video, fotografiile, corpurile delicte, obiectele şi documentele ridicate, 
constatările tehnico-ştiinţifice şi medico-legale, raportul de expertiză. Aprecierea probelor se 
face de persoana competentă să soluţioneze cauza contravenţională, potrivit convingerii sale pe 
care şi-a format-o cercetând toate probele administrate în raport cu circumstanţele constatate ale 
cauzei şi călăuzindu-se de lege. 
Art. 104 alin. (1) Cod contravențional prevede sancționarea persoanei pentru distrugerea 
sau deteriorarea intenţionată a bunurilor străine, dacă fapta nu reprezintă o infracţiune.
Potrivit materialului acumulat de către agentul constatator, instanța remarcă, că acuzarea 
contravențională formulată împotriva lui ***** ***** este una neprobată, la caz, lipsind probe 
certe și directe din care să rezulte vinovăția persoanei în fapta imputată.
În context, instanța menționează, că potrivit probelor acumulate, și anume: raportul 
ofițerului,  declarațiile lui ***** ***** din 28.07.2025, în care declară la data de 27.09.2025 a 
parcat automobilul *****, cu n/î ***** în adiacentul blocului de locuit. La data de 28.09.2025, 
ora 10:00 cînd s-a apropiat de automobil a observat că sticla mică a ușii din spate este deteriorată 
și de pe bancheta din spate lipsește o geantă pentru cumpărături;  cererea depusă de ***** 
*****, prin care solicită tragerea la răspunderea o persoanei necunoscute care a deteriorat 
geamul mașinii, foto-tabel, raport, foto.
Astfel, deși victima a invocat la careva persoane necunoscute, care au deteriorat bunul ce-i 
aparține, agentul constatator nu a acumulate careva probe ce ar identifica făptuitorul, precum și 
identitatea acestuia.
În consecință, instanța reiterează că, agentul constatator nu a întreprins nici o acțiune ce ar 
condiționa stabilirea făptuitorului și a identității acestuia, nefiind clar reieșind din care 
considerente/probe a stabilit că, anume cet. ***** ***** a comis fapta prevăzută la art. 104 alin. 
(1) Cod contravențional.
Totodată, instanţa atestă că agentul constatator nu a respectat acţiunea de citare în modul 
prevăzut de art.382 din Codul contravenţional pentru a asigura persoanei în a cărei privinţă a fost 
pornit procesul contravenţional dreptul de a fi audiat în procesul contravenţional, de a prezenta 
probe şi de a înainta cereri, exercitându-şi astfel dreptul la apărare în mod efectiv, precum și a 
reprezentantului legal al acestuia. Respectiv, la materialele cauzei este anexată o citație însă nu 
este anexat avizul de recepționarea a citației.  
În atare circumstanțe, instanța notează, că din probatoriul acumulat de către agentul 
constatator, nu este clar cum a fost stabilit subiectul și identitatea făptuitorului, or la dosar lipsesc 
cu desăvîrșire dovezi în acest sens, iar cele atașate, sunt incomplete și insuficiente pentru a 
susține acuzarea formulată. 
Urmare, instanța conchide, că agentul constatator a întocmit procesul-verbal cu privire la 
contravenție doar în baza propriilor presupuneri, nefiind prezentate probe veridice care să 
demonstreze cert și elocvent vinovăţia lui ***** ***** în fapta imputată, nefiind prezente probe 
că anume acesta a deteriorat geamul mașinii, lipsind absolut dovezi care să confirme 
incontestabil circumstanțele descrise. 
Conform prevederilor art.441 alin.(1) lit.a) din Codul contravenţional, procesul 
contravenţional pornit încetează dacă nu există faptul contravenţiei.
Totodată, potrivit art. 461 alin. (1) Cod contravențional, în cazul în care, pe parcursul 
judecării cauzei, se constată unul din temeiurile prevăzute la art. 441 sau 445 alin. (1), instanţa de 
judecată încetează procesul contravenţional. 
Călăuzindu-se de prevederile art.art. 443 alin. (1) lit. f), art. 460 – 462 din Codul 
contravenţional, instanţa de judecată 
– H O T Ă R Ă Ş T E :
Se încetează procesul contravenţional intentat în privința lui ***** *****, a.n.***** 
învinuit în comiterea contravenţiei prevăzute de art. 104 alin. (1) din Codul contravențional, pe 
motivul lipsei faptei contravenționale. 
Hotărârea poate fi atacată cu recurs la Curtea de Apel Centru în termen de 15 zile, prin 
intermediul Judecătoriei Chişinău (sediul Ciocana).
Președintele ședinței,
Judecătorul                                                                                         Alina Gorceac
 
