       Dosarul nr. 4 – 2002/2025
            4 – 25115736 – 12 – 4 - 13082015
H O T Ă R Î R E
          În numele Legii
  11 decembrie 2025                                                                                                                       mun.  
*****
Judecătoria ***** (sediul Ciocana) 
În  componenţa completului
Preşedintele şedinţei, 
Judecător: Veniamin Chihai
Grefier: Natalia Zaborot
Cu participarea
Procurorului: Roman Tocan
examinând în şedinţă judiciară publică, în limba de stat, cauza contravenţională de învinuire a lui Sysak 
Myroslav, a. n. *****, dom. *****și a lui Shvets Volodymyr, a. n. *****, dom. *****, în comiterea 
contravenţiei prevăzute de art. art. 13, 287 alin. (10) Cod Contravenţional RM,
     A CONSTATAT: 
La 01.08.2022, procurorul în Procuratura mun. *****, Oficiul Principal, Roman Tocan a emis în 
privinţa lui Sysak Myroslav și Shvets Volodymyr, ordonanță privind pornirea procesului contravențional 
în baza art. art. art. 13, 287 alin. (10) Cod Contravenţional RM.
          Temei pentru înregistrarea materialului dat a servit ordonanța de clasare a cauzei penale nr. ***** 
și materialele acumulate despre acțiunile de pregătirea pentru trecerea peste frontiera vamala a Republicii 
Moldova în ***** a produselor de tutungerie fără a le declara organului vamal.
           Examinând materialele administrate procurorul a stabilit că pe parcursul lunii mai 2018, Sysak 
Myroslav împreună și de comun acord cu Shvets Volodymyr, ambii cetățeni ai *****, Chiosea Gheorghe 
Afanasie, Melnic Serghei Roman, Stînca Veaceslav Gheorghe și alte persoane neidentificate la moment 
de către organul de urmărire penală, urmărind intenția obținerii unui profit ilicit, prin trecerea peste 
frontiera vamală a Republicii Moldova în ***** prin contrabandă, a produselor de tutungerie și anume a 
tutunului fermentat, dându-și seama de caracterul prejudiciabil al acțiunilor sale, prevăzând urmările 
prejudiciabile și admițând în mod conștient survenirea acestora, prin intermediul lui Chiosea Gheorghe 
Afanasie și Shvets Volodymyr, care au dirijat nemijlocit pregătirea infracțiunii, au procurat de la 
„Agrotab” S.R.L. o cantitate de 10.000 kg de tutun, materie primă destinat fabricării articolelor din tutun, 
prețul mediu al căruia conform raportului de expertiză judiciară merceologică nr. 1563 din 24.10.2018, 
constituie 70 lei, în valoare totală de 700.000 lei, ceea ce depășește 100 salarii medii lunare pe economie, 
stabilite prin hotărârea de Guvern în vigoare la momentul săvârșirii faptei.
           În continuare, pe parcursul zilei de 08.06.2018, acționând potrivit înțelegerii prealabile, Chiosea 
Gheorghe Afanasie l-a angajat pe Vițălari Gheorghe Nicolai, care prestează servicii de transport, pentru a 
transporta cu microbuzul personal de model ***** cu n/î *****, tutunul în or.*****, până la depozitul lui 
Stînca Veaceslav Gheorghe, aflat în fîșia de frontieră și imediata apropiere cu postul vamal al Republicii 
Moldova cu *****, *****.
           Astfel, la 08.06.2018, din cantitatea totală de 10.000 kg de tutun, care se păstra în depozitele 
„Agrotab” S.R.L. din sat.*****, r-ul ***** și care potrivit înțelegerii prealabile între persoanele 
nominalizate urma să fie transportată prin contrabandă în *****, 2013 kg de tutun au fost transportate de 
către Vițălari Gheorghe Nicolai și Sysak Myroslav, escortați la rândul lor în timpul deplasării de către 
Melnic Serghei Roman, care avea și misiunea de a preîntâmpina despre eventuale posturi fixe ale poliției 
aflate pe traseu și înlăturarea obstacolelor până la destinație.
Ulterior, Stînca Veaceslav Gheorghe, care mai activează în calitate de pădurar în zona dată, din 
cadrul ***** *****, cunoscând prejurimile, împreună cu persoane neidentificate la moment de către 
organul de urmărire penală, contrar prevederilor art. 3 al Legii cu privire la modul de introducere și 
scoatere a bunurilor de pe teritoriul Republicii Moldova de către persoanele fizice, nr. 1569-XV din 
20.12.2002, art. art. 1, 4, 21, 22, 26 Cod Vamal, prin eludarea controlului vamal, folosind automobilul 
de teren de model ***** cu n/î *****, urmau să transporte marfa dată peste frontiera Republicii 
Moldova în *****, unde Sysak Myroslav și Shvets Volodymyr, dețin utilaj clandestin de fabricare a 
țigaretelor.
În continuare, în vederea realizării intențiilor criminale, pe parcursul zilei de 10.07.2018, din 
cantitatea totală rămasă de 7.987 kg de tutun, care se păstra în depozitele „Agrotab” S.R.L. din sat. *****, 
r-ul ***** și care potrivit înțelegerii prealabile între Sysak Myroslav, Shvets Volodymyr, Chiosea 
Gheorghe Afanasie, Melnic Serghei Roman, Stînca Veaceslav Gheorghe și alte persoane neidentificate la 
moment de către organul de urmărire penală urma să fie transportată prin contrabandă în *****, 2078,9 
kg de tutun, din nou au fost transportate de către Vițălari Gheorghe Nicolai și Sysak Myroslav, escortați la 
rîndul lor în timpul deplasării de către Melnic Serghei Roman, care avea și misiunea de a preîntâmpina 
despre eventuale posturi fixe ale poliției aflate pe traseu și înlăturarea obstacolelor până la același loc de 
destinație, adică depozitul lui Stînca Veaceslav Gheorghe, aflat în fâșia de frontieră și imediata apropiere 
cu postul vamal al Republicii Moldova cu *****, *****.
Ulterior, Stînca Veaceslav Gheorghe, care mai activează în calitate de pădurar în zona dată, din 
cadrul ***** *****, împreună cu persoane neidentificate la moment de către organul de urmărire penală, 
contrar revederilor art. 3 al Legii cu privire la modul de introducere și scoatere a bunurilor de pe teritoriul 
Republicii Moldova de către persoanele fizice, nr. 569-XV din 20.12.2002, art.art. 1, 4, 21, 22, 26 Cod 
vamal, prin eludarea controlului vamal, folosind automobilul de teren de model ***** cu n/î \*****, 
urma să transporte marfa dată peste frontiera Republicii Moldova în *****, unde Sysak Myroslav și 
Shvets Volodymyr, dețin utilaj clandestin de fabricare a țigaretelor, însă nu și-au realizat acțiunile până la 
bun sfârșit din motivul că au fost reținuți de către colaboratorii de poliție, în momentul descărcării 
tutunului.
Drept urmare a administrării materialului probatoriu nu s-au stabilit temeiuri care ar genera 
suspiciuni că, Myroslav Sysak și Volodymyr Shvets privind săvârșirea infracțiunii prevăzute de art. art. 
26, 42, 248 alin. (5) lit. b) din Codul penal, circumstanță care a determinat adoptarea hotărârii de clasare a 
cauzei penale, din motiv că fapta acestora nu este prevăzută de legea penală ca infracțiune.
Prin demersul procurorului din 11.08.2025 se solicită instanței de judecată recunoașterea vinovată 
a lui Myroslav Sysak și Volodymyr Shvets în săvîrșirea contravenției prevăzute de art. art. 13, 287 alin. 
(10) Cod Contravenținal și dispunerea confiscării speciale asupra corpurilor delicte 16540 kg de tutun 
transmise spre păstrare către directorul SRL „Agrotab” Martîniuc Anatoli, și 2018,9 kg de tutun transmise 
spre păstrare către „Tutun CTC” SA, cu trecerea lor gratuită în contul statului. Dispunerea nimicirii 
acestora, cu încredințarea efectuării acțiunii date organului competent.
Conform scrisorii nr. 01-03/1-2/25 - 9860 din 11.08.2025, de către Procuratura mun. *****, Oficiul 
Principal, dosarul contravenţional în privinţa lui Myroslav Sysak și Volodymyr Shvets, a fost expediat 
Judecătoriei ***** (sediul Buiucani), pentru examinare cu propunerea adoptării unei hotărîri de nimicire 
a corpurilor delicte, fiind repartizată conform Programului Integrat de Gestionare a Dosarelor, spre 
examinare judecătorului, Veniamin Chihai.  
În şedinţa de judecată procurorul Roman Tocan a declarat că, susține în totalitate demersul 
înaintat. A solicitat recunoașterea lui Sysak Myroslav în comiterea contravenției cu eliberarea de 
pedeapsă contravențională în legătură cu expirarea termenului de prescripție și recunoașterea lui Shvets 
Volodymyr în comiterea contravenției cu eliberarea de pedeapsă contravențională în legătură cu expirarea 
termenului de prescripție pentru atragerea la răspundere contravențională. Aplicarea confiscării speciale 
asupra corpurilor delicte, trecerea lor în contul statului și dispunerea nimicirii acestora. 
În ședința de judecată făptuitorii Myroslav Sysak și Volodymyr Shvets fiind citați legal despre data, 
locul şi ora examinării cauzei, prin intermediul poștei, precum și prin informația plasată pe site-ul oficial 
al Judecătoriei *****: https://jc.instante.justice.md/ro/agenda-sedintelor, nu s-a prezentat pentru a 
recepționa citațiile instanței de judecată la serviciul poștal din *****, astfel că acestea au fost restituire 
instanței cu mențiunea nereclamat. 
Ținînd cont de faptul că au fost întreprinse toate măsurile necesare în vederea respectării 
prevederilor art. 382 Cod Contravenţional RM, privind citarea participanților la proces, instanța de 
judecată, conform prevederilor art. 455 alin. (3) Cod Contravențional RM, a dispus examinarea cauzei în 
lipsa făptuitorilor.
          Audiind opinia procurorului, verificând argumentele invocate în raport cu materialele cauzei, 
cercetînd probele prezentate, instanţa consideră dovedită vina lui Myroslav Sysak și Volodymyr Shvets în 
comiterea contravenţiei prevăzute de art. 265 Cod contravenţional RM, fapt ce se confirmă şi prin 
următoarele probe prezentate de procuror şi anexate la materialele cauzei:
-          ordonanța de pornire a procesului contravențional din 01.08.2022 (f. d. 2-7);
-          copia ordonanței de pornire a urmăririi penale nr. ***** din 03.05.2018 (f. d. 10-11);
-   copiile proceselor verbale de audiere a martorilor Cebotari Florentin Alexandru din 14.08.2018; 
Adascalița Pavel Ivan din 31.10.2018; Olari Sergiu Constantin din 12.11.2018; Veresceac Dumitru Mihai 
din 25.10.2018; Covali Valerian Onofrei din 22.11.2018  (f. d. 12-30);
-   copiile proceselor verbale de percheziție din 10.07.2018  (f. d. 31-41);
-   ordonanța procurorului Anatolie Tăietu privind transmiterea spre păstrare a 90 baloți de tutun, 
recunoscuți în calitate de corp delict către SA ”Tutun CTC” (f. d. 47);
-   copia procesului verbal privind primirea-predarea corpurilor delicte către SA ”Tutun CTC” (f. d. 
48-49);
-   copia procesului verbal de audiere a învinuitului Sysak Myroslav din 12.07.2018 (cauza penală 
*****) (f. d.75-76), precum şi alte materiale ale cauzei citite şi studiate în şedinţa de judecată.
          În conformitate cu prevederile art. 425 alin. (2), (3) Cod contravenţional RM în calitate de probe se 
admit elementele de fapt constatate prin intermediul următoarelor mijloace: procesul-verbal cu privire la 
contravenţie, procesul-verbal de ridicare a obiectelor şi documentelor, procesul-verbal de 
percheziţie, procesul-verbal privind cercetarea la faţa locului, procesele-verbale privind alte acţiuni 
procesuale efectuate în conformitate cu prezentul cod, explicaţiile persoanei în a cărei privinţă a fost 
pornit proces contravenţional, depoziţiile victimei, ale martorilor, înscrisurile, înregistrările audio sau 
video, fotografiile, corpurile delicte, obiectele şi documentele ridicate, constatările tehnico-ştiinţifice şi 
medico-legale, raportul de expertiză. Aprecierea probelor se face de persoana competentă să soluţioneze 
cauza contravenţională, potrivit convingerii sale pe care şi-a format-o cercetînd toate probele administrate 
în raport cu circumstanţele constatate ale cauzei şi călăuzindu-se de lege.
Respectiv, cu privire la starea de fapt fixată de procuror în procesul contravențional și în 
corespundere cu art. 425 alin. (2), (3), (4), (5) al Codului contravențional, instanța de judecată reține că 
aceasta a fost confirmată prin probe pertinente, concludente și utile cazului contravențional. 
Astfel, acestea în ansamblu coroborează între ele, se completează unele pe altele, nu trezesc nici o 
îndoială și dovedesc cert comiterea contravenției imputate făptuitorului. 
           În concluzie, reieşind din probele prezentate de agentul constatator şi cercetate în şedinţa de 
judecată, instanţa a constatat cu certitudine că, Myroslav Sysak și Volodymyr Shvets, au admis încălcarea 
prevederilor art. art. 13, 287 alin. (10) din Codul contravențional, ” tentativa de trecere a mărfurilor, 
obiectelor și altor valori peste frontiera vamală a Republicii Moldava eludându- se controlul vamal ori 
tăinuindu-le de el în locuri special pregătite sau adaptate în acest scop, ori cu folosirea frauduloasă a 
documentelor sau a mijloacelor de identificare vamală, ori prin nedeclararea sau declararea neautentică 
în documentele vamale sau în alte documente de trecere a frontierei, dacă aceste acțiuni nu constituie 
infracțiune de contrabandă sau o altă infracțiune ”.
La fel, instanța de judecată reține că, procurorul la întocmirea ordonanței cu privire la contravenţie 
a clarificat împrejurările cauzei obiectiv în strictă conformitate cu legea, iar careva temeiuri de declarare a 
nulităţii ordonanței, în conformitate cu prevederile art. 443, 445 Cod contravenţional RM, nu a stabilit.
Conform prevederilor art. 381 alin. (4) Cod Contravenţional RM, autoritatea competentă să 
soluționeze cauza contravenţională are obligaţia de a lua toate măsurile prevăzute de lege pentru 
cercetarea sub toate aspectele, completă şi obiectivă, a circumstanţelor cauzei, de a evidenţia atît 
circumstanţele care dovedesc vinovăţia persoanei, cît şi cele care dezvinovăţesc persoana în a cărei 
privinţă a fost pornit proces contravenţional, precum şi circumstanţele atenuante sau agravante.
Potrivit art. 8 Cod contravenţional RM, persoana este supusă răspunderii contravenţionale numai 
pentru fapte săvîrşite cu vinovăţie. Este supusă răspunderii contravenţionale numai persoana care a 
săvîrşit cu intenţie sau din imprudenţă o faptă prevăzută de legea contravenţională.  
În conformitate cu prevederile art. 458 Cod Contravenţional RM, la adoptarea hotărârii în cadrul 
procesului instanţa de judecată urmează să determine caracterul veridic al contravenţiei imputate; 
existenţa cauzelor care înlătură caracterul contravenţional al faptei; vinovăţia persoanei atrase la 
răspundere contravenţională; existenţa circumstanţelor atenuante şi/sau agravante; necesitatea sancţionării 
şi, după caz, caracterul sancţiunii contravenţionale, precum şi alte aspecte importante pentru soluţionarea 
cazului.  
În continuare, instanța reține că conform dispoziției art. 461 Cod Contravenţional, în cazul în care, 
pe parcursul judecării cauzei, se constată vreunul din temeiurile prevăzute la art. 441 şi 445, instanţa 
încetează procesul contravenţional, iar conform prevederilor art. 441 alin. (1) lit. b) Cod Contravenţional 
RM, procesul contravenţional nu poate fi pornit, iar dacă a fost pornit, nu poate fi efectuat şi va fi încetat 
în cazurile în care se constată vreunul din temeiurile prevăzute la art.3 alin.(3), art.4 alin.(3), art.20-31.
Potrivit art. 26 lit. d) Cod Contravenţional RM, înlăturarea răspunderii contravenţionale pentru 
fapta ce conține elementele constitutive ale contravenţiei are loc în cazul prescripției răspunderii 
contravenţionale. În același timp, art. 30 alin. (2), (5) Cod Contravențional, prevede imperativ că termenul 
general de prescripție a răspunderii contravenționale este de 18 luni, care curge de la data săvîrşirii 
contravenției.
Astfel, după cum se reiese din ordonanța de pornire a procesului contravențional din 01.08.2022, 
fapta contravențională de care se face vinovat Myroslav Sysak și Volodymyr Shvets a fost săvârșită în 
perioada de timp mai anul 2018 – 17 iulie 2018, prin urmare, termenul de prescripție stabilit expres de 
legiuitor, în lipsa unei hotărâri definitive pe acest caz, a expirat la data de 18.02.2020.
Așadar, ținînd cont de faptul că de la data săvârşirii contravenţiei indicate de către agentul 
constatator s-a scurs o perioadă de timp mai mare de 18 luni, instanța de judecată consideră necesar de a 
înceta procesul contravenţional în legătură cu survenirea prescripției răspunderii contravenţionale, or, 
expirarea termenului de prescripţie înlătură răspunderea contravenţională pentru fapta ce conţine 
elementele constitutive ale contravenţiei.
În conformitate cu art. 427 alin. (l) din Codul contravențional, „dacă este necesar să se ridice 
anumite obiecte sau documente care constituie corpuri delicte și dacă se cunoaște exact locul și persoana 
la care se află, agentul constatator efectuează, în temeiul unei hotărâri întemeiate, ridicarea lor, dacă 
acestea nu au fost ridicate în condițiile art. 426 alin. (5) ”.
Conform art.431 alin. (l) din Codul contravențional, „corpuri delicte se consideră obiectele, 
inclusiv banii, documentele, vehiculele, alte valori, față de care există temeiuri a presupune că au servit la 
săvârșirea contravenției, au păstrat asupra lor urmele faptei contravenționale sau au constituit obiectul 
acestei fapte, sau pot servi ca mijloc de constatare a existenței ori inexistenței elementelor constitutive ale 
contravenției ”.
Potrivit art. 431 alin. (4), (4 1) Cod contravențional, „la judecarea cauzei contravenționale, 
instanța hotărăște asupra corpurilor delicte potrivit art. 439 7 din prezentul cod și prevederilor art. 162 din 
Codul de procedură penală, care se aplică în mod corespunzător în procesul contravențional. La 
examinarea cauzelor contravenționale prevăzute la art. 50 alin. (2), art. 128 alin.(2) și la art. 361 alin. (4), 
agentul constatator al poliției, la examinarea celor d art.287 alin. (8), (10), (11) și (14), agentul constatator 
al Serviciului Vamal hotărăsc asupra corpurilor delicte potrivit art.439 7 din prezentul cod și prevederilor 
art.162 din Codul de procedură penală, care se aplică în modul corespunzător în procesul 
contravențional”.
Potrivit prevederilor art. 162 alin. (1) pct. 3) Cod Penal RM, în cazul în care procurorul dispune 
încetarea urmăririi penale sau în cazul soluţionării cauzei în fond, se hotărăşte chestiunea cu privire la 
corpurile delicte. În acest caz, lucrurile care nu prezintă nici o valoare şi care nu pot fi utilizate vor fi 
distruse, iar în cazurile în care sînt cerute de persoane ori instituţii interesate, ele pot fi remise acestora.
Alin. (1), (2) art. 439 7 Cod Contravenţional, prevede că confiscarea specială constă în trecerea 
forţată şi gratuită în proprietatea statului a bunurilor indicate la alin. (2). În cazul în care aceste bunuri nu 
mai există, nu pot fi găsite sau nu pot fi recuperate, se confiscă contravaloarea acestora. Sînt supuse 
confiscării speciale bunurile: utilizate sau destinate pentru săvîrşirea unei contravenţii; rezultate din 
săvîrşirea contravenţiei, precum şi orice venituri generate de aceste bunuri; date pentru a determina 
săvîrşirea unei contravenţii sau pentru a-l răsplăti pe contravenient; deţinute contrar regimului stabilit de 
legislaţie şi depistate pe parcursul desfăşurării procesului contravenţional; convertite sau transformate, 
parţial sau integral, din bunurile rezultate din contravenţii sau din veniturile generate de aceste bunuri.
Ţinând cont de prevederile legale nominalizate instanţa de judecată consideră că, corpurile delicte 
recunoscute anexe la cauza contravențională şi anume: 16540 kg de tutun transmise spre păstrare către 
directorul SRL „Agrotab” Martîniuc Anatoli, și 2018,9 kg de tutun transmise spre păstrare către „Tutun 
CTC” SA, urmează a fi confiscate în folosul statului, cu dispunerea nimicirii acestora și cu încredințarea 
efectuării acțiunii date organului competente. 
În conformitate cu prevederile art. 462 Cod Contravenţional RM, instanţa de judecată -
                                                           H O T Ă R Ă Ş T E:
Se recunosc Sysak Myroslav și Shvets Volodymyr vinovați în săvârșirea contravenției prevăzute de 
art. art. 13, 287 alin. (10) Cod Contravențional RM.
Se încetează procesul contravenţional privind faptul comiterii de către Sysak Myroslav și Shvets 
Volodymyr a contravenţiei prevăzute de art. art. 13, 287 alin. (10) Cod Contravențional RM, în legătură 
cu intervenirea termenului general de prescripție a răspunderii.
          Corpurile delicte – 16540 kg de tutun transmise spre păstrare către directorul SRL „Agrotab” 
Martîniuc Anatoli, și 2018,9 kg de tutun transmise spre păstrare către „Tutun CTC” SA, se confiscă în 
folosul statului, cu dispunerea nimicirii acestora de către organele competente.
Hotărîrea cu drept de atac, în ordine de recurs la Curtea de Apel Centru în termen de 15 zile, prin 
intermediul Judecătoriei ***** (sediul Ciocana).
      Preşedintele şedinţei                                                                         Veniamin Chihai
            Judecător