Dosarul nr.5r-4649/2024
4-24145103-12-5r-18122024                                    
                                                       H O T Ă R Î R E
        În numele Legii
12 decembrie 2025                                                                         mun.Chișinău
Judecătoria Chișinău (sediul Buiucani)      
În componența:                                       
Preşedintelui de şedinţă, judecătorului                                            Angela 
Catană
Grefierului                                                                                         Nicolae 
Leucă
Cu participarea: apărătorului Alexandru Canja
În lipsa: agentului constatator din cadrul Agenției Naționale Transport Auto, 
Oleg Gheorghiță
  Examinînd în şedinţa de judecată publică, contestaţia depusă de către 
avocatul Alexandru Canja, în interesele petentului „Uj Taxi” SRL asupra 
procesului-verbal cu privire la contravenție seria/nr.ANTA01018274 și a 
deciziei de sancționare contravențională din 19 noiembrie 2024, prin care 
persoana juridică „Uj Taxi” SRL a fost recunoscută vinovată de comiterea 
contravenției prevăzută de art.197 alin.(8) din Codul contravenţional,
C O N S T A T Ă:
1. La data de 19 noiembrie 2024, agentul constatator din cadrul Agenției 
Naționale Transport Auto, Oleg Gheorghiță, a întocmit procesul-verbal cu 
privire la contravenţie seria/nr.ANTA01018274, prin care persoana juridică 
„Uj Taxi” SRL, a fost sancționată cu amendă în mărime de 100 (o sută) 
unități convenționale, ceea ce constituie 5000 lei, în baza art.197 alin.(8) din 
Codul contravenţional. 
2. În descrierea faptei contravenționale, agentul constatator a indicat că, 
examinând sesizarea ISPSPNPC nr.27/07-3787 din 06.11.2024, în baza 
plângerii dnei Gominiuc Natalia, s-a constatat că, la data de 22 octombrie 
2024, ora 18:09, în mun.Chișinău, spitalul Ignatenco, conducătorul 
automobilului cu n/î *****, angajat al SRL „Uj Taxi”, a prestat servicii de 
taxi fără ca aparatul de casă și control din dotarea automobilului care efectua 
cursa, să aibă conexiunea tehnologică în vederea emiterii bonului de casă în 
formă electronică.
3. La data de 04.12.2024, avocatul Alexandru Canja, în interesele petentului 
„Uj Taxi” SRL a depus contestație asupra procesului-verbal cu privire la 
contravenție seria/nr.ANTA01018274 și a deciziei de sancționare 
contravențională din 19 noiembrie 2024, prin care a solicitat a fi recunoscut 
nul sau anulabil procesul-verbal de aplicare a sancțiunii contravenționale din 
19.11.2024. În motivarea contestației, autorul acesteia, a indicat în esență că, 
în situația din speță este o calificare și constatare greșită, nefiind stabilit 
corect caracterul veridic al contravenției. Intenția săvârșirii faptei de către 
contravenientul SRL „Uj Taxi”, ce ar demonstra vinovăția intenționată, la 
momentul constatării, nu sunt prezente.
4. Ulterior, apărătorul Alexandru Canja, prin intermediul cancelariei a depus o 
explicație scrisă împotriva deciziei contravenționale din 19.11.2024, în care 
a menționat că, inspectorul principal a întocmit procesul-verbal cu privire la 
contravenţie bazându-se pe presupuneri, fără probe, martori, etc. Sancțiunea 
contravențională prevăzută în art.197 alin.(8) din Codul contravenţional, nu i 
se atribuie încălcării Codului transporturilor aplicată companiei, deoarece 
contravenția este ilegală, abuzivă în partea constatării încălcării de către 
conducătorul auto/angajatul companiei Crăciun Gheorghe, care este bazată 
pe presupuneri și nu corespunde adevărului pe caz. La caz, contestatarul a 
prezentat bonul fiscal seria nr.***** din 22.10.2024, în cuantum de 162,55 
lei, emis de transportatorul SRL „Uj Taxi”, în urma efectuării călătoriei cu 
pasagera Gominiuc Natalia din 22.10.2024 pentru cursa realizată, prin 
intermediul aparatului de taxat (taximetru)-mijloc de măsurare dotat cu 
mașina de casă și control cu memorie fiscală.
5. În cadrul ședinței de judecată, apărătorul Alexandru Canja, care acționează 
în interesele persoanei juridice „Uj Taxi” SRL, a solicitat admiterea 
contestației din motivele expuse.
6.Agentul constatator din cadrul Agenției Naționale Transport Auto, Oleg 
Gheorghiță, în ședința de judecată nu s-a prezentat, dar prin intermediul 
cancelariei a depus o cerere prin care a solicitat examinarea cauzei în lipsa 
sa, menționând că susține procesul-verbal cu privire la contravenţie din 
19.11.2024 și solicită respingerea contestației, ca fiind neîntemeiată.
7.Audiind poziția apărătorului, studiind materialele cauzei în raport cu 
prevederile legale ce guvernează speţa, instanța de judecată apreciază 
contestaţia întemeiată şi necesar de a fi admisă, din motivele invocate infra:
8. Cu întâietate, instanța de judecată stabilește că, contestația reprezentantului 
persoanei juridice „Uj Taxi” SRL, avocatul Alexandru Canja, este depusă în 
termen de 15 zile de la data emiterii deciziei de sancţionare, iar în asemenea 
împrejurări prevederile art.448 alin.(1) din Codul contravenţional, fiind 
respectate pe deplin.
9. În conformitate cu art.8 alin.(2) din Codul contravenţional, este supusă 
răspunderii contravenţionale numai persoana care a săvârşit cu intenţie sau 
din imprudenţă o faptă prevăzută de legea contravenţională.
10. În speţă, potrivit procesului-verbal cu privire la contravenţie din 19 
noiembrie 2024, încheiat de către agentul constatator din cadrul Agenției 
Naționale Transport Auto, conducătorul automobilului cu n/î *****, 
angajat al SRL „Uj Taxi”, la data de 22.10.2024, a prestat servicii de taxi 
fără ca aparatul de casă și control din dotarea automobilului care efectua 
cursa, să aibă conexiunea tehnologică în vederea emiterii bonului de casă în 
formă electronică.
11. În baza deciziei agentului constatator din 19.11.2024, persoana juridică „Uj 
Taxi” SRL, a fost sancționată în baza art.197 alin.(8) din Codul 
contravenţional, cu amendă în mărime de 100 (o sută) unități 
convenționale, ceea ce constituie 5000 lei.
12. De reținut că, potrivit prevederilor art.197 alin.(8) din Codul 
contravențional, în redacția Legii nr.295 din 21.12.2017, în vigoare din 
12.01.2018, se sancționează fapta de  efectuare a transportului rutier în 
regim de taxi cu încălcarea prevederilor art.81 alin.(1) și (2) din Codul 
transporturilor rutiere nr.150/2014.
13. La caz, agentul constatator nu a făcut referire la ignorarea prevederilor 
art.81 alin.(1) și (2) din Codul transporturilor rutiere ci a invocat ignorarea 
de către SRL „Uj Taxi” a  art.80 alin.(4) din Codul transporturilor rutiere, 
care prevede că, în cazul comenzilor plasate prin intermediul sistemelor 
(platformelor) electronice de management conectate la un echipament de 
casă și control de tip modular, costul transportului rutier în regim de taxi 
reprezintă valoarea afișată de sistemul (platforma) electronic(ă) de 
management și acceptată de consumator în momentul plasării comenzii, 
precum și costul pentru prestarea serviciilor auxiliare.
14.Instanța de judecată atestă că, persoanei juridice SRL „Uj Taxi” i se impută 
fapta contravențională manifestată prin aceea că aparatul de casă și control 
din dotarea automobilului cu n/î ***** care efectua cursa la data de 
22.10.2022, nu avea conexiunea tehnologică în vederea emiterii bonului de 
casă în formă electronică, însă această învinuire se combate cu materialele 
cauzei contravenționale, din care se constată că la data de 22.10.2022, a fost 
eliberat bonul fiscal.
15. Prin urmare, instanța reține că fapta imputată SRL „Uj Taxi” nu întrunește 
elementele constitutive ale contravenției prevăzute de art.197 alin.(8) din 
Codul contravențional, întrucât nu s-a confirmat existența încălcării 
prevederilor art.81 alin.(1) și (2) din Codul transporturilor rutiere 
nr.150/2014, la care face trimitere norma sancționatorie.
16. Din contra, cum rezultă din Reclamația cet.Gominiuc Natalia din 
04.11.2024, la rubrica anexe, a fost prezentat bonul fiscal nr.***** din 
22.10.2024. La fel, copia bonului fiscal nr.***** a fost anexat și de către 
apărătorul Alexandru Canja, la explicațiile scrise, ce demonstrează 
suplimentar că, la data de 22.10.2024 aparatul de casă și control din dotarea 
automobilului cu n/î ***** a funcționat corespunzător și a emis bon fiscal 
în formă electronică, conform cerințelor legale.
17. În aceste condiții, învinuirea formulată de agentul constatator se dovedește a 
fi neîntemeiată, iar procesul-verbal de constatare a contravenției a fost 
întocmit cu încălcarea prevederilor art.443 alin.(1) lit.e) din Codul 
contravențional, fiind lipsit de o încadrare juridică corectă și de temei 
probator.
18.Ținând cont de cele menționate supra, instanța de judecată concluzionează 
că atât procesul-verbal cu privire la contravenție seria/nr.ANTA01018274 
cât și decizia de sancționare contravențională din 19.11.2024, emise în 
privința persoanei juridice SRL „Uj Taxi”, urmează a fi anulate, iar procesul 
contravențional urmează a fi încetat.
19. În baza celor prezentate și având în vedere prevederile articolelor 441, 443 
și 448, 458, 460 și 462, 463 din Codul contravenţional, instanţa de judecată,
H O T Ă R Ă Ş T E:
 Se  admite contestaţia depusă de către avocatul Alexandru Canja, în interesele 
petentului „Uj Taxi” SRL asupra procesului-verbal cu privire la contravenție 
seria/nr.ANTA01018274 și a deciziei de sancționare contravențională din 19 
noiembrie 2024, prin care persoana juridică „Uj Taxi” SRL a fost recunoscută 
vinovată de comiterea contravenției prevăzută de art.197 alin.(8) din Codul 
contravenţional.
 Se declară nulitatea procesului-verbal cu privire la contravenție 
seria/nr.ANTA01018274 din 19 noiembrie 2024 și se anulează decizia de 
sancționare adoptată de către agentul constatator din cadrul Agenției Naționale 
Transport Auto, în privința persoanei juridice „Uj Taxi” SRL în baza art.197 
alin.(8) din Codul contravențional, cu încetarea procesului contravențional. 
Hotărârea cu drept de recurs, în Curtea de Apel Centru în termen de 15 zile, prin 
intermediul Judecătoriei Chişinău (sediul Buiucani). 
 
Președinte de ședință:
Judecător                                                                                      Angela 
Catană