Dosarul nr.21r-1582/24                                       Judecătoria Chișinău, (sediul 
Ciocana)
1-23067879-02-21r-09092024                                       Judecător Dumitru Bosîi
D E C I Z I E
În numele legii
11 decembrie 2025                                                                                mun. 
Chişinău
Colegiul Penal al Curţii de Apel Centru 
Având în componenţa sa:
Preşedintele şedinţei, judecător:                                                  Ion Bulhac
Judecători:                                                                 Natalia Mămăligă și Vitalie 
Pîslariuc
  examinînd în şedinţă de judecată publică în ordine de recurs /fără 
participarea părților în proces/, recursurile declarate de către avocatul Malanciuc 
Viorel în interesele lui ***** și condamnatul ***** împotriva încheierii 
Judecătoriei Chișinău (sediul Ciocana) din 21 august 2024, prin care a fost respinsă 
ca fiind neîntemeiată, cererea condamnatului ***** Sergiu a.n. *****, cu privire la 
aplicarea actului de amnistie în temeiul Legii privind amnistia în legătură cu 
aniversarea a XXX-a de la proclamarea independenţei Republicii Moldova.
Colegiul Penal al Curții de Apel Centru, -
C O N S T A T Ă:
La 11.05.2023, în adresa Judecătoriei Chişinău, sediul Ciocana a parvenit 
spre examinare cererea condamnatului *****, cu privire la aplicarea actului de 
amnistie în temeiul Legii nr. 243 din 24.12.2021, privind amnistia în legătură cu 
aniversarea a XXX-a de la proclamarea independenţei Republicii Moldova, în 
privinţa sa.
În cererea adresată, condamnatul *****, solicită aplicarea actului de 
amnistie în temeiul Legii nr. 243 din 24.12.2021, privind amnistia, în privinţa sa, 
deoarece întruneşte condiţiile de aplicare a Legii, neavînd careva interdicţii, 
nefiind deacord cu hotărîrea comisiei Penitenciarului.
Potrivit cererii de concretizare, depuse de avocat, în interesele 
condamnatului, se susţine că ***** Sergiu, cade sub incidenţa art. 7 a Legii sus 
menţionate.
Consideră că, motiv real de respingere a cererii nu a existat, iar conţinutul 
extrasului din procesul-verbal al şedinţei CS este unul vag.
Suplimentar comunică, precum că deşi Comisia Speciala din Cadrul 
Penitenciarului nr. - 3 Leova, decis respingerea cererii, cu certitudine comunic 
instanţei că însăsi sistemul penitenciar din RM nu oferă condiţiile necesare, pentru 
realizarea programelor prevăzute pentru reeducare/reintegrare şi resocializare a 
deţinuţilor, fapt din care consideră că, în privinţa condamnatului Patraşcu Manus 
Sergiu urmează neîntârziat de aplicat prevederile legii nr. 243 din 24.12.2021.
Prin încheierea Judecătoriei Chișinău, (sediul Ciocana) din 21 august 2024, a 
fost respinsă ca fiind neîntemeiată, cererea condamnatului ***** Sergiu a.n. 
*****, cu privire la aplicarea actului de amnistie în temeiul Legii privind amnistia 
în legătură cu aniversarea a XXX-a de la proclamarea independenţei Republicii 
Moldova.
Nefiind de acord cu încheierea primei instanțe, avocatul Malanciuc Viorel în 
interesele lui ***** a declarat recurs, solicitând admiterea recursului, casarea 
încheierii şi expedierea cauzei în aceeaşi instanţă, în alt complet de judecată.
În motivarea cererii de recurs s-au invocat următoarele motive:
-                        cererea privind aplicarea prevederilor Legii privind amnistia în 
legătură cu aniversarea a XXX-a de la proclamarea independenţei RM în privinţa 
condamnatului ***** Sergiu a fost depusă personal. Ulterior, fiind desemnat prin 
decizia nr.2500 din 16.02.2024 a OT Chişinău al CNAJGS, după luarea de 
cunoştinţă cu materialele dosarului, am formulat cererea de concretizare a cererii 
condamnatului *****; 
-                        printre altele a invocat că, la 28.06.2021, Judecătoria Edineţ, sediul 
Briceni, a emis sentinţa de condamnare în privinţa lui ***** Sergiu, recunoscându-
l vinovat de săvârşirea infracţiunii prevăzute de art. art. 42 alin.2, 164 alin.2, lit.e), 
f.), 184 alin.4, 84 alin.1 şi 4 CP RM, stabilindu-i o pedeapsă sub formă de 
închisoare pe un termen de 15 (cincisprezece) ani; 
-                        la data de 26 octombrie 2021, prin decizia Colegiului Penal, al Curţii 
de Apel Bălţi, s-a decis Apelul procurorului în Procuratura raionului Briceni, Ion 
Gherman, declarat împotriva sentinţei Judecătoriei Edineţ, sediul Briceni din 28 
iunie 2021, în cauza penală de învinuire a lui ***** Sergiu, se respinge ca 
nefondat, cu menţinerea sentinţei fără modificări. Termenul executării pedepsei se 
calculează din 26.10.2021, cu includerea în acest termen a perioadei aflării în arest 
şi a perioadei executării pedepsei precedente de către ***** Sergiu, care a avut loc 
între 04.04.2018 şi 26.10.2021; 
-                        conform prevederilor art. 7-1 Persoanei condamnate la pedeapsa cu 
închisoare, la data intrării în vigoare a prezentei legi, căreia nu i se pot aplica 
prevederile art. 4-6 i se reduce termenul de pedeapsă după cum urmează: a) Cu o 
treime, dacă este condamnată pe un termen de până la 7 ani inclusiv; c) Cu o 
cincime, dacă este condamnată pe un termen mai mare de 10 ani, astfel ***** 
Sergiu, cade sub incidenţa art. 7 a Legii sus menţionate; 
-                        conform art. 107 din Codul Penal „Amnistia este actul ce are ca efect 
înlăturarea răspunderii penale sau a pedepsei fie reducerea pedepsei aplicate sau 
comutarea ei”; 
-                        astfel, în cadrul şedinţei Comisiei Speciale a Penitenciarului nr. 3 - 
Leova, s-a examinat posibilitatea înaintării cererii pentru aplicarea actului de 
amnistie conform Legii nr. 243 din 24.12.2021 Privind amnistia în legătură cu 
aniversarea a XXX-a de la proclamarea independenţei Republicii Moldova, 
conform soluţiei emise de comisie, s-a decis refuzul în înaintarea demersului 
privind aplicarea actului de amnistie; 
-                        condamnatul nefiind de-acord cu soluţia CS, a depus cererea 
personal, exprimând dezacordul cu decizia CS; 
-                        la caz este de menţionat, că Iar din cele comunicate, de condamnat, 
am aflat că cererea a fost respinsă, fapt din care consider că, motiv real de 
respingere a cererii nu a exista, iar conţinutul extrasului din procesul-verbal al 
şedinţei CS or, este unul vag. Suplimentar, mai pot comunica, că deşi Comisia 
Specială din Cadrul Penitenciarului nr. - 3 Leova, decis respingerea cererii, cu 
certitudine comunic instanţei, că însăşi sistemul penitenciar din RM nu oferă 
condiţiile necesare, pentru realizarea programelor prevăzute pentru 
reeducare/reintegrare şi resocializare a deţinuţilor, fapt din care consider că, în 
privinţa condamnatului ***** Sergiu, urmează neîntârziat de aplicat prevederile 
legii nr. 243 din 24.12.2021; 
-                        condamnatul *****, a participat prin intermediul 
videoteleconferinţei, fiind audiat întru a-şi expune opinia referitor la cererea 
personala, cererea de concretizare a apărătorului său şi vizavi de raportul şi poziţia 
reprezentantului penitenciarului, a comunicat un şir din detalii, printre altele şi 
faptul, că în cadrul Penitenciarului nr.3 Leova, care a eliberat avizul negativ, de 
fapt nu a fost examinat de nici o comisie, nu a fost nici audiat şi nici nu i-a fost 
solicitată prezenţa în faţa comisiei, de asemenea, nu a fost nici o dată în faţa 
psihologului Penitenciarului nr. 3 Leova, fapt din care rezultă că procedura 
prevăzută de ordinul nr.44 din 18.02.2022 privind aprobarea Regulamentului-cadru 
de activitate a comisiilor speciale privind aplicarea, amnistiei în privinţa 
persoanelor condamnate, nu a fost respectată; 
-                        instanţa de fond în motivarea respingerii cererii condamnatului şi a 
apărătorului său printre altele a indicat că, Potrivit raportului de evaluare din 
30.03.2023 privind realizarea programului individual de executare a pedepsei, din 
cele 9 programe de reabilitare, ***** a realizat doar 1 program. Trei programe nu 
au fost realizate de către condamnat, iar cinci programe nu au fost realizate din 
motive neimputabile acestuia; 
-                        instanţa constată că, deşi cinci programe nu au fost realizate din 
motive neimputabile condamnatului, celelalte trei programe nu au fost realizate din 
alte motive, care, în opinia instanţei, îi sunt imputabile condamnatului; 
-                        apărarea menţionează, că la prezentarea poziţiei de către 
reprezentantul penitenciarului, referitor la realizarea programelor de reabilitare de 
către condamnat, motivele nerealizării nu au fost comunicate, raportul conţinând o 
informaţie vagă, 5 din motive neimputabile condamnatului şi altele 3, fără a fi 
specificat motivul concret; 
-                        instanţa de judecată de-asemenea nu s-a interesat care a fost motivul 
nerealizării programului, grăbindu-se să concluzioneze că, Totuşi instanţa de 
judecată consideră hotărîrea comisiei ca fiind una obiectivă; 
-   apărarea consideră, că instanţa de fond nu a soluţionat just şi corect cauza 
privind aplicarea prevederilor Legii privind amnistia în legătură cu aniversarea a 
XXX-a de la proclamarea independenţei RM în privinţa condamnatului ***** 
Sergiu. Instanţa de fond urma să pătrundă în esenţă, să stabilească adevărul 
referitor la şedinţa Comisiei Speciale din cadrul Penitenciarului nr. 3 Leova, fapt 
care nu a fost făcut.
Nefiind de acord cu încheierea primei instanțe, condamnatul ***** a declarat 
recurs, solicitând admiterea, casarea încheierii cu admiterea plângerii integral.
Reieșind din prevederile  articolului 447 Cod de procedură penală, instanța de 
recurs a dispus în ședința de judecată examinarea recursului fără prezența părţilor 
la proces. Fiind fixată data examinării cauzei a fost dispus comunicarea părților la 
proces despre aceasta, cu acordarea dreptului depunerii referinţei.
Cercetând materialele cauzei deduse judecății, verificând încheierea 
contestată prin prisma motivelor de recursuri invocate, Colegiul Penal al Curții de 
Apel Centru consideră necesar de a respinge ca nefondate recursurile declarate și a 
menține încheierea primei instanțe, din următoarele considerente: 
În conformitate cu prevederile art. 437 alin. (1), pct. 4) Cod procedură penală, 
(1) Pot fi atacate cu recurs: 4) alte hotărîri penale pentru care legea prevede această 
cale de atac.
Conform prevederilor art. 448 Cod procedură penală, (1) Judecînd recursul, 
instanţa verifică legalitatea şi temeinicia hotărîrii atacate pe baza materialului din 
dosarul cauzei şi a oricăror documente noi prezentate în instanţa de recurs.
În temeiul prevederilor art. 449 alin. (1), pct. 1), lit. a) Cod procedură penală, 
(1) Judecînd recursul, instanţa adoptă una din următoarele decizii: 1) respinge 
recursul, menţinînd hotărîrea atacată, dacă: a) recursul este nefondat.
Colegiul Penal reține că, reieșind din prevederile art. 469 alin. (1) pct. 15) din 
Codul de Procedură Penală, la executarea pedepsei, instanţa de judecată 
soluţionează chestiunile cu privire la schimbările în executarea unor hotărîri, şi 
anume, liberarea de pedeapsă în temeiul actului amnistiei sau stingerea executării 
pedepsei (art.295 din Codul de executare).
Potrivit 471 alin.(1), (2) din Codul de Procedură Penală, stabileşte că, (1) 
Chestiunile specificate la art. 469 alin. (1) pct. 5), 11) şi 14) se soluţionează de 
către judecătorii instanţei de drept comun, iar chestiunile prevăzute la celelalte 
puncte din art.469 alin.(1) se soluţionează de către judecătorul de instrucţie la 
demersul instituţiei care pune în executare pedeapsa, la cererea condamnatului sau 
a apărătorului acestuia ori, după caz, la demersul procurorului care exercită 
supravegherea organului sau instituţiei care pune în executare pedeapsa. (2) Temei 
pentru examinarea chestiunilor prevăzute la art. 469 alin. (1) pct. 1), 2), 4)-7), 11), 
12), 14)-16) şi 18) poate servi şi cererea condamnatului.
Conform prevederilor art. 1 alin. (1) din Legea privind amnistia în legătură cu 
aniversarea a XXX-a de la proclamarea independenţei Republicii Moldova, (1) 
Prezenta lege se aplică condiţionat şi exclusiv persoanelor bănuite, învinuite şi 
inculpate, precum şi persoanelor condamnate, care sunt caracterizate pozitiv pe 
parcursul executării pedepsei, al perioadei de probaţiune sau al termenului de 
probă şi sunt evaluate psihologic ca prezentând risc de recidivă mediu sau redus, 
dacă persoanele respective cad sub incidenţa prevederilor art.2-5, 7, 8.
(2) Aplicarea amnistiei faţă de persoanele condamnate se decide de 
comisiile speciale privind aplicarea amnistiei în privinţa persoanelor condamnate 
(în continuare - comisii speciale), instituite, în acest sens, în cadrul fiecărei 
instituţii care pune în executare pedeapsa, din reprezentanţi ai Administraţiei 
Naţionale a Penitenciarelor, ai Inspectoratului Naţional de Probaţiune, precum şi 
din experţi psihologi judiciari atestaţi. Comisiile speciale se instituie prin ordinul 
ministrului justiţiei şi activează în baza unui regulament-cadru aprobat prin ordinul 
ministrului justiţiei.
(3) În temeiul deciziilor comisiei speciale, instituţia care pune în 
executare pedeapsa iniţiază demersurile către instanţele de judecată competente 
privind aplicarea prevederilor prezentei legi.
(4) Aplicarea amnistiei faţă de persoanele bănuite, învinuite se decide de 
procuror, la faza de urmărire penală, iar faţă de persoanele inculpate care cad sub 
incidenţa art. 2 alin. (4) - de instanţa de judecată, la faza de judecare a cauzei.
(5) Persoana bănuită, învinuită poate înainta personal sau prin intermediul 
unui avocat un demers către instanţa de judecată privind examinarea posibilităţii 
aplicării amnistiei doar dacă a fost refuzată de procuror.
(6) Persoana condamnată poate înainta personal sau prin intermediul unui 
avocat un demers către instanţa de judecată privind examinarea posibilităţii 
aplicării amnistiei doar dacă a fost re fuzată de comisia specială.
Astfel, Colegiul penal stabileşte că, prevederile enunţate ale Codului de 
Procedură Penală, permit condamnatului să înainteze instanţei de judecată cererea 
prin care solicită aplicarea actului de amnistie faţă de el, dar cu condiţia că a fost 
refuzat de comisia specială a penitenciarului.
Instanţa de recurs constată că, potrivit procesului verbal nr. 24 din 28.04.2023, 
al Comisiei penitenciarului nr. 3 Leova, comisia a decis de a nu înainta materialele 
în instanţa de judecată deoarece este evaluat negativ, avînd un risc „ridicat” de 
recidivă.
Colegiul Penal constată că, la 28.06.2021, Judecătoria Edineţ, sediul Briceni, a 
emis sentinţa de condamnare în privinţa lui ***** Sergiu, recunoscându-1 vinovat 
de săvârşirea infracţiunii prevăzute de art. art. 42 alin.2, 164 alin.2, lit.e), f.), 184 
alin.4, 84 alin.l şi 4 CP RM, stabilindu-i o pedeapsă sub formă de închisoare pe un 
termen de 15 (cincisprezece) ani.
La data de 26 octombrie 2021, prin decizia Colegiului Penal, al Curţii de Apel 
Bălţi,         s-a decis apelul procurorului în Procuratura raionului Briceni, Ion 
Gherman, declarat împotriva sentinţei Judecătoriei Edineţ, sediul Briceni din 28 
iunie 2021, în cauza penală de învinuire a lui ***** Sergiu, se respinge ca 
nefondat, cu menţinerea sentinţei fără modificări.
Termenul executării pedepsei se calculează din 26.10.2021, cu includerea în 
acest termen a perioadei aflării în arest si a perioadei executării pedepsei 
precedente de către ***** Sergiu, care a avut loc între 04.04.2018 şi 26.10.2021.
Potrivit raportului de evaluare din 30.03.2023 despre realizarea programului 
individual de executare a pedepsei, din 9 programe de reabilitare ***** a realizat 
doar 1 program de reabilitare, 3 programe nu au fost realizate de condamnat, iar 5 
programe nu au fost realizate din motive neimputabile condamnatului.
La caz, Colegiul Penal constată că, deşi 5 programe nu au fost realizate din 
motive neimputabile condamnatului, celelalte 3 programe nu au fost realizate din 
alte motive, care în opinia instanţei îi sunt imputabile condamnatului.
Referitor la comportamentul condamnatului, instanţa de recurs remarcă 
precum că comisia corect a constatat precum că acesta nu a fost stimulat niciodată, 
iar cele trei sancţiuni disciplinare, la data examinării în comisie, expirase de drept.
Totuşi Colegiul Penal consideră hotărîrea comisiei ca fiind una obiectivă, 
constatîndu-se cu certitudine că riscul de recidivă a lui ***** este unul ridicat, 
fiind constatat că acesta nu este la prima abatere, are atitudini şi valori antisociale, 
are o dinamică nesatisfăcătoare a comportamentului în penitenciar, comiţînd o altă 
infracţiune, aflîndu-se în detenţie.
Instanţa de recurs a ajuns la concluzia că, hotărîrea comisiei penitenciarului în 
ce priveşte refuzul de a înaintat instanţei de judecată un demers cu privire la 
aplicarea legii amnistiei, ca fiind una întemeiată pe examinarea multilaterală şi 
obiectivă a personalităţii condamnatului. Reieşind din circumstanţele constatate, 
instanţa consideră că cererea condamnatului, privind aplicarea Legii amnistiei, este 
una neîntemeiată şi urmează a fi respinsă.
Reieșind din cele enunțate, Colegiul penal consideră necesar de a respinge ca 
nefondate recursurile declarate de către avocatul Malanciuc Viorel în interesele lui 
*****, și condamnatul ***** şi a menţine încheierea Judecătoriei Chișinău, (sediul 
Ciocana) din 21 august 2024.
În conformitate cu prevederile art. 447 - 449 alin. (1) pct. 1) lit.a) Cod de 
Procedură Penală, Colegiul Penal al Curții de Apel Centru, -
D E C I D E:
Respinge ca nefondate recursurile declarate de către avocatul Malanciuc 
Viorel în interesele lui ***** și condamnatul ***** și menține încheierea 
Judecătoriei Chișinău, (sediul Ciocana) din 21 august 2024, prin care a fost 
respinsă ca fiind neîntemeiată, cererea condamnatului ***** Sergiu a.n. *****, cu 
privire la aplicarea actului de amnistie în temeiul Legii privind amnistia în legătură 
cu aniversarea a XXX-a de la proclamarea independenţei Republicii Moldova.
Decizia este irevocabilă.
Preşedintele şedinţei, judecător:                                                                       Ion 
Bulhac
Judecători:                                                                                                      Natalia 
Mămăligă
 
                                                                                                                       Vitalie 
Pîslariuc