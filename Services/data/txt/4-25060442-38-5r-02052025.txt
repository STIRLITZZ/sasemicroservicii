dosarul nr. 5r-325/2025                                             /4-25060442-38-5r-02052025/
H O T Ă R Â R E
În numele Legii 
  12 decembrie 2025                                                                           mun. Orhei     
 
Judecătoria Orhei, sediul Central
Instanța de judecată, în componența:                  
Președintelui ședinței, judecător                                     Steliana LAZARI
Grefierului                                                                      Valentina Gliga
examinând în ședința de judecată publică, contestația contravențională depusă de 
Gheorghișenco Nelea, împotriva deciziei agentului constatator al IP Orhei nr. MAI06 
427354 din 11 aprilie 2025, emisă în temeiul art.471 alin.(1) Cod contravențional,  
a constatat :
La 02 mai 2025, pe rolul Judecătoriei Orhei, sediul Central, a parvenit spre 
examinare contestația depusă de petiționara Gheorghișenco Nelea, împotriva deciziei 
agentului constatator al IP Orhei nr. MAI06 427354 din 11 aprilie 2025, emisă în 
temeiul art.471 alin.(1) Cod contravențional, de sancționare a sa, în temeiul art. 47 1 
alin.(1)  Cod contravențional.  
În motivarea contestației s-a făcut referință doar la normele de drept (art. art. 7,8, 
374, 440, 425 Cod Contravențional) și s-a solicitat anularea procesului-verbal nr. 
MAI06 427354 din 11 aprilie 2025 și decizia de sancționare din 11 aprilie 2025 (f. 
d. 5). 
La data de 03 octombrie 2025, petiționara Gheorghișenco Nelea, prin avocatul 
Boris Dariev,  a depus completare la contestația sa (f. d. 63-70), în care a menționat 
că Agentul constatator indicând că petiționara a comis contravenția prevăzută de art. 
47/1 al.(1) Cod Contravențional; 
nu a stabilit dacă petiționara a acceptat sau nu bani, cu scopul de a vota. 
procesul contravențional nu conține descrierea exactă a faptei. 
agentul constatator indică că, sursele financiare au fost acceptate și primite 
prin intermediul aplicației PSB Bank din Federația Rusă, lipsesc detalii concrete 
privind modul și modalitatea concretă cum au fost acceptate aceste mijloace, lipsa 
acestor elemente obligatorii,  pun la îndoială legalitatea procesului verbal 
contravențional.   
este necesar ca alegătorul să nu fie îndreptățit de a primi acești bani.
scopul contravenției prevăzute de art. 47/1 al.(1) Cod Contravențional, este 
coruperea alegătorului, prin determinarea de a vota, adică să-și asume un angajament 
contra banilor primiți.
lipsește latura obiectivă și subiectivă  a faptei prevăzute de art. 47/1 al.(1) Cod 
Contravențional, deoarece petiționara nu a primit bani sau servicii, nu există intenția 
directă a  acesteia. Deschiderea unui cont bancar în Federația Rusă,  nu a fost  
constatată direct. Se încalcă principiul prezumției nevinovăției ( art. 8 al.(3) CPP). 
Cu referire la probatoriul administrat în cauză, se invocă prevederile art. 94 alin. 
(1) pct. 4) și pct. 8) din Codul de procedură penală- datele neadmise ca probe. 
Extrasul intitulat „Orhei” nr. 7306 din 29 aprilie 2025, emis ulterior  procesului 
verbal contravențional, fiind parte integrantă din Anexa nr. 2- produse analitice, 
incluse în raportul de analiză informațională, efectuat în temeiul cauzei penale nr. 
2023970322, în lipsa unei ordonanțe de ridicare a acestui înscris din dosarul penal 
menționat, precum și în lipsa autorizației judecătorului de instrucție care să permită 
folosirea acestui material probator,  în prezenta cauză contravențională. Proba este 
lovită de nulitate absolută și nu poate fi admisă. Extrasul intitulat „Orhei” nr. 7306 
din 29 aprilie 2025, are un conținut tehnic și nu reflectă că rezultatul măsurilor 
speciale de investigații  fac referință la petent.
Scrisoarea Inspectoratului Național de Securitate Publică nr. 34/17/1-3595 din 
07.04.2025, adresată IP Orhei, prin care au fost remise materialele  obținute în cadrul 
măsurilor speciale de investigații, în cauza penală nr. 2023970322, nu pot constitui 
probe, deoarece nu există nici  o ordonanță  cu privire la recunoașterea  acestor 
materiale  în calitate de probă pe cauza contravențională examinată. 
Raportul de analiză INFORMAȚIONAL-CRIMINALĂ, efectuat în temeiul cauzei 
penale  nr. 2023970322, nu poate fi folosit cu titlu de probă ( art. 181/1, 243 al.(3) lit. 
a) și b) CPP).  Ba mai mult, sus în dreapta acestui raport  este strict menționat ” a se 
utiliza în cadrul cauzei penale nr. 2023970322”. Nu există mandat judecătoresc  ca 
acest Raport să fie  utilizat și în cadrul prezentei cauze contravenționale. 
Înscrisurile prezentate la cauză de către agentul constatator nu sunt autentificate în 
modul corespunzător, ceea ce contravine art.  425 Cod Contravențional. Materialele 
obținute din cadrul cauzei penale nr. 2023970322  și  anexate  de agentul constatator,  
la cauza contravențională, nu pot fi acceptate ca probe,  deoarece lipsește autorizarea 
judecătorului  de instrucție ( art. 136  al.(7) și art. 301 CPP). Se invocă principiul 
relevanței, autenticității, credibilității, convingerii și completitudinea. 
Pe motiv că agentul constatator, la întocmirea procesului verbal contravențional nu 
a constatat vinovăția contravenientei și fapta contravențională, timpul și modalitatea 
de săvârșire, nu au fost dovedite și clarificate modul în care au fost primite mijloacele 
financiare, care erau obligațiile  electorale ce urmau a fi îndeplinite în schimbul 
sumei de bani, prin urmare fapta contravențională nu a fost stabilită în mod  concret. 
    Poziția părților în ședința de judecată: 
Petiționara Gheorghișenco Nelea în ședința de judecată  a solicitat admiterea 
contestației, a indicat că a refuzat să semneze  procesul verbal, deoarece nu i-a fost 
explicat, ea fiind vorbitor de limba rusă și neînțelegînd  pentru ce este învinuită.
Reprezentantul Agentului constatator al Inspectoratului de Poliție Orhei, Ala Nițî 
(f. d. 61), în ședința de judecată a optat pentru respingerea contestației ca fiind 
neîntemeiată și lipsită de suport probatoriu și menținerea deciziei de sancționare.
      Aprecierea instanței: 
Examinând contestația înaintată în coroborare cu materialele contravenționale 
prezentate în ședința de judecată, audiind participanții în proces, verificând procesul 
verbal cu privire la contravenție sub aspectul îndeplinirii condițiilor de fond și de 
formă prevăzute de lege pentru valabilitatea sa, instanța de judecată reține,  
următoarele considerente.
La 11 aprilie  2025, agentul constatator al Inspectoratului de Poliție Orhei, Dodon 
Stepan, a  întocmit procesul-verbal cu privire la contravenție seria MAI06 nr.427354, 
în baza art.47/1 alin.(1) Cod contravențional, prin care Gheorghișenco Nelea, a fost 
sancționată cu amendă în mărime de 500 u. c (echivalentul a 25 000,00 lei), în 
sarcina acesteia fiind reținută fapta contravențională: „în perioada 01.08.-30.11.2024, 
în timp ce se afla în mun. Orhei, persoana a acceptat mijloace bănești în valută rublă 
rusești prin intermediul contului bancar personal deschis la instituția bancară „PSB 
Bank” situată în Federația Rusă în schimbul exercitării dreptului la vot în favoarea 
PP ”Șor” (f. d. 8).
Nefiind de acord cu procesul-verbal cu privire la contravenție și decizia de 
sancționare seria MAI06 nr.427354, Gheorghișenco Nelea,  prin intermediul 
Inspectoratului de Poliție Orhei, a depus la 02 mai 2025, contestație împotriva 
procesului-verbal cu privire la contravenție și a deciziei de sancționare seria MAI06 
nr.427354.
Termenul de depunere a contestației și legalitatea (condițiile de formă) 
procesului verbal contravențional:  
Procesul verbal contravențional a fost întocmit în prezența contravenientei la ziua 
de 11 aprilie 2025 (f. d. 8) 
Petiționara a depus contestația la IP  Orhei, prin intermediul avocatului Boris 
Dariev. Cu toate că această contestație nu a fost înregistrată, ea este avizată de un 
reprezentant al IP Orhei, cu data depunerii de 23 aprilie 2025 (f. d. 5). Contestația a 
fost înregistrată în instanța de judecată la data de 02 mai 2025. 
Respectiv, instanța reține că contestația a fost înaintată într-un termen legal  de 15 
zile  (art. 448 Cod Contravențional).    
Sub aspectul legalității procesului-verbal cu privire la contravenție, instanța de 
judecată denotă că motivele de nulitate absolută a actului atacat, pot fi invocate atât 
de părți, cât și din oficiu de către instanță întru asigurarea respectării principiului 
legalității și dreptății, consacrate expres în art. 5 și 7 din Codul contravențional.
Cu referire la natura juridică a procesului-verbal contravențional, reglementată 
de art. 443 din Codul contravențional, instanța reține următoarele aspecte teoretice:
Procesul-verbal contravențional constituie un act procedural prin care se 
consemnează, în formă procesuală, fapta contravențională și se stabilește statutul 
procesual al persoanelor participante în cauza contravențională. Acesta reprezintă o 
probă primară, care servește drept temei pentru inițierea procedurii contravenționale 
și trebuie să conțină date suficiente pentru examinarea completă și obiectivă a cauzei. 
Procesul-verbal întocmit cu încălcarea prevederilor legale se consideră probă 
inadmisibilă. Prin analogie cu terminologia procesual-penală, procesul-verbal 
contravențional,  poate fi calificat drept un ”act de învinuire”, motiv pentru care 
asupra persoanei cu funcții de răspundere incumbă obligația de a întocmi acest act cu 
respectarea strictă a cerințelor legii. Această obligație decurge din art. 20 din 
Constituția Republicii Moldova, care garantează dreptul fiecărei persoane la o 
protecție judecătorească efectivă.
Dar, procesul verbal contravențional nu este unicul document care are importanță 
probatorie  în delictul contravențional, or legislația contravențională prevede și 
posibilitatea examinării cazului și în lipsa întocmirii  procesului verbal (art. 446 Cod 
Contravențional).
Nu se impune a fi absolutizată importanța procesului-verbal de constatare a 
contravenției în calitate de act de învinuire,  privind comiterea faptei ilicite, întrucât, 
potrivit art. 399 din Codul contravențional, numeroase cauze contravenționale,  sunt 
intentate și examinate concomitent de către aceeași persoană cu funcții de 
răspundere.   În practică, se constată o tendință de simplificare a procedurii de tragere 
la răspundere contravențională, dat fiind că, în prezent, existența faptei 
contravenționale poate fi demonstrată printr-o varietate de mijloace de probă, inclusiv 
prin mijloace tehnice moderne. 
Este admisă întocmirea procesului-verbal de constatare a contravenției și în 
absența persoanei vizate, în măsura în care fapta contravențională este constatată prin 
mijloace tehnice ori prin măsuri speciale de investigație, iar comiterea acesteia este 
obiectiv confirmată și nu generează dubii rezonabile privind participarea persoanei 
respective. O asemenea abordare este specifică, în special, contravențiilor comise în 
masă sau în circumstanțe care exclud posibilitatea identificării și audierii imediate a 
persoanei la momentul constatării faptei.
Persecuția publică  a cetățenilor în sensul art. 6 CEDO, înseamnă punerea oficială 
sub acuzație de către stat (acuzație penală sau contravențională), trebuie să fie 
operativă și să aibă un caracter de preîntâmpinare.
În sensul celor expuse mai sus instanța reține,  procesul verbal contravențional a 
fost întocmit în prezența contravenientei,  la cauză nu s-a constatat vreo încălcare a 
garanțiilor constituționale ori a dreptului la apărare, a petentei.   
  Verificarea temeiniciei procesului-verbal și a probatoriului:
Cu referire la temeinicia constatării contravenției, aceasta urmează a fi analizată 
prin prisma circumstanțelor de fapt și de drept ale cauzei, respectiv dacă fapta a fost 
săvârșită de către petent, dacă încadrarea juridică este corectă, precum și dacă 
fapta este confirmată prin probele administrate în cauză, în conformitate cu art. 448 
din Codul contravențional:
Cauzele prevăzute de  art. 47/1 al.(1) Cod Contravențional,  se constată și se 
examinează de către organul de poliție (art. 400 al.(1) Cod Contravențional) și se 
sancționează cu amendă de la 500 la 750 de unități convenționale. 
Concluzia agentului constatator, cu privire la vinovăția petiționarei, se bazează pe;
- conținutul extrasului din fișierul intitulat ”Orhei” referitor la persoana 
Gheorghișenco Nelea, din care rezultă că Gheorghișenco Nelea, utilizator al 
numărului SIM ***** a recepționat 26 conexiuni cu PSB, conținutul procesului-
verbal din 10 aprilie 2025 de examinare a documentelor, referitor la persoana 
Gheorghișenco Nelea potrivit căreia s-a constata că, la utilizatorul numărului SIM 
***** al furnizorului de servicii de comunicații ”Moldcell” SA, care s-a dovedit a fi 
Gheorghișenco Nelea (IDNP *****), a fost stabilită înregistrarea aplicației mobile cu 
identificatorul „PSB”, din care rezultă că de la PSB a recepționat 26 conexiuni 
(mesaje); 
- conținutul sesizării/informației nr.34/17/1-3594 a Inspectoratului Național de 
Securitate publică al IGP al MAI din 07.04.2025, adresată șefului IP Orhei, cu 
anexele enumerate.  
- conținutul raportului privind înregistrarea contravenției nr.RAP01 564701 din 
09.04.2025;
- conținutul ordonanței cu privire la constituirea grupului de lucru în cadrul 
procedurii contravenționale nr.129 din 09.04.2025;  
- conținutul raportului de analiză informațional-criminală; 
- conținutul ordonanței din 19.11.2024 a Procuraturii Anticorupție privind 
autorizarea măsurii speciale de investigații; 
- conținutul procesului-verbal din 06.11.2024 privind consemnarea măsurii 
speciale de investigații; 
- conținutul ordonanței din 08.11.2024 a Procuraturii Anticorupție privind 
aprecierea pertinenței rezultatelor măsurii speciale de investigații; 
 Examinând în cumul totalitatea probelor, instanța de judecată conchide că 
constatările agentului constatator,  în cumul cu probele administrate de către acesta, 
probează vinovăția  lui Gheorghișenco Nelea, în comiterea contravenției prevăzute de 
art. 47 1 alin.(1) din Codul contravențional, în circumstanțele de fapt descrise în 
procesul-verbal cu privire la contravenție MAI06 nr.427354 din 11 aprilie 2025.
  Potrivit art. 47¹ alin. (1) din Codul contravențional, subiectul contravenției poate 
fi orice alegător care, direct sau indirect, acceptă mijloace bănești, bunuri ori servicii 
oferite cu scopul influențării comportamentului electoral.
În prezenta speță, petiționara are calitatea de alegător, iar prin descărcarea 
aplicației „PSB” ce aparține Băncii Comercial Promsvyazibank (ПСБ 
Промсвязьбанк) din Federația Rusă, cunoscută ca instrument de recompensare a 
participanților pentru activități cu caracter electoral, se deduce că aceasta a acționat în 
vederea obținerii unor beneficii materiale condiționate de implicarea în activități 
electorale, fapt ce constituie o formă de corupere pasivă a alegătorului. Faptul că 
aplicația „PSB” a constituit un instrument destinat distribuirii de recompense este 
probat prin materialele obținute în cadrul măsurilor speciale de investigație,  
efectuate în cauza penală nr. 2023970322.
Cât privește afirmația petiționarei, potrivit căreia măsurile speciale de investigație 
nu pot constitui probe în cauza contravențională, pe motiv că nu au fost autorizate de 
judecătorul de instrucție (art. 136 alin. (7) Cod procedură penală), instanța respinge 
acest argument. Interdicția de a utiliza rezultatele măsurilor speciale de investigație în 
alte cauze,  nu trebuie interpretată în mod categoric,  aceste materiale pot constitui 
probe și pot fi utilizate într-o cauză contravențională ulterioară, în măsura în care au 
fost obținute legal și sunt documentate procesual în mod corespunzător.
Instanța reține că, la adoptarea hotărârii pe prezenta cauză, se va baza pe calitatea 
și legalitatea probelor administrate, inclusiv a celor obținute în cadrul măsurilor 
speciale de investigație. 
Analizând ansamblul materialului probator, instanța constată că aceste probe au 
fost obținute în mod legal și sunt procesual documentate corespunzător, neexistând 
temeiuri care să justifice neacceptarea lor în calitate de probe,  în prezenta cauză 
contravențională.
Totodată, instanța reține că norma contravențională prevăzută de art. 47¹ din Codul 
contravențional are caracter formal. În consecință, pentru existența contravenției nu 
este necesar ca fapta să fi produs efectiv un rezultat material, cum ar fi primirea 
mijloacelor bănești, bunurilor sau serviciilor. Este suficientă manifestarea de voință a 
alegătorului de a accepta oferta de recompensă în context electoral, această conduită 
fiind de natură să întrunească elementele constitutive ale contravenției prevăzute de 
norma menționată.   
Analizând materialele cauzei, instanța constată că petiționara nu a reușit să 
combată, prin mijloace probatorii legale, veridicitatea și legalitatea procesului-verbal 
de constatare a contravenției. Totodată, petiționara nu a prezentat probe care ar 
exclude prezența elementelor constitutive ale contravenției în acțiunile sale, 
limitându-se la simple afirmații neînsoțite de suport probator, nu s-a putut combate 
faptul descărcării aplicației „PSB” în propriul telefon mobil. Totodată, instanța 
notează   că conform materialelor cauzei, petenta a refuzat  categoric  să facă 
explicații. 
În aceiași ordine de idei, potrivit pct. 310 din decizia Curții Constituționale nr.1 de 
inadmisibilitate privind excepțiile de neconstituționalitate a unor prevederi din 
articolul 471 din Codul Contravențional din 21.01.2025, Curtea menționează că, 
articolul 47/1 alin.(1) descrie doar fapta, nu și urmarea prejudiciabilă. Altfel spus, 
contravenția nu obligă autoritățile să verifice dacă alegătorul a votat pentru 
candidatul sau pentru partidul politic care l-a corupt. Curtea consideră că existența 
unui astfel de mecanism ar contraveni caracterului secret al votului, garantat de 
articolul 38 din Constituție. 
Prin urmare acțiunile petiționarei Gheorghișenco Nelea întrunesc elementele 
contravenției prevăzute de art.471 alin.(1) Cod contravențional.  
Cu privire la sancțiunea aplicată. 
Instanța va analiza în continuare,  sancțiunea aplicată de agentul constatator, așa 
cum impune art. 458 din Codul contravențional. 
Agentul constatator a adoptat decizia de sancționare fără a lua în calcul prevederile 
art. 41 alin.(1) Cod contravențional.
Instanța reține că agentul constatator nu a ținut cont, la individualizarea sancțiunii, 
de circumstanțele personale ale petiționarei  Gheorghișenco Nelea, care este 
pensionară  pentru limita de vârstă, beneficiază de o pensie redusă, fapt confirmat 
prin documente prezentate.     
În baza modificărilor introduse prin art. 44¹, autoritățile (agent constatator, 
procuror, instanță sau comisie administrativă) pot aplica o sancțiune mai blândă decât 
minimul prevăzut de lege, dacă sunt îndeplinite anumite condiții — de exemplu 
circumstanțe excepționale, scopul și motivele faptei, rolul și comportamentul 
contravenientului, eventual contribuția la elucidarea faptei.
       În aceste condiții, instanța apreciază că în privința petiționarului sunt incidente 
dispozițiile art. 41 alin. (1) din Codul contravențional- aplicarea sancțiunii mai 
blânde. Prin urmare, instanța apreciază că situația personală și familială a 
petiționarului, constituie circumstanțe excepționale care atenuează gravitatea faptei și 
justifică aplicarea unei sancțiuni mai blânde, în limitele prevăzute de lege. Uniunea 
Europeană promovează câteva principii de drept care sunt relevante și anume -
Principiul proporționalității- sancțiunile trebuie să fie proporționale cu scopul 
legitim urmărit și să nu implice o restrângere excesivă a drepturilor. 
       Principiul legalității și previzibilității-Orice sancțiune (sau pedeapsă) trebuie să 
fie prevăzută de lege, să fie clară, previzibilă, nu arbitrară și aplicată în conformitate 
cu legea care era în vigoare la momentul faptei. Protecția drepturilor fundamentale-În 
contextul UE, când sunt impuse sancțiuni sau restrângeri (inclusiv pentru contravenții 
sau infracțiuni), trebuie respectate drepturile și libertățile fundamentale- ceea ce 
presupune un echilibru între interesul public (ordine, securitate, protecția 
valorilor) și drepturile individuale. 
      Reieșind din cuantumul pensiei de care beneficiază petenta  Gheorghișenco 
Nelea,  sancțiunea în mărimea de 25 000,00 lei, este prea excesivă, iar plata integral a 
acestei sume ar lipsi petenta de surse de existență.  
În consecință, instanța va admite în parte contestația, din alte motive, decât cele 
indicate în contestație și va modifica decizia de sancționare contestată, în sensul 
înlocuirii sancțiunii amenzii în cuantum de 500 unități convenționale aplicate prin 
actul atacat, cu aplicarea prevederilor art. 44 1 alin. (1) din Codul contravențional, o 
sancțiune sub limita minimă, prevăzută de partea specială a cărții întâi pentru 
contravenția respectivă, sub formă de amendă în mărime de 200  unități 
convenționale, ce constituie suma de 10 000 (zece mii),00 lei, menținând celelalte 
dispoziții ale procesului-verbal. La stabilirea cuantumului amenzii aplicate, instanța a 
reținut că Gheorghișenco Nelea, este la prima abatere contravențională, iar pedeapsa 
prea aspră generează apariția unor sentimente de nedreptate, jignire, înrăire și de 
neîncredere în lege, fapt ce poate duce la consecințe contrare scopului urmărit.
În conformitate cu prevederile art. art.2, 3, 5, 7, 10, 441, 471 alin.(1), 374, 375, 385, 
395, 425, 440, 442, 443, 445, 448, 457-458, 460, 462 Cod contravențional, instanța 
de judecată
Hotărăște: 
Contestația depusă de Gheorghișenco Nelea, născută la *****, cu domiciliul în 
mun. *****, cod personal *****, se admite din alte motive decât cele indicate în 
contestație și se modifică decizia de sancționare contravențională expusă în procesul-
verbal cu privire la contravenție nr. MAI06 427354 din 11 aprilie 2025, încheiat de 
agentul constatator din cadrul Inspectoratul de Poliție Orhei, înlocuind sancțiunea 
amenzii în cuantum de 500 unități convenționale aplicate lui Gheorghișenco Nelea, 
în baza art. 47 1 alin. (1) Cod contravențional, cu sancțiunea de 200 ( două sute)  
unități convenționale, ce constituie suma de 10 000 (zece mii),00 lei,, (Pentru 
efectuarea plății prin virament la ghișeele băncilor: Beneficiar: Ministerul 
Finanțelor; Codul IBAN: MD29TRGAAA14342001000000; Codul fiscal: 
1006601000037. Pentru efectuarea plății prin intermediul serviciului 
guvernamental de plăți electronice MPay accesați 
linkul: https://mpay.gov.md/Services/Service/AAIJ3/)
Conform art.34 alin.(3) Codul contravențional, Gheorghișenco Nelea, este în drept 
să achite jumătate din amenda stabilită, dacă o plătește în cel mult 3 zile lucrătoare, 
de la data aducerii la cunoștință a deciziei de aplicare a sancțiunii contravenționale.
Hotărârea adoptată, este cu drept de recurs, la Curtea de Apel Nord, în termen de 
15 zile, prin intermediul Judecătoriei Orhei, sediul Central.
Președintele ședinței, Judecătorul         /semnătura/      Steliana LAZARI
Copia corespunde originalului,
                Judecătorul                                                       Steliana LAZARI
 
   
   