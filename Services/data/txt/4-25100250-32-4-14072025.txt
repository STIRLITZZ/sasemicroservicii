  Dosarul nr. 4-122/25 
  4-25100250-32-4-14072025 
                                H O T Ă R Â R E
în numele legii
                 11 decembrie 2025                                                                                                   or. 
Ialoveni 
                 Judecătoria Hîncești (sediul Ialoveni)
                 În componența:
                 Președintele ședinței, judecătorul                                        
Svetlana Bîcu
                                                                                                                                                                                                                                                                      Grefier                                                         Svetlana Pavalachi
     a examinat în ședință de judecată publică, desfășurată în limba română, cauza 
contravențională intentată în privința lui **********, domiciliat în ***** învinuit de 
comiterea contravenției prevăzute de art.342 Cod contravențional,-
A    C O N S T A T A T:
1.Prin procesul-verbal cu privire la contravenție seria/nr.MAI06 407500 din 
05.07.2025, în privinţa cet.***** a fost pornit procesul contravențional pentru faptul că, 
„la data de 05.07.2025, ora 22:37, cet.***** a înștiințat fals serviciile specializate  și 
anume poliția, fapte ce nu s-au adeverit, ultimul fiind în stare de ebrietate conform 
aparatului Drager s-a depistat o concentrație de 1,12 mg/l în aerul expirat.”
2.Acțiunile lui ***** au fost încadrate de către agentul constatator – subofițer 
superior de sector al IP Ialoveni, *****,  în baza art.342 Cod contravențional, chemarea 
intenționat falsă a serviciilor specializate, adică - chemarea intenționat falsă a serviciului 
de salvatori şi pompieri, a poliției, a serviciului de ajutor medical urgent, a altor servicii 
specializate.
3.Prin decizia agentului constatator din 05.07.2025, cauza contravențională 
intentată în privința lui ***** pentru comiterea contravenției prevăzute de art.342 Cod 
contravențional, a fost expediată în Judecătoria Hîncești (sediul Ialoveni) spre examinare 
conform competenței, potrivit art.395 Cod contravențional, fără mențiunea recomandării 
de aplicare a sancțiunii.
4.Cauza contravențională a parvenit spre examinare în Judecătoria Hîncești (sediul 
Ialoveni) la data de 14 iulie 2025, iar conform fișei de repartizare a dosarului din 
14.07.2025, cauza contravențională în privința lui ***** a fost repartizată în mod 
automat-aleatoriu prin intermediul PIGD, judecătorului Svetlana Bîcu.
5.Agentul constatator din cadrul Inspectoratului de Poliție Ialoveni, ***** și 
făptuitorul ***** fiind citați cu privire la data și ora ședinței de judecată, la ședință nu    
s-au prezentat, motivele neprezentării instanței de judecată nu au comunicat și nu au 
solicitat examinarea cauzei în lipsa lor. Instanța de judecată în conformitate cu prevederile 
art.455 alin.(2) și (3) Cod contravențional a dispus examinarea cauzei în absența agentului 
constatator și a făptuitorului.
6.Studiind materialele dosarului, instanța de judecată consideră corect încadrată 
acțiunea făptuitorului și că vinovăția în baza art.342 Cod contravențional, este dovedită pe 
deplin.
7.Or, potrivit art.458 Cod contravențional, examinând cauza contravențională, 
instanța de judecată este obligată să determine: caracterul veridic al contravenției 
imputate; existența cauzelor care înlătură caracterul contravențional al faptei; vinovăția 
persoanei în a cărei privință a fost pornit procesul contravențional; existența 
circumstanțelor atenuante, agravante; necesitatea sancționării și caracterul sancțiunii; 
alte aspecte importante pentru soluționarea justă a cauzei.
8.Conform art.10 din Codul contravențional, constituie contravenție fapta – 
acțiunea sau inacțiunea – ilicită, cu un grad de pericol social mai redus decât 
infracțiunea, săvârșită cu vinovăție, care atentează la valorile sociale ocrotite de lege, 
este prevăzută de prezentul cod şi este pasibilă de sancțiune contravențională.
9. Reieșind din prevederile art.425 alin.(3), (4), (5) Cod contravențional, 
aprecierea probelor se face de persoana competentă să soluționeze cauza 
contravențională, potrivit convingerii sale pe care şi-a format-o cercetând toate probele 
administrate în raport cu circumstanțele constatate ale cauzei şi călăuzindu-se de lege. 
Nici o probă nu are valoare prestabilită. Sânt admisibile probele pertinente, concludente 
şi utile, administrate în conformitate cu prezentul cod .
10.Urmare a probatoriului administrat la constatarea faptei contravenționale și 
cercetat în ședința de judecată, instanța de judecată conchide că vinovăția lui ***** de 
comiterea faptei imputate şi-a găsit deplină confirmare în cadrul cercetării judecătorești, 
prin elementele de fapt elucidate coroborate cu elementele de fapt reflectate în 
următoarele mijloace de probă:
  -  procesul-verbal cu privire la contravenție seria/nr.MAI06 407500, 
întocmit în privința lui ***** la  05.07.2025,  în baza art. 342  din Codul contravențional 
(f.d.3);
         - informația telefonică 112 recepționată la 05 iulie 2025, ora 22:28, de la nr.de 
tel. 068657500, potrivit căreia apelantul cet.***** domiciliat în *****a  comunicat că 
mai mulți copii aruncă pietre în ograda sa; (f.d. 4)
  - procesul-verbal de audiere a martorului ***** din 05.07.2025, care 
menționează că la data de 05.07.2025 între orele 20:00-23:00, din ograda cet.***** nu s-
au auzit careva zgomote, ultimul face abuz de băuturi alcoolice, din care motiv este în 
relații ostile cu toți vecinii;      (f.d.5)
         - procesul-verbal de audiere a martorului *****in 05.07.2025, care menționează 
că la data de 05.07.2025 orele 22:00, l-a auzit pe vecinul său cet.***** care striga și îi 
numea cu cuvinte necenzurate, confirmă că nimeni nu a aruncat cu pietre în ograda 
acestuia; (f.d. 6)
        - procesul-verbal de cercetare la fața locului din 05.07.2025, fiind cercetat 
acoperișul casei de locuit a cet.***** nu s-au depistat careva deteriorări; (f.d.7-8)
        - copia  testului „Drager” nr. 8576 din 05.07.2025, prin care la cet.***** s-a 
depistat o concentrație de alcool  în aerul expirat de 1,12 mg/l; (f.d.9)
        - procesul-verbal de audiere a persoanei în privința căreia a fost pornit proces 
contravențional din 05.07.2025, prin care cet.***** a refuzat se dea declarații. (f.d.10)
11.Analizând mijloacele de probă cercetate nemijlocit în ședința de judecată, 
instanța de judecată conchide că probele administrate sunt pertinente, concludente și utile, 
iar urmare a coroborării lor, și-a găsit confirmare deplină că acțiunile lui ***** întrunesc 
pe deplin semnele componenței de contravenție, reglementată la art.342  Cod 
contravențional calificându-se după indicii - Chemarea intenționat falsă a serviciilor 
specializate.
12.Soluționând în continuare în temeiul art.458 Cod contravențional, problema 
dacă este necesară sancționarea făptuitorului și după caz, caracterul sancțiunii 
contravenționale, instanța de judecată pornește de la premisa că reieșind din prevederile 
art.9 alin.(1) Cod contravențional, la aplicarea legii contravenționale se ține cont de 
caracterul şi de gradul prejudiciabil al contravenției, de persoana făptuitorului şi de 
circumstanțele atenuante ori agravante, iar după cum rezultă din prevederile art.41 
alin.(2) Cod contravențional, față de persoana a cărei vinovăție este dovedită, se 
aplică o sancțiune echitabilă în limitele și în conformitate cu dispozițiile prezentului cod.
13.La caz, sancțiunea art.342 din Codul contravențional, prevede cu titlu de 
pedeapsă amenda de la 30 la 60 de unități convenționale sau munca neremunerată în 
folosul comunității de la 40 la 60 de ore.
14.Conform art.37 alin.(3) din Codul contravențional, munca neremunerată în 
folosul comunității poate fi aplicată doar persoanelor care acceptă să execute o 
asemenea sancțiune, cu excepția contravenției prevăzute la art.78 1 şi 318 1, pentru care 
acordul persoanei nu este necesar. 
15.Dat fiind faptul că la aplicarea pedepsei cu munca neremunerată în folosul 
comunității este necesar acordul făptuitorului de a executa o asemenea pedeapsă, în lipsa 
unui asemenea acord, instanța de judecată este determinată să aleagă o altă categorie de 
pedeapsă din cele prevăzute la art.342 din Codul contravențional.
16.În conformitate cu art.34 alin.(1) din Codul contravențional, amenda este o 
sancțiune pecuniară, care se aplică în cazurile şi în limitele prevăzute de prezentul cod. 
Amenda se stabilește în unități convenționale. O unitate convențională este egală cu  50 
de lei.
17.Luând în considerație personalitatea făptuitorului, circumstanțele cauzei, 
atitudinea lui față de fapta comisă precum și comportamentul acestuia până și după 
săvârșirea faptei, instanța de judecată  va dispune aplicarea sancțiunii cu amendă la limită 
minimă și anume de 30 (treizeci) unități convenționale.
18.În conformitate cu art. 34 alin. (3) din Codul contravențional, contravenientul 
este în drept să achite jumătate din amenda stabilită dacă o plătește în cel mult 3 zile 
lucrătoare de la data aducerii la cunoștință a deciziei de aplicare a sancțiunii 
contravenționale, în acest caz se consideră că sancțiunea amenzii este executată integral.
19.Potrivit art. 34 alin. (8) din Codul contravențional, amenda se înlocuiește de 
către instanța de judecată în a cărei rază teritorială își are sediul autoritatea din care 
face parte agentul constatator care a examinat cauza, la demersul acestuia sau al 
procurorului care a examinat cauza. În cazul în care sancțiunea este aplicată de către 
instanța de judecată, înlocuirea se efectuează de către instanța care a judecat cauza în 
fond, la demersul executorului judecătoresc.
20.În conformitate cu art. art.460- 462 Cod contravențional, instanța de judecată,-
    H O T Ă 
R Ă Ș T E:
           **********,  domiciliat în *****, se recunoaște vinovat de comiterea 
contravenției prevăzute de art.342 Cod contravențional și în temeiul  normei indicate, i se 
stabilește pedeapsă sub formă de amendă în mărime de 30 (treizeci) unități convenționale, 
echivalentul a 1 500 (una mie cinci sute) lei.
          Se aduce la cunoștință lui ***** că potrivit prevederilor art.34 alin.(3) din 
Codul contravențional, acesta este în drept să achite jumătate din amenda stabilită, dacă o 
plătește în cel mult 3 zile lucrătoare de la data aducerii la cunoștință a deciziei de aplicare 
a sancțiunii contravenționale, în acest caz considerându-se că sancțiunea amenzii este 
executată integral.
                 Hotărârea cu drept de recurs la Curtea de Apel Centru, în termen de 15 zile de 
la data comunicării, prin intermediul Judecătoriei Hîncești (sediul Ialoveni).
        Președintele ședinței,    
                    judecătorul                                                                             Svetlana Bîcu