C U R T E A   D E   A P E L   N O R D
Dosarul nr. 1a-313/2025                                                                        Judecătoria Bălți, sediul 
Sîngerei
1-23104662-03-1a-21052025                                                                          Judecător: Adrian 
Clevada
D E C I Z I E
În numele Legii
11 decembrie 2025                                                                                             
mun. Bălți
Colegiul penal al Curții de Apel Nord
În componența:
Președintele completului, judecătorul:                                Ghenadie 
Liulca
Judecătorii:                                  Aurelia Andronache și Ludmila 
Iarmaliuc
Grefier                                                                                        Maria 
Baciu
Cu participarea:
Procurorului                                                                     Valentina 
Gavdiuc
Avocatului                                                                          Dumitru 
Dulgher
a judecat în ședință de judecată publică în ordine de apel apelul avocatului 
Dumitru Dulgher în interesele inculpatului Nacu Mihail declarat împotriva 
sentinței Judecătoriei Bălți, sediul Sângerei din 25 aprilie 2025 în cauza penală 
privind condamnarea lui:
Nacu Mihail *****, a.n. *****, c/p *****, originar și domiciliat în 
sat. *****, raionul Sângerei, studii medii specialitate, supus 
serviciului militar, necăsătorit, nu este angajat în câmpul muncii, 
anterior nejudecat, cetățean al R. Moldova;
- în comiterea infracțiunilor prevăzute de art. 2641 alin. (3), art. 361 alin. (2) 
lit. b) Cod penal,-
Termenul de judecare a cauzei:
În instanța de fond: 20.07.2023 - 25.04.2025;
În instanța de apel: 21.05.2025 - 11.12.2025.
Procedura de citare legală executată.
După expunerea esenței cauzei de către judecătorul raportor, ținând cont de 
argumentele apelului, materialele cauzei, opiniile participanților la proces și 
prevederile legale, pentru expunere asupra apelului, Colegiul penal, -
C O N S T A T Ă:
Soluția și argumentele instanței de fond:
Prin sentința Judecătoriei Bălți, sediul Sângerei din 25 aprilie 2025, Nacu 
Mihail, a fost recunoscut vinovat în comiterea infracțiunilor prevăzute de art. 
2641 alin. (3) și art. 361 alin. (2) lit. b) Cod penal, fiindu-i stabilită pedeapsa după 
cum urmează:
- pe art. 264 1 alin. (3) Cod penal sub formă de muncă neremunerată în 
folosul comunității în mărime de 220 ore cu anularea de dreptul de a conduce 
mijloace de transport;
- pe art. 361 alin. (2) lit. b) Cod penal sub formă de închisoare pe un termen 
de 3 ani cu executarea pedepsei într-un penitenciar de tip semiînchis. 
În temeiul art. 87 alin. (1) Cod penal, pentru concurs de infracțiuni a calcula 
unei zile de închisoare 4 ore de muncă neremunerată în folosul comunității. 
În temeiul art. 84 alin. (1) Cod penal, pentru concurs de infracțiuni, prin 
cumul parțial al pedepselor aplicate, lui Nacu Mihail i-a fost stabilită pedeapsa 
definitivă sub formă de închisoare pe un termen de 3 ani și 1 lună, cu ispășirea 
pedepsei în penitenciar de tip semiînchis, cu anularea de dreptul de a conduce 
mijloace de transport. 
În temeiul art. 90 Cod penal, s-a dispus suspendarea condiționată a pedepsei 
închisorii, stabilindu-i lui Nacu Mihail o perioadă de probațiune de 2 (doi) ani, 
dacă condamnatul nu va săvârși o nouă infracțiune şi prin respectarea condițiilor 
perioadei de probațiune, va îndreptăți încrederea ce i s-a acordat. 
S-a obligat Nacu Mihail ca în perioada de probațiune să nu-şi schimbe 
domiciliul și/sau reședința fără consimțământul organului competent. 
Până la intrarea sentinței în vigoare în privința lui Nacu Mihail a fost 
menținută măsura procesuală de constrângere „obligarea de a se prezenta 
instanței”.
S-a încasat de la Nacu Mihail, în beneficiul statului, cheltuielile judiciare în 
mărime de 2100 (două mii una sută ) lei, cheltuieli pentru efectuarea expertizei 
judiciare. 
Corpul delict: permisul de conducere românesc cu numărul ***** eliberat 
pe numele lui Nacu Mihail, în temeiul art.162 alin.(1) pct.2) și 3) CPP, urmează a 
se nimici la rămânerea sentinței definitive. 
La intrarea sentinței în vigoare, copia acesteia urmează a fi remisă în adresa 
IP „Agenției Servicii Publice” în vederea executării acesteia în partea anulării 
dreptului de a conduce mijloace de transport. 
Controlul executării pedepsei urmează a fi asigurat de Biroul de Probațiune 
Sângerei.
Pentru a se pronunța cu sentința în cauză instanța de fond, în fapt, a 
constatat că, Nacu Mihail, la 18 iunie 2023, în jurul orelor 02:00, fiind 
documentat cu permis de conducere nr. *****, emis la 21.07.2021, cu dreptul de a 
conduce vehicule din categoriile „B, B1”, fapt confirmat prin informația parvenită 
de la „ASP Departamentul înmatriculare a mijloacelor de transport și calificare a 
conducătorilor auto, Direcția documentare conducători auto” din 28.06.2023, a 
urcat la volanul mijlocului de transport de model „Mercedes C220”, cu n/î ***** 
(Franța) și a condus mijlocul de transport menționat supra pe traseul R-6 în 
apropierea sat. Copăceni, raionul Sîngerei, unde a fost stopat de către 
colaboratorii INSP. 
În cadrul documentării, în baza suspecții precum că Nacu Mihail conducea 
mijlocul de transport în stare de ebrietate alcoolică, fiind suspectat în consumul de 
băuturi alcoolice, și preîntâmpinat de răspunderea penală pe care o poartă pentru 
refuzul testării alcoolscopice și de la examenul medical în vederea stabilirii stării 
de ebrietate, contrar prevederilor pct. 11) lit. j) din Regulamentul Circulației 
Rutiere aprobat prin Hotărârea Guvernului nr. 357 din 13.05.2009 care prevede 
că, conducătorul de vehicul este obligat să se supună, la solicitarea polițistului, 
procedurii de testare a aerului expirat sau, după caz, examenului medical de 
recoltare a probelor biologice în vederea constatării alcoolemiei, consumului de 
droguri ori de alte substanțe psihotrope sau de medicamente cu efecte similar, la 
solicitarea colaboratorilor de poliție de a fi supus testării alcoolscopice cu 
alcotestul ,,Drager”, acesta a refuzat categoric, nesupunându-se cerințelor legale a 
polițiștilor. Ca rezultat, fiind transportat la Spitalul raional Sîngerei pentru 
prelevarea probelor biologice, unde ultimul la fel a refuzat de a preleva probe 
biologice și de a se semna, fapt confirmat prin procesului verbal nr. 69 din 
18.06.2023 al examinării medicale de constatare a faptului de consumare a 
alcoolului, stării de ebrietate și naturii ei. 
Pe baza stării de fapt expuse mai sus, confirmată de probele administrate, 
instanța a reținut că, în drept faptele inculpatului Nacu Mihail întrunesc 
elementele constitutive ale infracțiunii prevăzute de art. 264 1 alin. (3) Cod penal 
(în vigoare până la modificările din 07.09.2024) - refuzul, împotrivirea sau 
eschivarea conducătorului mijlocului de transport de la testarea alcoolscopică 
și/sau testarea antidrog, de la examenul medical în vederea stabilirii stării de 
ebrietate și a naturii ei sau de la recoltarea probelor biologice în cadrul acestui 
examen medical. 
Tot el, având motivul de a circula ilegal pe teritoriul României și scopul de 
a-și perfecta permisul de conducere a României fals, într-o perioada 
nedeterminată de timp, intenționat, având înțelegere prealabilă cu alte persoane, 
neidentificate la moment de către organul de urmărire penală și în circumstanțele 
necunoscute, au confecționat documentul oficial fals, și anume, permisul de 
conducere a României cu seria *****, eliberat la 26.04.2018, CNP *****, pe 
numele său, cu valabilitatea 26.04.2018 - 26.04.2028, documentat oficial fals pe 
care l-a deținut ilegal până la 18.06.2023. 
La 18.06.2023, aproximativ pe la orele 02:00,  Nacu Mihail, conducând 
mijlocul de transport de model „Mercedes C220”, cu numărul de înmatriculare 
*****, pe traseul R-6, în apropiere s. Copăceni, raionul Sîngerei, a fost stopat de 
către colaboratorii SEMS al INSP al IGP, *****, aflat în exercițiul funcțiunii, 
care suspectându-l pe  Nacu Mihail, de întrebuințarea băuturilor alcoolice, a 
solicitat prezentarea documentelor, ce se acordă dreptul de a conduce mijlocul de 
transport. 
Tot atunci, Nacu Mihail a prezentat colaboratorilor de poliție SEMS al 
INSP al IGP, documentul oficial fals și anume, permisul de conducere a României 
cu seria *****, eliberat la 26.04.2018, CNP *****, pe numele ultimului, obținut 
prin metode ilegale menționate supra. 
Conform raportului de expertiză judiciară nr. 34/12/2-R-508 din 
17.07.2023, permisul de conducere a României cu seria și nr. *****, eliberat la 
26.04.2018, valabilitatea 26.04.2018 - 26.04.2028, eliberat pe numele Nacu 
Mihail, este confecționat din policarbonat, laminat bilateral, cu ajutorul 
imprimantei InkJet Color este realizat a plasei de fond, imaginii titularului, 
imaginii secundare a titularului, seriei, numărului, rubricilor și textelor nu 
corespunde metodei de confecționare a blanchetei permisului de conducere 
autentice al României.
Pe baza stării de fapt expuse mai sus, confirmată de probele administrate, 
instanța a reținut că, în drept faptele inculpatului Nacu Mihail întrunesc 
elementele constitutive ale infracțiunii prevăzute de art. 361 alin. (2) lit. b) Cod 
penal - deținerea și folosirea documentelor oficiale false, care acordă drepturi 
sau eliberează de obligații, acțiuni – săvârșite de două sau mai multe persoane.
Solicitările apelantului: 
Nefiind de acord cu sentința în cauză, avocatului Dumitru Dulgher în 
interesele inculpatului Nacu Mihail în termen a contestat cu apel, prin care a 
solicitat admiterea apelului, casarea parțială a sentinței Judecătoriei Bălți, sediul 
Sângerei din 25 aprilie 2025, rejudecarea cauzei cu adoptarea unei noi hotărâri, 
potrivit modului stabilit pentru prima instanță, prin care lui Nacu Mihail pentru 
comiterea infracțiunii prevăzute la art. 264 1 alin. (3) Cod penal să-i fie stabilită 
pedeapsă sub formă de 200 ore de muncă neremunerată în folosul comunității și 
cu aplicarea art. 79 CP, fără anularea dreptului de a conduce mijlocul de transport; 
recalificarea acțiunilor lui Nacu Mihail din prevederile art. 361 alin. (2) lit. b) Cod 
penal în prevederile art. 361 alin. (1) Cod penal, cu stabilirea pedepsei sub formă 
de amendă în mărime de 750 unități convenționale. În baza art. 84 alin. (3) Cod 
penal pedepsele date să fie executate de sine stătător.
În motivarea apelului s-a invocat, că în cadrul ședinței judiciare inculpatul 
Nacu Mihail vina în infracțiunile incriminate a recunoscut parțial. Astfel, în baza 
art. 2641 alin. (3) Cod penal a recunoscut  vina integral şi anume că, la 18 iunie 
2023, în jurul orelor 01:00, se deplasa din sat. *****, raionul Sîngerei spre sat. 
Chişcăreni. Fiind în sat. Copăceni, a fost stopat de trei echipaje de poliție și i-au 
fost verificate actele. Fiind întrebat dacă trece testul „Drager”, inițial a acceptat. 
Însă,  colaboratori din al doilea echipaj au conectat telefoanele mobile pentru a 
filma, iar el i-a întrebat pentru ce atâtea filmări. Un colaborator a dat un sunet 
unui angajat din cadrul IP Sîngerei, după ce s-a întors la alt colaborator și a spus 
printr-un cuvânt necenzurat să fie „tochit”. Apoi, au sunat la un alt echipaj aflat în 
mun. Bălți şi au venit Galusco Mihail şi Cebotari Veaceslav. Apoi, a plecat la 
spital din or. Sângerei, unde a refuzat prelevarea probelor biologice și testarea cu 
„Drager”. A mai concretizat, că în cadrul controlului a prezentat permis românesc 
pe care anterior îl mai folosise. A mai explicat că nu cunoaște că permisul de 
conducere românesc era fals și la momentul stopării avea permis moldovenesc dar 
nu era cu el. 
Referitor la acuzația adusă în baza art. 361 alin. (2) lit. b) Cod penal a 
explicat că vina o recunoaște parțial și la acest fapt explică că, în februarie 2018 
era la studii și într-o noapte se afla într-un club de noapte, unde s-a cunoscut cu un 
român pe nume Dan. În timp ce discuta cu acesta, i-a comunicat că este o ofertă 
de a face permise românești pentru moldoveni, totul fiind oficial şi nu va avea 
careva probleme. A spus că-l costă tot 1600 euro. Peste o săptămână s-au întâlnit 
şi i-a dat 700 euro, după care i-a mai dat 700 euro și mai apoi restul i-a dat în rate. 
Permisul de conducere la fel i-a fost înmânat în clubul de noapte peste 
aproximativ 2 luni. A mai explicat că, dacă cunoștea că permisul de conducere 
este fals nu dădea pe acesta 1600 euro. A mai explicat, că nu mai ține legătura cu 
acea persoană. A mai concretizat, că recunoaște parțial vina că a folosit permis 
fals dar nu că la falsificat. 
Astfel, se conchide că inculpatul Nacu Mihail pe epizodul în baza art. 264 1 
alin. (3) Cod penal și-a recunoscut integral vina, apelul său fiind depus, doar 
referitor la mărimea pedepsei, solicitând prin prisma art. 79 Cod penal, să nu-i fie 
aplicată pedeapsa cu anularea dreptului de a conduce mijlocul de transport, ținând 
cont că și-a recunoscut vina complet, s-a căit de cele comise, anterior nu este 
condamnat, se caracterizează pozitiv la locul de trai, nu se află la evidență la 
medical narcolog sau psihiatru, pentru prima data a comis o infracțiune ușoară. 
Subsecvent, cu referire la epizodul în baza art. 361 alin. (2) lit. b) Cod 
penal, noțiunea ,,de două sau mai multe persoane”, s-a reiterat că inculpatul și-a 
recunoscut parțial vina şi anume deținerea şi folosirea documentului oficial fals, 
faptă prevăzută de art. 361 alin. (1) Cod penal și nu recunoaște participația la 
confecționare de două sau mai multe persoane, deoarece a fost victima unei 
escrocherii din partea unui cetățean român care la dus în eroare și l-a deposedat de 
1600 euro, încredințându-l că permisul de conducere român este unul veritabil.
Argumentele părților:
În ședința instanței de apel, avocatului Dumitru Dulgher în interesele 
inculpatului Nacu Mihail, a pledat pentru admiterea apelului inculpatului, cu 
casarea parțială a sentinței Judecătoriei Bălți, sediul Sângerei din 25 aprilie 2025 
și pronunțarea unei noi hotărârii, prin care Nacu Mihail să fie liberat de 
răspundere penală pe art. 264 1 alin. (3) Cod penal din motivul intervenirii 
termenului de prescripție, iar pe art. 361 alin. (2) lit. b) Cod penal să fie 
recalificate acțiunile inculpatului în baza art. 361 alin. (1) Cod penal, cu stabilirea 
pedepsei sub formă de amendă în mărime de 750 unități convenționale, invocând 
că inculpatul recunoaște doar faptul păstrării și utilizării actului fals, dar nu și 
elementul fabricării acestuia, în situația în care ultimul nu a cunoscut că permisul 
de conducere este fals.
În ședința instanței de apel, inculpatul Nacu Mihail a susținut poziția 
apărării și a pledat pentru adoptarea unei decizii de recalificare a acțiunilor sale 
din prevederile art. 361 alin. (2) lit. b) Cod penal în art. 361 alin. (1) Cod penal.
În ședința instanței de apel, acuzatorul de stat în persoana procurorului 
Valentina Gavdiuc, a pledat pentru admiterea apelului, din alte motive decât cele 
invocate, cu casarea parțială a sentinței în latura pedepsei, rejudecarea cauzei și 
pronunțarea unei noi decizii privind dispunerea liberării inculpatului de pedeapsă 
penală pe art. 264 1 alin. (3) Cod penal din motivul expirării termenului de 
prescripție, iar în rest sentința primei instanțe urmează a fi menținută fără 
modificării, considerând că acțiunile inculpatului corect au fost încadrate în baza 
art. 361 alin. (2) lit. b) Cod penal, la fel și pedeapsa stabilită a fost corect 
individualizată.
Aprecierea instanței de apel: 
Audiind participanții la proces, cercetând probele administrate de 
instanța de fond și apreciindu-le din punct de vedere al pertinenței, 
concludenței, utilității și veridicității, iar în ansamblu din punct de vedere al 
coroborării lor, verificând legalitatea și temeinicia hotărârii atacate a primei 
instanțe în raport cu motivele apelurilor declarate, călăuzindu-se de intima 
convingere, Colegiul penal ajunge la concluzia de a admite apelul avocatului 
Dumitru Dulgher în interesele inculpatului Nacu Mihail, din alte motive decât 
cele invocate, inclusiv din oficiu în baza art.409 alin.(2) Cod de procedură 
penală, cu casarea parțială a sentinței în latura pedepsei și pronunțarea în 
această parte a unei noi hotărâri, potrivit modului stabilit pentru prima 
instanță, din cele ce urmează:
În conformitate cu art. 400 alin. (1) Cod de procedură penală, sentințele pot 
fi atacate cu apel în vederea unei noi judecări în fapt și în drept a cauzei, cu 
excepția sentințelor pronunțate de către instanțele judecătorești privind 
infracțiunile pentru a căror săvârșire legea prevede exclusiv pedeapsă non-
privativă de libertate. 
Prin prisma art. 409 Cod de procedură penală, instanța de apel judecă apelul 
numai cu privire la persoana care l-a declarat şi la persoana la care se referă 
declarația de apel şi numai în raport cu calitatea pe care apelantul o are în proces.
În limitele prevederilor arătate în alin.(1), instanța de apel este obligată ca, 
în afară de temeiurile invocate şi cererile formulate de apelant, să examineze 
aspectele de fapt şi de drept ale cauzei, însă fără a înrăutăți situația apelantului.
În acest sens, Colegiul penal statuează că apelul reprezintă o cale de atac 
sub aspect de fapt şi de drept, întrucât odată exercitat, produce un efect devolutiv 
complet în sensul că provoacă un control atât în fapt, cât şi în drept numai la 
persoana care l-a declarat, la calitatea acesteia în proces şi la persoana împotriva 
căreia este îndreptat de către jurisdicția de al doilea grad asupra hotărârii primei 
instanțe. 
Chestiunile de fapt asupra cărora s-a pronunțat sau trebuia să se pronunțe 
prima instanță şi care prin apel se transmit instanței de apel sunt: dacă fapta 
reținută ori numai imputată s-a săvârșit ori nu, dacă fapta a fost comisă de 
inculpat şi în ce împrejurări s-a comis, dacă probele corect au fost apreciate prin 
prisma cumulului de probe anexate la dosar în conformitate cu art.101 Cod de 
procedură penală. 
La chestiuni de drept se referă cele ce țin de faptul: dacă fapta întrunește 
elementele infracțiunii, dacă infracțiunea a fost corect calificată, dacă pedeapsa a 
fost individualizată şi aplicată just; dacă normele de drept procesual penal sau 
administrativ au fost corect aplicate şi hotărârea adoptată să conțină răspuns la 
toate motivele invocate. 
Conform art.414 alin. (1), (2) Cod de procedură penală,  instanța de apel, 
judecând apelul, verifică legalitatea și temeinicia hotărârii atacate în baza probelor 
examinate de prima instanță, conform materialelor din cauza penală, și în baza 
oricăror probe noi prezentate instanței de apel. (2) Instanța de apel verifică 
declarațiile și probele materiale examinate de prima instanță prin citirea lor în 
ședința de judecată, cu consemnarea în procesul-verbal. 
Potrivit art. 415 alin. (1) pct. 2) Cod de procedură penală, instanța de apel, 
judecând cauza în ordine de apel, admite apelul, casând sentința parțial sau total, 
inclusiv din oficiu, în baza art. 409 alin. (2), și pronunță o nouă hotărâre, potrivit 
modului stabilit, pentru prima instanță.
Cu titlu preliminar, Colegiul penal evidențiază că cauza penală de învinuire 
a lui Nacu Mihail în comiterea infracțiunilor prevăzute la art. 264 1 alin. (3) și art. 
361 alin. (2) lit. b) Cod penal a fost examinată în procedură generală, din motiv că 
inculpatul pe art. 2641 alin. (3) Cod penal și-a recunoscut integral vina, iar pe art. 
361 alin. (2) lit. b) Cod penal și-a recunoscut parțial vina, doar în latura deținerii 
și folosirii documentelor oficiale false, fără a recunoaște faptul săvârșirii 
infracțiunii de două sau mai multe persoane, solicitând în acest sens recalificarea 
acțiunilor sale în baza art. 361 alin. (2) lit. b) Cod penal.
Cu titlu terțio, Colegiul penal remarcă, că Nacu Mihail, fiind audiat în 
instanța de fond, prin expunerea factologică, referitor la incriminarea în baza art. 
2641 alin. (3) Cod penal a declarat că își recunoaște vina integral. A menționat, că 
la 18.06.2023, în jurul orelor 01:00, se deplasa din sat. *****, raionul Sîngerei, 
spre sat. Chișcăreni. Fiind în sat. Copăceni, a fost stopat de trei echipaje de 
poliției, fiind verificate actele. Fiind întrebat dacă trece testul „Drager” inițial a 
acceptat. Însă,  în acest timp, colaboratori din al doilea echipaj au conectat 
telefoanele mobile pentru a filma, el întrebîndu-o pentru ce atâtea filmări. Un 
colaborator a dat un sunet unui angajat din cadrul IP Sîngerei, după ce s-a întors la 
alt colaborator și a spus printr-un cuvânt necenzurat să fie „tochit”. Apoi  au sunat 
la un alt echipaj, aflat în mun. Bălți,  și au venit Galușco Mihail și Cebotari 
Veaceslav. Apoi a plecat la spital or. Sângerei, unde a refuzat și prelevarea 
probelor biologice și testul „Drag”. A mai concretizat, că în cadrul controlului a 
prezentat permis românesc pe care anterior îl mai folosise. A mai explicat, că nu 
cunoștea că permisul românesc era fals și la momentul stopării avea permis 
moldovenesc dar nu era cu el. 
Referitor la acuzația adusă în baza art. 361 alin. (2) lit. b) Cod penal a 
explicat că vina o recunoaște parțial. A menționat, că în februarie 2018, era la 
studii și într-o noapte se afla într-un club de noapte, unde s-a cunoscut cu un 
român pe nume Dan. În timp ce discuta cu acesta, i-a comunicat că este o ofertă 
de a face permise românești pentru moldoveni, totul fiind oficial și nu va avea 
careva probleme. I-a comunicat că totul va costa 1 600 euro.  Peste o săptămână s-
au întâlnit și i-a dat 700 euro, după care i-a mai dat 700 euro, și mai apoi restul i-a 
dat în rate. Permisul de conducere la fel i-a fost înmânat în clubul de noapte peste 
aproximativ 2 luni. A mai explicat, că dacă cunoștea că permisul de conducere 
este fals nu dădea pe acesta 1 600 euro. Nu mai ține legătura cu acea persoană. 
Recunoaște parțial vina, doar că a folosit permis fals, dar nu că la falsificat.
Notabil este și faptul că sentința primei instanțe a fost contestată cu apel de 
avocatul Dumitru Dulgher în interesele inculpatului Nacu Mihail, pe art. 264 1 
alin. (3) Cod penal doar în latura individualizării pedepsei, solicitând înlăturarea 
în privința inculpatului a pedepsei complementare obligatorii anularea dreptului 
de a conduce mijloace de transport, prin prisma prevederilor art. 79 alin. (1) Cod 
penal, iar pe art. 361 alin. (2) lit. b) Cod penal să fie dispusă recalificarea 
acțiunilor inculpatului în baza art. 361 alin. (1) Cod penal, cu stabilirea pedepsei 
sub formă de amendă.
Ulterior, în fața instanței de apel, avocatul Dumitru Dulgher în interesele 
inculpatului Nacu Mihail și-a concretizat cerințele din apel, solicitând casarea 
parțială a sentinței, rejudecarea cauzei și pronunțarea unei noi hotărârii, potrivit 
modului stabilit pentru prima instanță, prin care să fie dispusă încetarea procesului 
penal în privința lui Nacu Mihail pe art. 264 1 alin. (3) Cod penal datorită 
intervenirii termenului de prescripție, iar pe art. 361 alin. (2) lit. b) Cod penal să 
fie dispusă recalificarea acțiunilor inculpatului în baza art. 361 alin. (1) Cod 
penal, cu stabilirea pedepsei sub formă de amendă în mărime de 750 unități 
convenționale.
În ce privește  solicitarea apelantului  privind recalificarea  acțiunilor 
inculpatului Nacu Mihail  din art. 361 alin. (2) lit. b) Cod penal în prevederile  art. 
361 alin. (1) Cod penal, Colegiul  penala  reține următoarele: 
Reieșind din textul apelului înaintat de avocatul Dumitru Dulgher în 
interesele inculpatului Nacu Mihail, Colegiul penal notează că principala 
problemă pusă în discuție pe orice cauză penală se rezumă la vinovăția persoanei 
trimisă în judecată în raport cu faptele pentru care aceasta este acuzată prin 
rechizitoriu. 
Astfel, în speță, problema vinovăției este determinată de existența sau 
inexistența în acțiunile inculpatului Nacu Mihail a semnelor calificative a 
infracțiunii prevăzute art. 361 alin. (2) lit. b) Cod penal, așa cum au fost 
incriminate prin rechizitoriu. 
Tot la acest capitol, Colegiul penal relevă faptul că încadrarea juridică a 
faptei are importanță atât pentru aplicarea corectă a legii penale, cât şi pentru 
modul de desfășurare a judecății determinând, nu în ultimul rând, concordanța 
între conținutul legal al infracțiunii şi conținutul constitutiv al acesteia. 
Mecanismul de încadrare juridică a faptei presupune implicit stabilirea textului 
din legea penală, care prevede şi sancționează fapta socialmente periculoasă ce 
face obiectul cauzei penale. 
Prin sintagma de „încadrare juridică a acțiunilor inculpatului” se are în 
vedere determinarea şi constatarea juridică a corespunderii exacte între semnele 
faptei prejudiciabile săvârșite şi semnele componenței infracțiunii, prevăzute de 
norma penală, după cum se menționează expres şi în art. 113 Cod penal.
Componența de infracțiune constituie un tot întreg, format din patru semne 
corespunzătoare celor patru elemente ale componenței de infracțiune – obiectul și 
latura obiectivă, subiectul și latura subiectivă. 
Semnul componenței de infracțiune reprezintă o însușire, o proprietate 
generală a componenței de infracțiune, de ordin obiectiv sau subiectiv, prezentă în 
cadrul fiecărei infracțiuni de o anumită categorie ce are importanță juridică la 
calificarea faptei drept o infracțiune concretă.
Subsecvent Colegiul statuează că, la soluționarea fondului cauzei, prima 
instanță urmează să se ghideze de limitele prescrise de art. 325 alin. (1) Cod de 
procedură penală, fiind obligată să cerceteze minuțios probatoriul administrat 
numai în privința persoanei puse sub învinuire şi numai în limitele învinuirii 
formulate acesteia în rechizitoriu. 
Generalizând, Colegiul penal conchide că, descrierea faptei în actul de 
învinuire şi încadrarea juridică a acesteia joacă un rol crucial în cadrul procesului 
penal, întrucât în acord cu temeiul legal al acuzațiilor care i se aduc unei persoane, 
se poate organiza o apărare eficientă fundamentată pe contestarea faptelor 
incriminate cu titlu de acuzație, ceea ce constituie o condiție esențială a echității 
procedurii garantate de art. 6 din Convenția Europeană. Or, obiectul cercetării 
instanței de judecată îl constituie nemijlocit actul de sesizare a acesteia, unde este 
descrisă amănunțit învinuirea coroborată cu probatoriul administrat întru 
dovedirea acesteia, instanța urmând a cerceta probele şi a se expune dacă 
vinovăția persoanei diferite justiției a fost demonstrată în sensul descris în 
rechizitoriu.
Din atare considerente, baza factologică descrisă în rechizitoriu şi 
încadrarea acesteia într-o normă penală concretă urmează a fi minuțios analizată 
de instanțele de fond, pentru a se putea afirma că echitatea procesului a fost 
respectată. 
Ca urmare a celor relatate supra, Colegiul penal efectuând o sinteză a 
cadrului normativ și a practicii unitare a Curții Supreme de Justiție pe această 
categorii de infracțiunii, constată dincolo de orice dubiu rezonabil că acțiunile 
inculpatului Nacu Mihail atât de organul de urmărire penală, precum și de instanța 
inferioară corect au fost încadrate în baza prevederilor art. 361 alin. (2) lit. b) Cod 
penal, cu semnele calificative: deținerea și folosirea documentelor oficiale false, 
care acordă drepturi sau eliberează de obligații, acțiuni – săvârșite de două sau 
mai multe persoane.
În fortificarea soluției date, Colegiul penal evidențiază că săvârșirea 
infracțiunii de „două sau mai multe persoane”, ca o circumstanță agravantă, 
poate fi incriminată persoanelor trase la răspundere penală doar în cazul în care, 
două sau mai multe persoane, săvârșesc aceeași faptă, dar nu când aceste persoane 
săvârșesc fapte diferite. 
Autorul infracțiunii este persoana care săvârșește în mod nemijlocit fapta 
prevăzută de legea penală. În raport cu ceilalți participanți, autoratul se deosebește 
prin caracterul său esențial şi necesar, contribuția căruia constând tocmai în 
săvârșirea acțiunii sau inacțiunii, care constituie latura obiectivă a infracțiunii. 
Autoratul poate exista de sine stătător, fiind că fapta prevăzută de legea penală 
poate fi săvârșită fără să fie necesare alte contribuții. Când autorul a săvârșit 
infracțiunea împreună cu alți participanți, contribuția acestuia se caracterizează 
prin faptul că a realizat în mod nemijlocit fapta prevăzută de legea penală. 
Coautori sunt persoanele care au cooperat ocazional şi în baza unei legături 
subiective cu acțiuni de executare, la comiterea în comun a aceleași fapte 
prevăzute de legea penală. În caz de coautorat, unul din coautori poate realiza 
numai o parte a acțiunii infracționale, iar altul – cealaltă parte a ei, şi în 
acțiunile fiecăruia va fi o infracțiune consumată sub formă de coautorat. 
Pentru existența coautoratului trebuie să se constate că cel puțin doi 
participanți la infracțiune au săvârșit în mod nemijlocit fapta infracțională. În 
cazul infracțiunilor la care se prevede în conținutul lor legal un anumit mobil sau 
scop, trebuie ca fiecare coautor să acționeze datorită acestui mobil şi să 
urmărească acest scop, nu numai unul dintre ei, dar toți făptuitorii trebuie să 
îndeplinească această cerință legală. 
Dacă legătura subiectivă se realizează ulterior consumării infracțiunii, nu 
mai există coautorat, precum şi dacă fiecare inculpat acționează independent şi în 
momente diferite. 
Tot aici, urmează a se evidenția că infracțiunea analizată are o componență 
formală şi se consumă din momentul săvârșirii tuturor sau cel puțin a unei acțiuni 
indicate în dispoziția art.361 alin.(1) Cod penal.
Astfel, în virtutea celor expuse, Colegiul penal se afiliază poziției organului 
de urmărire penală și instanței judecătorești privind prezența în acțiunile lui Nacu 
Mihail a calificativul prevăzut la alin. (2) lit. b) art. 361 Cod penal – „săvârșit de 
două persoane”, deoarece în speță s-a constatat indubitabil faptul că Nacu Mihail 
având intenția de a-și perfecta un permis de conducere românesc, prin eludarea 
procedurii legale, fiind la studii în România, în februarie 2018, în una din serii 
fiind într-un club de noapte, a făcut cunoștință cu un român pe nume Dan, care în 
cadrul discuției, i-a comunicat că-l poate ajuta să obțină un permis de conduce în 
schimbul sumei de 1 600 euro. Fiind de acord, a transmis un avans de 700 euro, 
iar peste aproximativ 2 luni, fiind în același local, i-a transmis permisul de 
conducere, iar el a achitat restul banilor. Astfel, se stabilește prezența cooperării 
cu intenția a cel puțin două persoane în vederea realizării activității infracționale 
care întregesc latura obiectivă a infracțiunii prevăzută la art. 361 Cod penal.
În această optică, Colegiul penal notează că reieșind din ambianța comiterii 
infracțiunii, specificul infracțiunii şi comportamentul inculpatului în timpul şi 
după comiterea acesteia, indică la faptul cert conform căruia inculpatul cunoștea 
cu certitudine că permisul de conducere este unul fals şi în mod intenționat la 
deținut şi folosit, prezentându-l la 18.06.2023 spre control colaboratorilor de 
poliție.
Afirmațiile apărării, precum că inculpatul Nacu Mihail nu cunoștea că 
permisul de conducere este unul fals, mizând pe autenticitatea acestuia, Colegiul 
penal le apreciază ca fiind o versiune de apărare, or, numai faptul că astfel de 
servicii se fac doar pentru moldovenii, la un preț exorbitant de mare, fără 
efectuarea procedurilor legale (trecerea școlarizării, susținerea examenului ca 
calificare în fața unei comisii acreditate, într-o perioadă relativă scurtă de timp), 
indică cert asupra faptului, că Nacu Mihail cunoștea despre ilegalitatea permisului 
respectiv, însă, totuși a acționat în mod intenționat, prin înțelegere prealabilă cu 
alte persoane, neidentificate la moment de către organul de urmărire penală, în 
privința cărora urmărirea penală a fost disjungată, în vederea obținerii prin 
eludarea procedurii legale a permisului de conducere românesc.
Mai mult ca atât, Colegiul penal menționează, că deși Nacu Mihail indică 
că permisul de conducere a fost realizat de către un cetățean român pe nume Dan, 
nu a depus vre-o stăruință pentru a-l găsi, în vederea elucidării circumstanțelor 
confecționării permisului de conducere și/sau prezentării probelor ce ar confirma 
sesizarea organelor de drept din România privind pretinsele acțiunii ilegale ale 
persoanei respective. 
Astfel, în opinia instanței de apel toate aceste versiuni luate în cumul 
demonstrează că în acțiunile inculpatului Nacu Mihail sânt prezente semnele 
infracțiunii prevăzute la art. 361 alin. (2) lit. b) Cod penal.
Aferent circumstanțelor descrise mai sus, Colegiul penal constată că 
vinovăția lui Nacu Mihail în comiterea infracțiunii prevăzută de art. 361 alin. (2) 
lit. b) Cod penal, a fost dovedită dincolo de orice dubiu rezonabil, prin totalitatea 
probelor cercetate în ședința de judecată de către instanța de fond și verificate prin 
citire în instanța de apel, şi anume: 
- declarațiile martorului *****, care fiind audiat în instanța de fond, a 
relatat că este angajat în Serviciul de Patrulare Nord, menționând că nu-și 
amintește data precisă, dar într-o noapte fiind în grup cu colegul său *****pe 
traseul Sângerei a fost telefonat de ***** care le-a comunicat că pe traseul din 
sat. Copăceni a fost stopat o persoană în stare de ebrietate și s-a solicitat prezența 
lor pentru documentarea cazului dat. S-au deplasat la fața locului, unde s-a stabilit 
că persoana dată era Nacu Mihail, care conducea un automobil de model 
„Mercedes”. Ulterior, l-au însoțit pe acesta la spitalul raional Sîngerei pentru 
prelevarea probelor, iar mijlocul de transport a fost ridicat la parcarea specială. 
Nu-și amintește declarațiile date la urmărirea penală și indicațiile tichetului 
„Drager”, precum și rezultatul probelor biologice. Nu  cunoaște pe colegii care l-
au stopat pe Nacu, fiindcă sunt de la direcția Chișinău. Declarațiile date la 
urmărirea penală le susține (f.d.145, vol. II);
- declarațiile martorului *****, care în instanța de fond a relatat, că în vara 
anului 2023, activând în Serviciul de Patrulare Nord, fiind implicat în serviciu, a 
fost telefonat de colegi, precum în sat. Copăceni, raionul Sîngerei, a fost stopat un 
automobil de model „Mercedes” cu nr. de înmatriculare străine, la volanul căruia 
era Nacu Mihail. Deplasându-se la fața locului și a primit cazul spre documentare. 
Cu acest caz s-a ocupat colegul Galușco Mihail. Careva detalii nu-și amintește 
(f.d.146, vol. II);
- declarațiile martorului *****, care fiind audiat în instanța de fond a 
declarat că, la 18.06.2023 a fost  implicat în serviciu în cadrul serviciului de 
patrulare a INSP, pe zona nord la acel moment. Noapte, aproximativ la orele 
02:00, se deplasa împreună cu colegii din direcția mun. Bălți spre mun. Chișinău. 
În sat. Copăceni, raionul Sîngerei a fost stopat un automobil de model 
„Mercedes”, cu nr. de înmatriculare străine, la volanul căruia era o persoană de 
gen masculin, care s-a prezentat ca angajat al IP Sângerei, ieșind de pe un drum 
adiacent, avea o deplasare neuniformă. În timpul discuției de la acesta se simțea 
un miros puternic de alcool și i s-a propus trecerea alcooltestului. La întrebările 
dacă a consumat băuturi alcoolice acesta a recunoscut că a servit. Acesta a mai 
explicat că activează în cadrul IP Sângerei. I-au fost explicate consecințele și la 
momentul când trebuia să treacă proba alcotest au fost aprinse camere, însă 
ultimul  a refuzat testul cu „Drager”, fiindu-i explicate consecințele, și anume că 
pentru refuz survine răspundere penală. Apoi, s-a solicitat echipajul care era pe 
zona dată de serviciu pentru a-l însoți pe Nacu Mihail la prelevarea probelor 
biologice, și prin raport li s-a transmis dosarul acestora împreună cu permisul de 
conducere. A concretizat, că Nacu Mihail, din câte își amintește, a prezentat un 
permis de conducere românesc și legitimație de serviciu (f.d.147, vol. II);
- declarațiile martorului *****, care a relatat instanței că la 18.06.2023 a 
fost implicat la serviciu în cadrul serviciului de patrulare. Noaptea, aproximativ la 
orele 02:00, se deplasa împreună cu colegii din direcția mun. Bălți spre mun. 
Chișinău. În sat. Copăceni, raionul Sîngerei, a fost stopat un automobil de model 
„Mercedes”, cu nr. de înmatriculare străine, la volanul căruia era Nacu Mihail. În 
timpul discuției de la acesta se simțea un miros puternic de alcool și i s-a propus 
trecerea alcooltestului. La întrebările dacă a consumat băuturi alcoolice acesta a 
recunoscut că a servit, comunicând, că activează în cadrul IP Sîngerei. I-au fost 
explicate consecințele și la momentul când trebuia să treacă proba alcotest au fost 
aprinse camere. Însă, ultimul a refuzat testul „Drager”, fiindu-i explicate 
consecințele că pentru refuz survine răspundere penală. Apoi, s-a solicitat 
echipajul care era pe zona dată de serviciu pentru al însoți pe Nacu Mihail la 
prelevarea probelor biologice. A mai concretizat, că Nacu Mihail, din câte își 
amintește, a prezentat un permis de conducere românesc și legitimație de serviciu 
(f.d.148, vol. II);
De asemenea, vinovăția inculpatului Nacu Mihail integral este confirmată și 
prin probele materiale administrate în instanța de fond și verificate prin citire în 
instanța de apel, și anume:
- raportul de constatare a infracțiunii din 28.06.2023, prin care s-a stabilit 
bănuiala rezonabilă privind comiterea infracțiunii prevăzută la art. 361 Cod penal 
(f.d.3, vol. I);
- copia informației de la Direcția Cooperare Polițienească Internațională din 
27.06.2023 prin care s-a stabilit că în baza de date a populației României nu există 
persoana cu PIN (CNP) *****, iar permisul de conducere nr. ***** a fost eliberat 
pe numele cetățeanului României Ciudrea *****, a.n. 07.02.1982, (Iași/România), 
astfel, presupunându-se că documentul transmis spre verificare este falsificat 
(f.d.7, vol. I);
- procesul-verbal de ridicare din 04.07.2023, prin care a fost supus ridicării 
de la Procuratura raionului Sîngerei a originalului permisului de conducere 
românesc cu nr. ***** pe numele lui Nacu Mihail (f.d.8-9, vol. I);
- raportul de expertiză judiciară nr.34/12/2-R-508 din 17.07.2023 din care 
rezultă, că blancheta permisului de conducere pe numele lui Nacu Mihail, a.n. 
*****, cu nr. *****, eliberat de către SRPCIV IASI, România, la data de 
26.04.2018, valabil până la data de 26.04.2028, categoriile ,,A” și ,,B” în litigiu, 
nu corespunde după metoda de confecționare și calitatea reproducerii elementelor 
poligrafice de design cu cea a modelului-tip realizat de întreprinderea emitentă. 
Blancheta a fost realizată cu utilizarea imprimantei InkJet Color (f.d.13-17, vol. 
I);
- plicul în care se află permisul de conducere nr.***** pe numele Nacu 
Mihail (f.d.18, vol.I );
- ordonanța privind recunoașterea și atașarea la dosar a mijloacelor 
materiale de probă din 20.07.2023 (f.d.19, vol.I).
Colegiul penal, examinând și apreciind totalitatea actelor și documentelor 
administrate în cursul urmăririi penale, cercetate în cadrul ședințelor de judecată 
de prima instanță și analizate în ansamblu și de instanța de apel, prin prisma 
dispozițiilor art. 101 Cod de procedură penală, reține că acestea au fost obținute 
cu respectarea riguroasă a normelor procesuale, fiind caracterizate prin pertinență, 
concludență și utilitate. 
Acestea nu doar că se coroborează între ele, ci și susțin în mod coerent 
declarațiile părții vătămate și ale martorilor audiați, consolidând astfel probatoriul 
într-un mod unitar și lipsit de echivoc. 
În concluzie, analizând întregul ansamblu probator și încadrarea juridică a 
faptelor, instanța de apel constată că nu există temeiuri care să justifice 
recalificarea acțiunilor inculpatului Nacu Mihail din prevederile art. 361 alin. (2) 
lit. b) în prevederile art. 361 alin. (1) Cod penal, astfel încât apelul declarat în 
această parte, este nefondat și urmează a fi respins ca atare.
Nerecunoașterea vinei de către inculpat instanța de apel o apreciază ca o 
metodă de apărare și un drept de a nu se auto incrimina garantat de art. 66 Cod de 
procedură penală și art. 6 CEDO, or, persoana care pe parcursul procesului penal 
are calitatea procesuală de inculpat nu poate fi urmărit pentru depunerea 
declarațiilor false sau refuzul de a face declarații și nu poate fi calificate ca 
circumstanță agravantă la stabilirea pedepsei penale, spre deosebire de declarațiile 
părții vătămate și a martorilor, care răspund penal în baza art. 312-313 Cod penal 
pentru darea declarațiilor mincinoase sau refuzul de a da declarații. 
În continuarea acestui deziderat, planează aserțiunea că, în declarațiile 
persoanei acuzate de săvârșirea unei infracțiuni mereu există un subiectivism 
firesc, fiind tentată să nu spună tot ce cunoaște sau să denatureze adevărul în 
interesul personal, astfel fiind necesare în mod obligatoriu probe suplimentare în 
susținerea declarațiilor acestuia, probe care în prezenta cauză nu au fost 
prezentate.
Din aceste considerente, argumentele expuse de instanța de fond și motivele 
din sentință, pentru a evita repetări inutile, instanța de apel le însușește, fapt ce 
vine în corespundere cu jurisprudența CEDO, care în pct. 37 a hotărârii sale în 
Cauza Albert vs. România din 16.02.2010 statuează că, art. 6 par. 1 din 
Convenție, deși obligă instanța să își motiveze deciziile, acest fapt nu poate fi 
înțeles ca impunând un răspuns detaliat pentru fiecare argument (Van de Hurk vs. 
Olanda, 19 aprilie 1994, pct. 61), cu toate acestea procesul echitabil necesită ca o 
instanță internă, fie prin însușirea motivelor furnizate de o instanță inferioară, fie 
prin alt mod, să fi examinat chestiunile esențiale supuse atenției sale.
În continuare, examinând ex oficiu prin prisma art. 409 alin. (2) Cod de 
procedură penală hotărârea primei instanțe în latura individualizării pedepsei, 
Colegiul penal conchide că prima instanță în mod întemeiat a stabilit vinovăția 
inculpatului Nacu Mihail în comiterea infracțiunilor prevăzute la art. 2641 alin. (3) 
și art. 361 alin. (2) lit. b) Cod penal. 
Însă, instanța de apel, pe de o parte constată că pedeapsa stabilită în baza 
art. 361 alin. (2) lit. b) Cod penal este prea aspră, inechitabilă și contrară 
scopurilor indicate la art. 61 Cod penal, iar pe de altă parte se constată că ulterior 
pronunțării verdictului de condamnare pe art. 264 1 alin. (3) Cod penal au 
intervenit circumstanțe care în mod imperativ duc la liberarea inculpatului de 
pedeapsă.
Cu titlu secund, Colegiul penal statuează că în conformitate cu prevederile 
art.7 alin. (1) Cod penal, la aplicarea legii penale se ține cont de caracterul şi 
gradul prejudiciabil al infracțiunii săvârșite, de persoana celui vinovat şi de 
circumstanțele cauzei care atenuează ori agravează răspunderea penală.
Potrivit art. 61 alin.(1), (2) Cod penal, pedeapsa penală este o măsură de 
constrângere statală şi un mijloc de corectare şi reeducare a condamnatului ce se 
aplică de instanțele de judecată, în numele legii, persoanelor care au săvârșit 
infracțiuni, cauzând anumite lipsuri şi restricții drepturilor lor. (2) Pedeapsa are 
drept scop restabilirea echității sociale, corectarea condamnatului, precum şi 
prevenirea săvârșirii de noi infracțiuni atât din partea condamnaților, cît şi a altor 
persoane. Executarea pedepsei nu trebuie să cauzeze suferințe fizice şi nici să 
înjosească demnitatea persoanei condamnate. 
Colegiul penal reține că, individualizarea pedepsei este un proces personal 
– rezultat al propriei convingeri al instanței de judecată, ce nu trebuie conceput ca 
fiind un proces arbitrar, subiectiv, el implicând obligațiunea instanței de a stabili 
măsura pedepsei concrete infractorului necesară și suficientă pentru realizarea 
scopurilor legii penale și pedepsei penale. 
În corespundere cu dispozițiile art.75 alin.(1), (2) Cod penal, persoanei 
recunoscute vinovate de săvîrşirea unei infracțiunii i se aplică o pedeapsă 
echitabilă în limitele fixate în Partea specială a prezentului cod şi în strictă 
conformitate cu dispozițiile Părţii generale a prezentului cod. La stabilirea 
categoriei şi termenului pedepsei, instanța de judecată ține cont de gravitatea 
infracțiunii săvîrşite, de motivul acesteia, de persoana celui vinovat, de 
circumstanțele cauzei care atenuează ori agravează răspunderea, de influența 
pedepsei aplicate asupra corectării şi reeducării vinovatului, precum şi de 
condițiile de viață ale familiei acestuia. (2) În cazul alternativelor de pedeapsă 
prevăzute pentru infracțiunea săvîrşită, pedeapsa cu închisoare are un caracter 
excepțional şi se aplică atunci cînd gravitatea infracțiunii şi personalitatea 
infractorului fac necesară aplicarea pedepsei cu închisoare, iar o altă pedeapsă 
este insuficientă şi nu şi-ar atinge scopul. O pedeapsă mai aspră, din numărul 
celor alternative prevăzute pentru săvîrşirea infracțiunii, se stabilește numai în 
cazul în care o pedeapsă mai blîndă, din numărul celor menționate, nu va asigura 
atingerea scopului pedepsei. Caracterul excepțional la aplicarea pedepsei cu 
închisoare urmează a fi argumentat de către instanța de judecată. 
Subsecvent, din dispozițiile art. 75 alin. (1) Cod penal, se desprind trei 
criterii generale cu valoare de principiu. Pedeapsa aplicată infractorului trebuie să 
fie echitabilă, legală şi individualizată. 
În conformitate cu jurisprudența Curții Europene a Drepturilor Omului, 
pedeapsa penală este echitabilă doar atunci când îndeplinește un dublu scop: pe de 
o parte, să sancționeze fapta comisă, iar pe de altă parte, să contribuie la 
reintegrarea socială a condamnatului și la prevenirea săvârșirii unor noi 
infracțiuni, atât de către acesta, cât și de către alți membri ai societății. Astfel, o 
pedeapsă disproporționată sau excesivă riscă să provoace efecte contrare, 
generând sentimente de nedreptate, resentimente și o pierdere a încrederii în 
sistemul juridic, ceea ce poate submina scopurile fundamentale ale justiției 
penale. 
În acest context, legalitatea pedepsei impune instanței obligația de a stabili 
măsura acesteia strict în limitele prevăzute de lege, respectând atât dispozițiile 
părții generale, cât și ale părții speciale a Codului penal. Mai mult decât atât, 
individualizarea pedepsei reprezintă un principiu de bază, care presupune 
adaptarea sancțiunii la circumstanțele concrete ale fiecărui caz, astfel încât măsura 
aplicată să fie necesară și proporțională cu scopurile legii penale și să răspundă 
particularităților persoanei condamnate. 
Aplicând aceste principii în speța inculpatului, instanța trebuie să asigure că 
pedeapsa stabilită nu doar reflectă gravitatea faptei – ținând cont de natura și 
mijloacele comiterii infracțiunii, scopul urmărit, condițiile în care a fost săvârșită 
și consecințele produse – ci și particularitățile personale ale inculpatului, precum 
starea psihică, situația socială și familială, istoricul penal și comportamentul 
anterior și posterior infracțiunii. 
În acest mod, cuantumul și regimul pedepsei trebuie să fie astfel calibrate 
încât să asigure respectarea principiului echității sociale, să faciliteze corectarea și 
reabilitarea inculpatei și să descurajeze recidiva, în conformitate cu standardele 
europene privind drepturile omului. Executarea pedepsei, prin aplicarea unui 
regim adecvat, trebuie să contribuie la conștientizarea necesității respectării legii 
penale și la prevenirea săvârșirii unor fapte similare în viitor. 
Prin urmare, instanța de judecată are datoria să individualizeze pedeapsa 
într-un mod echilibrat și rațional, astfel încât să se realizeze în mod efectiv 
obiectivele justiției penale, menținând totodată respectul pentru demnitatea 
persoanei și garantând un tratament uman și proporțional în conformitate cu 
jurisprudența Curții Europene a Drepturilor Omului. 
În acest context, Colegiul penal menționează că la stabilirea pedepsei și 
mărimea acesteia urmează a ține cont de criteriile de individualizare a pedepsei. 
Prin criteriile de individualizare a pedepsei se înțeleg cerințele de care instanța de 
judecată este obligată să se conducă în procesul stabilirii pedepsei şi la aplicarea 
ei persoanei vinovate de săvârșirea infracțiunii. Individualizarea pedepsei constă 
în obligațiunea instanței de a stabili măsura pedepsei concrete infractorului 
necesară şi suficientă pentru realizarea scopurilor legii penale şi a pedepsei 
penale. Pedeapsa este echitabilă, când ea impune infractorului lipsuri şi restricții 
ale drepturilor lui, proporționale cu gravitatea infracțiunii săvârșite şi este 
suficientă pentru restabilirea echitații sociale, adică a drepturilor şi intereselor 
victimei (în cazurile când există), statului şi întregii societăți, perturbate prin 
infracțiune. Pentru stabilirea unei pedepse echitabile, instanțele de judecată 
trebuie să studieze multilateral, în deplină măsură şi obiectiv, toate circumstanțele 
şi datele care caracterizează atât negativ, cât şi pozitiv persoana inculpatului şi 
care au o importanță esențială pentru stabilirea categoriei şi mărimii pedepsei. 
Astfel, la individualizarea şi stabilirea categoriei şi termenului pedepsei 
inculpatului, prima instanță nu a ținut cont de prevederile art.art.7, 61, 75-78 din 
Codul penal şi anume de gravitatea infracțiunii săvârşite, de motivul acesteia, de 
personalitatea celui vinovat, de circumstanțele cauzei care atenuează ori 
agravează răspunderea, de condițiile de viață ale familiei acestuia, precum şi de 
scopul pedepsei aplicate asupra corectării şi reeducării inculpatului. 
În susținerea poziției sale instanța de apel statuează că, la stabilirea 
pedepsei urmează a se ține cont de sancțiunea art. 361 alin. (2) lit. b) Cod penal 
(în vigoare la data comiterii infracțiunii), care prevede în calitate de pedeapsă 
amendă în mărime de la 550 la 950 unități convenționale sau cu muncă 
neremunerată în folosul comunității de la 180 la 240 de ore, sau cu închisoare de 
pînă la 5 ani, care potrivit dispozițiilor art. 16 Cod penal se atribuie la categoria 
infracțiunilor mai puțin grave.
Totodată, Colegiul penal, menționează că, la stabilirea cuantumului 
pedepsei urmează să țină cont de personalitatea inculpatului care deși nu și-a 
recunoscut vina, anterior nu a fost în conflict cu legea penală sau 
contravențională, la locul de trai se caracterizează pozitiv, în sarcina sa nu au fost 
stabilită prezența circumstanțelor atenuante sau agravante prevăzute la art. 76-77 
Cod penal, și nici acuzatorul de stat la întocmirea rechizitorului nu a stabilit și nici 
indicat prezența circumstanțelor respective.
Implicit, Colegiul penal evidențiază că la stabilirea pedepsei, instanțele 
judecătorești pot recunoaște ca agravante numai acele circumstanțe care au fost 
stabilite de organele de urmărire penală, au fost indicate în rechizitoriu (art. 296 
alin. (2) CPP) şi numai dacă au fost susținute de acuzatorul de stat în dezbaterile 
judiciare, pe când acuzatorul de stat la întocmirea rechizitoriului nu stabilit și nici 
nu a indicat prezența circumstanțelor agravante.
Notabil, este și faptul că potrivit art. 75 alin. (2) Cod penal, în cazul 
alternativelor de pedeapsă prevăzute pentru infracțiunea săvîrşită, pedeapsa cu 
închisoare are un caracter excepțional şi se aplică atunci cînd gravitatea 
infracțiunii şi personalitatea infractorului fac necesară aplicarea pedepsei cu 
închisoare, iar o altă pedeapsă este insuficientă şi nu şi-ar atinge scopul. O 
pedeapsă mai aspră, din numărul celor alternative prevăzute pentru săvîrşirea 
infracțiunii, se stabilește numai în cazul în care o pedeapsă mai blîndă, din 
numărul celor menționate, nu va asigura atingerea scopului pedepsei. Caracterul 
excepțional la aplicarea pedepsei cu închisoare urmează a fi argumentat de către 
instanța de judecată. 
La fel, prezintă relevanță și constatările CEDO în cauza Varga şi alţii vs. 
Ungaria din 10 martie 2015 (în special § 105), unde Curtea a concluzionat că „nu 
este de competența Curţii să indice statelor modul în care ar trebui organizate 
sistemele lor politice şi închisoare penală. Aceste aspecte ridică o serie de 
probleme juridice şi practice complexe care, în principiu, depășesc funcţia 
judiciară a Curţii. Cu toate acestea, Curtea ar aminti în acest context 
recomandările Comitetului de Miniştri care invită statele să încurajeze procurorii 
şi judecătorii de a folosi cât mai mult posibil alternativele la detenție, în scopul de 
a rezolva problema creșterii numărului deținuților din închisori” (a se vedea în 
special Recomandarea nr. R (99) 22 şi Recomandarea Rec (2006) 13 a 
Comitetului de Miniştri). 
În Rezoluția Consiliului Europei nr. 65/1 şi în Recomandarea Consiliului 
Europei nr. (99)/22 s-a invocat „principiul proporționalității”, textele evocate 
consacrând ideea potrivit căreia sancțiunea cu închisoarea constituie ultimul resort 
din punct de vedere al corecției penale. 
Totodată, Consiliul Europei impune stabilirea „unui set corespunzător de 
sancțiuni şi măsuri comunitare, posibil gradate în funcție de severitate; procurorii 
şi judecătorii trebuie determinați să le folosească cât mai mult posibil”.
Executarea pedepsei nu trebuie să cauzeze suferințe fizice şi nici să 
înjosească demnitatea persoanei condamnate. Or, conform Regulii nr. 6 din 
Recomandarea nr. R (92) 16 a Comitetului de miniștri către statele membre 
referitoare la regulile europene asupra sancțiunilor aplicate în comunitate 
(adoptată de Comitetul de Miniștri în 19 octombrie 1992 cu ocazia celei de a 482-
a reuniune a Delegațiilor de Miniștri), „natura și durata sancțiunilor și măsurilor 
aplicate în comunitate trebuie de asemenea să fie proporțională cu gravitatea 
infracțiunii pentru care un delicvent a fost condamnat sau o persoană este 
inculpată, decât să se țină seama de situația personală”.
În acest context, Colegiul penal, apreciind în ansamblu circumstanțele 
cauzei, ținând cont de personalitatea inculpatului, precum și luând în considerare 
politica penală a statelor europene ce derivă din recomandările Comitetului de 
Miniștri ai Consiliului Europei, potrivit căreia instanțele de judecată ar trebui să 
recurgă mai des la pedepse alternative detențiunii când este cazul, instanța de apel 
concluzionează că pedeapsa stabilită lui Nacu Mihail pe art. 361 alin. (2) lit. b) 
Cod penal sub formă de închisoare pe un termen de 3 ani, cu suspendarea 
executării condiționate a acesteia pe un termen de probațiune de 2 ani reprezintă o 
represiune excesivă. Or, scopul pedepsei penale nu este ca aceasta să fie 
retributivă, intimidatoare sau vindicativă, în sens că pedeapsa nu trebuie privită ca 
„prețul” pe care trebuie să-l plătească persoana pentru fapta prejudiciabilă, ci 
trebuie să reflecte un echilibru între gravitatea faptei prejudiciabile şi urmările ei, 
prin excluderea caracterului vindicativ al pedepsei, urmărindu-se ca statul să nu 
urmărească răzbunarea, ce ar genera altă răzbunare, prin încălcarea dreptului, ci 
realizarea dreptății, inclusiv prin prisma principiilor proporționalității şi cel al 
echității lor.
Tot aici, Colegiul penal evidențiază că faptul comiterii de către Nacu 
Mihail a unui concurs de infracțiunii, precum și nerecunoașterea vinovăției, nu 
constituie în sine temei de aplicare a celei mai severe pedepse, această concluzie 
fiind contrară principiului umanismului, care inter alia stabilește că Legea penală 
nu urmărește scopul de a cauza suferințe fizice sau de a leza demnitatea omului. 
Or, practica judiciară demonstrează că o pedeapsă prea aspră generează apariția 
unor sentimente de nedreptate, jignire, înrăire și de neîncredere în lege, fapt ce 
poate duce la consecințe contrare scopului urmărit. 
Prin urmare, Colegiul penal, ghidându-se de principiul echității pedepsei 
penale, în raport cu personalitatea inculpatului, gravitatea faptei comise, de 
așteptările societății față de actul de justiție realizat sub aspectul restabilirii ordinii 
de drept încălcate, conchide că scopul pedepsei penale poate fi atins și prin 
stabilirea față de Nacu Mihail a pedepsei sub formă de amendă în mărime de 750 
(șapte sute cincizeci) unității convenționale, echivalentul a 37 500 (treizeci și 
șapte mii cinci sute) lei.
În ce privește încetarea procesului penal în privința lui Nacu Mihail pe art. 
2641 alin. (3) Cod penal datorită intervenirii termenului de prescripție, se  rețin 
următoarele:
Colegiul penal ținând cont de aspectele de fapt şi de drept ce urmează a fi 
soluționate de instanța de apel, prin raportare la dispozițiile art. 409 Cod de 
procedură penală și la argumentele apelantului, constată că, instanța de fond 
corect a apreciat starea de fapt și drept, încadrând just acțiunile inculpatului Nacu 
Mihail în baza dispozițiilor art. 264 1 alin. (3) Cod penal (în vigoare până la 
modificările din 07.09.2024) - refuzul, împotrivirea sau eschivarea 
conducătorului mijlocului de transport de la testarea alcoolscopică și/sau 
testarea antidrog, de la examenul medical în vederea stabilirii stării de ebrietate 
și a naturii ei sau de la recoltarea probelor biologice în cadrul acestui examen 
medical, or, în partea respectivă soluția primei instanțe nu a fost contestată cu 
apel, iar instanța de apel nu a stabilit prezența erorilor de drept ce ar permite 
implicarea instanței ex oficio
Cu titlu de terțio, Colegiul penal constată temeinicia solicitării apelantului 
privind liberarea inculpatului Nacu Mihail de pedeapsa penală în baza  art. 264 1 
alin. (3) Cod penal (în vigoare pînă la modificările din 07.09.2024), în legătură cu 
intervenirea termenului de prescripție, din cele ce urmează:
În acest context, se rețin prevederile art. 389 alin. (4) pct. 3) Cod de 
procedură penală, sentința de condamnare se adoptă fără stabilirea pedepsei, cu 
liberarea de răspundere penală în cazurile prevăzute în art.57 şi 58 din Codul 
penal, cu liberarea de pedeapsă în cazul prevăzut în art.93 din Codul penal sau al 
expirării termenului de prescripție.
Potrivit art. 53 lit. g) Cod penal, persoana care a săvârșit o faptă ce conține 
semnele componenței de infracțiune poate fi liberată de răspundere penală de 
către procuror în cadrul urmăririi penale şi de către instanța de judecată la 
judecarea cauzei în cazurile prescripției de tragere la răspundere penală.
În conformitate cu  art. 60 alin. (1) lit. a) Cod penal (în vigoare la data 
comiterii infracțiunii), persoana se liberează de răspundere penală dacă din ziua 
săvîrşirii infracțiunii au expirat 2 ani de la săvîrşirea unei infracțiuni ușoare.
Alin. (2) al aceleași norme indică că, prescripția curge din ziua săvîrşirii 
infracțiunii şi pînă la data rămînerii definitive a hotărîrii instanței de judecată. 
La fel, urmează a se reține că în temeiul rigorilor art. 16 alin. (2) Cod penal, 
infracțiuni ușoare se consideră faptele pentru care legea penală prevede în calitate 
de pedeapsă maximă pedeapsa închisorii pe un termen de până la 2 ani inclusiv. 
Din interpretarea sistemică a normei art. 264 1 alin. (3) Cod penal (în  
vigoare până la modificările din 07.09.2024) reiese că, aceasta este pasibilă 
sancțiunii în formă de muncă neremunerată în folosul comunității de la 200 la 240 
de ore, cu anularea dreptului de a conduce mijloace de transport.
În același context, Colegiul penal scoate în evidență că prescripția tragerii 
la răspundere penală reprezintă un tip de liberare de pedeapsă penală pentru o 
infracțiune datorită trecerii, în anumite condiții, a unui anumit interval de timp de 
la data săvârșirii ei. 
Justificarea prescripției este strâns legată de rațiunea represiunii penale și, 
de aceea, după trecerea unui timp îndelungat de la săvârșirea infracțiunii, 
aplicarea pedepsei devine ineficientă în raport cu scopul pedepsei penale. 
Prevenția generală nu se mai realizează fiindcă rezonanța socială a faptei scade 
considerabil, iar infractorul, asupra căruia planează tot timpul amenințarea 
pedepsei, se poate îndepărta. 
Concomitent cu expirarea termenului prescripției tragerii la răspundere 
penală se stinge și dreptul statului de a stabili răspunderea penală și de a aplica 
pedeapsa prevăzută de lege pentru infracțiunea comisă, stingându-se totodată și 
obligația infractorului de a mai suporta consecințele săvârșirii infracțiunii 
(răspunderea penală).
La fel, Colegiul penal conchide că în conformitate cu art. 89 alin. (1) Cod 
penal, prin liberare de pedeapsa penală se înțelege eliberarea persoanei care a 
săvârșit o infracțiune de la executarea reală, parțială sau totală, a pedepsei penale 
pronunțate prin hotărârea instanței de judecată, iar prin liberarea de răspundere 
penală, în conformitate cu prevederile art. 53 coroborat cu art. 60 din Codul penal, 
se susține teza stingerii dreptului statului de a mai pedepsi şi a obliga infractorul 
să suporte consecințele faptei sale. 
Astfel, raportând normele de drept la circumstanțele de fapt a cauzei, 
Colegiul penal consideră necesar ca Nacu Mihail să fie liberat de pedeapsa penală 
în baza art. 264 1 alin. (3) Cod penal în legătură cu expirarea termenului de 
prescripție privind tragerea la răspundere penală, or, infracțiunea comisă de 
inculpat face parte din categoria infracțiunilor ușoare, iar din momentul comiterii 
faptei – 18.06.2023, până la adoptarea prezentei decizii a expirat mai mult de 2 
ani.
În asemenea circumstanțe, Colegiul penal statuează că în privința 
inculpatului Nacu Mihail sunt aplicabile prevederile art. 389 alin. (4) pct. 3)  Cod 
de procedură penală, în coroborare cu prevederile art.60 alin. (1) lit. a) Cod penal 
în vigoare la data comiterii infracțiunii). 
Subsecvent, Colegiul penal concluzionează asupra temeiniciei soluției 
primei instanțe în latura încasării în beneficiul statului a cheltuielilor judiciare în 
mărime de 2100 lei, or, acestea au fost suportate pentru efectuarea raportului de 
expertiză judiciară nr.34/12/2-R-508 din 17.07.2023, și cad sub incidența 
prevederilor art. 227 și art. 229 Cod de procedură penală și care urmează a fi puse 
în sarcina inculpatului, având în vedere că la momentul derulării acțiunilor de 
urmărire penală aceste cheltuieli au fost suportate de stat, deoarece procesul penal 
era guvernat de principiul prezumției nevinovăției, iar în situația în care în cadrul 
cercetării judecătorești a fost dovedită pe deplin vinovăția inculpatului, ultimul 
urmează să recupereze cheltuielile judiciare suportate de stat pentru efectuarea la 
caz a expertizelor judiciare.
În subsidiar, Colegiul penal consideră că soluția instanței de fond prin care 
a fost soluționată soarta corpurilor delicte este conformă prevederilor art.397 pct. 
3) Cod de procedură penală în coroborare cu art.162 alin.(1) Cod de procedură 
penală, urmând a fi menținută fără modificări.
Generalizând aspectele invocate, Colegiul penal ajunge la concluzia de a 
admite apelul avocatului Dumitru Dulgher în interesele inculpatului Nacu Mihail 
declarat împotriva sentinței Judecătoriei Bălți, sediul Sângerei din 25 aprilie 2025, 
din alte motive decât cele invocate, inclusiv din oficiu, în baza art.409 alin.(2) 
Cod de procedură penală, cu casarea parțială a acesteia în latura pedepsei, 
rejudecarea cauzei și pronunțarea în această parte a unei noi hotărâri, potrivit 
modului stabilit pentru prima instanță, în sensul descris supra, cu menținerea fără 
modificări a celorlalte dispoziții ale sentinței.
În conformitate cu prevederile art. art. 415 alin. (1) pct. 2), 417-418 Cod de 
procedură penală, Colegiul penal,-
D E C I D E :
Apelul avocatului Dumitru Dulgher în interesele inculpatului Nacu Mihail 
declarat împotriva sentinței Judecătoriei Bălți, sediul Sângerei din 25 aprilie 2025, 
prin care Nacu Mihail fost recunoscut vinovat de comiterea infracțiunilor 
prevăzute de art. 2641 alin. (3) și art. 361 alin. (2) lit. b) Cod penal, se admite, din 
alte motive decât cele invocate, inclusiv din oficiu, în baza art.409 alin. (2) Cod 
de procedură penală, cu casarea parțială a sentinței în cauză în latura pedepsei, 
rejudecarea cauzei și emiterea unei noi hotărâri în această parte, potrivit modului 
stabilit pentru prima instanță, după cum urmează:
Nacu Mihail recunoscut vinovat în comiterea infracțiunii prevăzute de art. 
2641 alin. (3) Cod penal, în conformitate cu art. 60 alin. (1) lit. a) Cod penal (în 
vigoare la data comiterii infracțiunii) și art. 389 alin. (4) pct. 3) Cod de procedură 
penală, se liberează de pedeapsa penală în legătură cu intervenirea termenului de 
prescripție.
Nacu Mihail se consideră condamnat în comiterea infracțiunii prevăzute 
art. 361 alin. (2) lit. b) Cod penal și în baza acestei Legi se stabilește pedeapsa cu 
amendă în mărime de 750 (șapte sute cincizeci) unității convenționale, 
echivalentul a 37 500 (treizeci și șapte mii cinci sute) lei.
Potrivit art. 64 alin. (3 1) Cod penal se explică lui Nacu Mihail că, este în 
drept, în termen de cel mult 3 zile lucrătoare din momentul în care hotărîrea 
devine executorie, să achite jumătate din suma amenzii indicate, în acest caz va fi 
considerat că sancțiunea amenzii este executată integral.
În rest dispozițiile sentinței Judecătoriei Bălți, sediul Sângerei din 25 aprilie 
2025 în latura recuperării cheltuielilor judiciare și a soluționării soartei corpurilor 
delicte, se mențin fără modificări.
Decizia este susceptibilă de a fi pusă în executare din momentul adoptării, 
dar poate fi atacată cu recurs la Curtea Supremă de Justiție în termen de 2 (două) 
luni de la data comunicării deciziei integrale.
Dispozitivul deciziei integrale pronunțat public şi decizia integrală 
înmânată/ expediată părților la 11.12.2025.
Președintele ședinței:                      Judecător:                       Judecător:         