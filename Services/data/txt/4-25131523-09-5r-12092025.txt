Dosarul nr. 5r-1625/2025
Nr. PIGD 4-25131523-09-5r-12092025
H O T Ă R Î R E
În numele Legii
12 decembrie 2025                                                           mun. 
Bălţi
Judecătoria Bălți (sediul central) 
Instanța de judecată în componență:
Președintele ședinței, judecător                     Igor 
Mozgovoi 
Grefier                                                                                                 Constanța Rusu
Cu participarea:
Reprezentantului agentului constatator                      Serghei 
Brînza
Avocatului                    Ina 
Cepoi
Contestatarei                                       Vera Culic 
examinând în ședință judiciară publică contestația depusă de Culic Vera împotriva 
procesului-verbal cu privire la contravenție seria/nr. *****din 11.04.2025 și decizia din 
aceeași dată a reprezentantului agentului constatator din cadrul Inspectoratului de Poliție 
Bălți, Brînza Serghei, întocmite în privința lui Culic Vera în baza art. 47 1 alin. (1) Cod 
contravențional.
Termenul de examinare a cauzei: 12.09.2025-12.12.2025.
Procedura de citare legal executată.
În baza materialelor din dosar şi a probelor administrate în şedinţă, instanţa de 
judecată
C O N S T A T Ă:
1.La 11.04.2025 de către reprezentantul agentului constatator din cadrul 
Inspectoratului de Poliție Bălți, Brînza Serghei, a fost întocmit procesul-verbal cu privire 
la contravenție seria/nr. *****în baza art. 47 1 alin. (1) Cod contravențional, pentru faptul 
că,  Culic Vera, în perioada iunie-octombrie 2024, aflîndu-se în mun. Bălți, a acceptat 
și/sau a primit surse financiare prin intermediul aplicaţiei PSB, pentru a vota un anumit 
candidat la alegerile prezidenţiale din 2024 și/sau de a nu vota un anumit candidat la 
alegerile prezidenţiale din 2024.
2.Prin decizia agentului constatator din cadrul Inspectoratului de Poliție Bălți, 
Brînza Serghei adoptată la 11.04.2025, Culic Vera a fost sancționată pentru săvârșirea 
faptei contravenționale prevăzute de art. 47 1 alin. (1) Cod contravențional, cu aplicarea 
amenzii în mărime de 750 unități convenționale, în sumă de 37 500 lei. 
3.La 09.09.2025, Culic Vera a contestat procesul-verbal și decizia 
reprezentantului agentului constatator din cadrul Inspectoratului de Poliție Bălți adoptate 
la 11.04.2025, solicitînd repunerea în termen
4.În motivarea contestației Culic Vera a menționat că, nu este de acord cu 
procesul verbal cu privire la contravenție și decizia de sancționare, menționînd faptul că 
procesul contravențional a fost examinat efectiv în absența sa, nu i-au fost explicate 
drepturile și obligațiile, nu i-a fost asigurat dreptul la apărare, nu i-au fost asigurate 
serviciile unui interpret, nu i-a fost explicată esența faptei imputate și nu i-a fost 
prezentată nici o probă care ar confirma acest fapt, procesul-verbal a fost întocmit cu 
grave erori de conținut, a fost aemnințată cu probleme și mai mari și dosare penale în caz 
de nesupunere.
În tot procesul de constatare a acestei presupuse contravenții a fost supusă unui 
tratament umilitor și degradant, fapt care i-a afectat întreaga familie.
La caz în desăvîrșire lipsește careva material probator care să indice la săvîrșirea 
contravenției incriminate de către contestatară, în procesul-verbal lipsind elementul de 
bază cum ar fi timpul și locul săvîrșirii faptei.
În fond agentul constatator nu a prezentat cine anume i-a oferit bani contestatarei, 
iar o aplicație bancară nu poate fi subiect al contravenției, nu este menționat timpul 
acceptării banilor, care a fost scopul transferului, nu este dovedit dacă banii au ajuns la 
destinatar care să-i fi ridicat, nu este probată legătura cauzală între o aplicație bancară, un 
mesaj de la bancă și alegerile, la fel cum nu este probată și acceptarea participării la 
alegeri din interes material, nefiind probat faptul că anumiți bani au avut scopul 
influențării opiniei la alegeri, mai mult, nu este răsturnată ipoteza unei simple donații sau 
unui simplu transfer bancar.
Unica pretinsă probă a poliției ar fi o oarecare listă precum că există un mesaj de la 
o bancă străină pe un număr de telefon precum că ar fi existat un transfer, date care nici 
nu au fost verificate corespunzător.   
5.Contestatara Culic Vera, în cadrul ședinței de judecată a declarat că, nu-și 
amintește exact ziua, a venit poliția la poartă, starea sa de sănătate era foarte rea. I-au 
comunicat amenințînd-o că dacă v-a spune adevarul va primi o amendă de  25 000 lei, iar 
dacă nu recunoaște de 37 500 lei. Menționează că, nu este vinovată cu nimic. Nu a înțeles 
ce i se impune. Nu a fost nicăieri, nu a primit nici un mesaj, nu o leagă nimic cu banca 
respectivă. Ei i-au comunicat că a primit 12 mesaje, ea le-a zis că nu a primit careva bani. 
Nimeni nu i-a propus nimic și nu a spus nimănui precum că ar accepta ceva. Ei au 
întocmit singuri actul contestat, ea nu a semnat. Precizează că, vina nu recunoaște. 
Numărul a fost cumpărat de ea. Nu a fost cînd s-a întocmit procesul verbal.
6.În şedinţa de judecată reprezentantul agentului constatator din cadrul 
Inspectoratului de Poliție Bălți, Brînza Serghei a solicitat respingerea contestației ca fiind 
neîntemeiată, solicitînd menținerea în vigoare a actelor contestate.
7.Apărătorul în atenția autorului contestației a solictat admiterea contestației 
și anularea procesului contravențional dat fiind că lipsește faptul contravenției, mai mult, 
apărătorul a specificat că, clienta sa are probleme serioase de sănătate, totodată solicitînd 
repunerea în termenul de atac. 
8.În cadrul ședinței de judecată a fost cercetat în original procesul-verbal cu 
privire la contravenție seria/nr. *****din 11.04.2025 și decizia de sancționare din 
11.04.2025, întocmite în privința lui Culic Vera în baza art. 47 1 alin. (1) Cod 
contravențional.
9.Examinînd contestaţia înaintată în raport cu materialele cauzei, instanţa de 
judecată a ajuns la următoarele concluzii. 
10.În sensul art. 395 alin. (1) pct. 2) și (1 1) Cod contravenţional, instanţa 
judecă contestaţiile împotriva deciziilor autorităţilor competente să soluţioneze cauzele 
contravenţionale, procurorului. 
Contestaţia împotriva deciziei în cauza contravenţională se examinează de către 
instanţa de judecată în a cărei rază teritorială activează autoritatea competentă sau 
procurorul care a emis decizia, ori de către instanţa de la locul unde îşi are sediul 
autoritatea competentă, pentru cazurile prevăzute la art. 394 alin. (11).
11.Conform materialelor dosarului la 11.04.2025 de către reprezentantul 
agentului constatator din cadrul Inspectoratului de Poliție Bălți, Brînza Serghei, a fost 
întocmit procesul-verbal cu privire la contravenție seria/nr. *****în baza                art. 
471 alin. (1) Cod contravențional, pentru faptul că, Culic Vera, în perioada iunie-
octombrie 2024, aflîndu-se în mun. Bălți, a acceptat sau/şi a primit surse financiare prin 
intermediul aplicaţiei PSB, pentru a vota un anumit candidat la alegerile prezidenţiale din 
2024 și/sau de a nu vota un anumit candidat la alegerile prezidenţiale din 2024.
Prin decizia agentului constatator din cadrul Inspectoratului de Poliție Bălți, 
Brînza Serghei adoptată la 11.04.2025, Culic Vera a fost sancționată pentru săvârșirea 
faptei contravenționale prevăzute de art. 471 alin. (1) Cod contravențional, cu aplicarea 
amenzii în mărime de 750 unități convenționale, în sumă de 37 500 lei.
Contestatara, ne fiind de acord cu procesul-verbal și decizia sus indicate, le-a 
contestat.
12.Cu referire la termenul de depunere a contestației, se accentuează faptul că, 
în conformitate cu prevederile alin. (1) și (2) art. 448 Cod contravenţional, 
contravenientul, victima sau reprezentantul acestora, procurorul, dacă este parte în cauza 
contravențională, în cazul în care nu sînt de acord cu decizia agentului constatator sau în 
cazul în care aceasta a fost emisă cu încălcarea normelor procesuale stabilite de prezentul 
cod, sînt în drept să conteste decizia emisă asupra cauzei contravenționale. Termenul de 
contestare a deciziei agentului constatator este de 15 zile de la data emiterii acesteia sau, 
pentru părțile care nu au fost prezente la şedința de examinare a cauzei contravenționale, 
de la data înmînării copiei de pe decizia respectivă în condițiile art. 4471 alin. (8).
În cazul omiterii termenului prevăzut la alin. (1) din motive întemeiate, dar nu mai 
tîrziu de 15 zile de la data începerii executării sancțiunii sau a perceperii despăgubirii 
materiale, persoana față de care a fost emisă decizia poate fi repusă în termen, la cerere, 
de către instanța de judecată competentă să examineze contestația.
Totodată, potrivit prevederilor art. 4471 alin. (8) Cod contravențional, în termen de 
cel mult 3 zile de la data emiterii deciziei, copiile de pe aceasta se remit părților care nu 
au fost prezente la examinarea cauzei contravenționale şi, la cerere, celor prezente, faptul 
expedierii consemnîndu-se în dosar. 
Astfel, din conținutul procesului-verbal cu privire la contravenţie, instanța de 
judecată atestă faptul că, procesul-verbal cu privire la contravenţie a fost întocmit în 
prezența contravenientei care a refuzat să-l semneze, totodată din conținutul contestației 
reiese faptul că, petiționara a omis termenul de depunere a contestatiei nu din rea-credință 
sau neglijență, ci din cauza faptului ca nu i-a fost explicat dreptul procedural de a 
contesta procesul-verbal în termen de 15 zile. Lipsa informării corespunzatoare cu privire 
la acest drept fundamental constituie о încalcare gravă a dreptului la aparare efectivă, 
garantat de art. 26 Cod contraventional și de art. 6 din Convenția Europeană a Drepturilor 
Omului. În absența unei informări clare și comprehensible, contravenientul nu a avut 
posibilitatea reală de a-si exercita drepturile procesuale în mod efectiv.
În acelaşi timp, la materialele procedurii contravenţionale nu este prezentă nici o 
dovadă sau înscris care ar confirma recepționarea de către petentă a actelor contestate. 
În partea respectivă reprezentantul agentului constatator nu a prezentat instanţei 
careva obiecţii.
Astfel, avînd în vedere cele menţionate, ţinînd cont de faptul că, procesul-verbal 
cu privire la contravenție seria/nr. *****şi deciziei de sancționare din 11.04.2025 emise 
de agentul constatator din cadrul Inspectoratului de Poliție Bălți, Brînza Serghei au fost 
întocmite în lipsa contravenientei, iar copia acestora nu a fost recepţionată de către 
contravenientă, aceasta fiind lipsit de dreptul de a contesta actul emis în privința sa în 
termen de 15 zile, instanţa de judecată constată că contravenienta Culic Vera  a omis 
termenul de atac din motive întemeiate, ceea ce denotă necesitatea repunerii contestaţiei 
depusă de Culic Vera în termenul de atac.
13.În conformitate cu art. 8 alin. (2) Cod contravențional, este supusă 
răspunderii contravenţionale numai persoana care a săvârșit cu intenţie sau din 
imprudenţă o faptă prevăzută de legea contravenţională. 
În conformitate cu art. 440 alin. (1) Cod contravențional, constatarea faptei 
contravenţionale înseamnă activitatea, desfăşurată de agentul constatator, de colectare 
şi de administrare a probelor privind existenţa contravenţiei, deciziei privind examinarea 
contravenţiei în temeiul constatării agentului constatator sau procesului-verbal cu 
privire la contravenţie, de aplicare a sancţiunii contravenţionale sau de trimitere, a 
dosarului, după caz, funcționarului abilitat să examineze cauza contravențională, din 
cadrul autorității din care face parte agentul constatator, în instanţa de judecată sau în 
alt organ spre soluţionare. 
În conformitate cu art. 442 alin. (1) Cod contravențional, procesul-verbal cu privire 
la contravenţie este un act prin care se individualizează fapta ilicită şi se identifică 
făptuitorul. 
Procesul-verbal se încheie de agentul constatator pe baza constatărilor personale 
şi a probelor acumulate, în prezenţa făptuitorului sau în absenţa lui. 
14.La caz, în sarcina lui Culic Vera de către agentul constatator a fost 
consemnat că numita, în perioada iunie-octombrie 2024, aflîndu-se în mun. Bălți, a 
acceptat sau/şi a primit surse financiare prin intermediul aplicaţiei PSB, pentru a vota un 
anumit candidat la alegerile prezidenţiale din 2024 și/sau de a nu vota un anumit candidat 
la alegerile prezidenţiale din 2024.
Analizând conținutul procesului-verbal cu privire la contravenție, instanța reține că 
agentul constatator a consemnat, în mod cumulativ, atât acceptarea, cât și primirea 
mijloacelor bănești de către contestatară în scopul votării sau nevotării unui candidat la 
alegerile prezidențiale.
Totuși, examinând materialele aflate la dosar, instanța constată că probele 
administrate – în special datele extrase din măsurile speciale de investigație și cele 
provenite din cauza penală conexă – susțin, în mod rezonabil, doar componenta acceptării 
mijloacelor financiare prin intermediul aplicației bancare „PSB”, atribuită terminalului 
mobil utilizat de contestatară.
În ceea ce privește elementul distinct al „primirii” efective a unor mijloace bănești, 
instanța reține că nu există, în dosar, probe concludente sau directe care să confirme 
încasarea unor sume de bani de către contestatar – lipsind orice evidență financiară, 
bancară ori declarație confirmativă în acest sens.
Într-o altă ordine de idei instanța relevă că în evaluarea tipicității faptei imputate, 
este necesară o disociere conceptuală între „acceptarea” mijloacelor bănești și „primirea” 
efectivă a acestora, ambele fiind termeni cu relevanță juridică distinctă în materia 
contravențională. 
Astfel, acceptarea desemnează manifestarea de voință a unei persoane prin care 
aceasta consimte, în mod direct sau indirect, să beneficieze de surse financiare în scopul 
prevăzut de norma sancționatorie. 
Este un act cu caracter intențional, susceptibil de a fi dedus inclusiv din conduita 
persoanei și din circumstanțele obiective ale cauzei, chiar în lipsa materializării efective a 
transferului bănesc.
Pe cînd primirea implică, pe lângă consimțământ, executarea materială a 
transferului de valori – respectiv intrarea efectivă în posesia sumelor de bani sau a altor 
avantaje patrimoniale, fapt ce reclamă o probă de natură obiectivă (extrase bancare, 
confirmări de tranzacții, înscrisuri contabile, interceptări cu conținut tranzacțional 
verificabil).
În prezenta cauză, probatoriul administrat constă în date rezultate din măsuri 
speciale de investigație și din raportul de analiză informațional-criminală, din care se 
desprinde doar elementul instalării și utilizării aplicației PSB – urmărită de organele de 
drept ca vehicul pentru operațiuni financiare cu scop electoral. 
Aceste date pot susține, prin coroborare, prezumția rezonabilă a acceptării unui 
astfel de mecanism financiar.
Cu toate acestea, nu există în dosar elemente probatorii care să ateste materializarea 
transferului – respectiv că pe contul bancar virtual al contestatarei au fost efectiv virate 
mijloace bănești în perioada și cu scopul indicate. 
Lipsesc documente bancare, confirmări de plată, înregistrări tehnice ale tranzacțiilor 
sau orice alt înscris de natură să probeze intrarea efectivă a sumelor în patrimoniul său.
În consecință, instanța apreciază că fapta contravențională poate fi reținută parțial, 
în limitele acceptării unor surse financiare în scopul menționat, dar nu și în ceea ce 
privește primirea efectivă a acestora, în lipsa unor dovezi concludente.
14.1. Sub aspectul legalităţii procesului-verbal cu privire la contravenție, instanţa 
de judecată denotă că, motivele de nulitate absolută a actului atacat pot fi invocate atât 
de părţi, cât şi din oficiu de către instanţă întru asigurarea respectării principiului 
legalităţii şi dreptăţii, consacrate expres în art. 5 şi 7 din Codul contravenţional. 
Legea contravenţională prevede redactarea procesului-verbal cu privire la 
contravenţie într-o anumită forma „ad validitatem”, cu respectarea tuturor prescripţiilor 
legale de fond şi de formă, pentru încheierea sa valabilă, în scopul producerii efectelor 
juridice, pentru care a fost întocmit. 
În acest context, respectarea exigențelor legale prevăzute la art. 443 Cod 
contravenţional sunt impuse agentului constatator la întocmirea procesului-verbal cu 
privire la contravenţie prin prisma art. 445 alin. (1) Cod contravenţional. 
În această ordine de idei, din punct de vedere al legalităţii procesului-verbal cu 
privire la contravenție, instanţa constată că acesta a fost încheiat cu respectarea 
dispoziţiilor legale incidente şi cuprinde toate menţiunile obligatorii prevăzute de art. 
443 Cod contravenţional, neexistând cazuri de nulitate absolută ce ar putea fi invocate 
din oficiu. 
În consecinţă, instanţa constată că forţa probantă a actului atacat nu a fost 
înlăturată, el bucurându-se în continuare de prezumţia de legalitate şi temeinicie 
instituită de lege în favoarea sa. 
Sub aspectul temeiniciei procesului-verbal cu privire la contravenție, instanţa 
evidenţiază că forţa probantă a proceselor-verbale este lăsată la latitudinea fiecărui 
sistem de drept, putându-se reglementa importanţa fiecărui mijloc de probă, însă 
instanţa are obligaţia de a respecta caracterul echitabil al procedurii în ansamblu atunci 
când administrează şi apreciază probatoriul (cauza Bosoni v. Franţa, hotărârea din 7 
septembrie 1999). 
În raport cu cele enunţate, art. 425 alin. (2) Cod contravenţional cuprinde dispoziţii 
exprese cu privire la forţa probantă a procesului-verbal cu privire la contravenţie, fiind 
reglementat că, în calitate de probe se admit elementele de fapt constatate prin 
intermediul următoarelor mijloace: procesul-verbal cu privire la contravenţie. 
La fel, instanţa reţine că, legislatorul în art. 442 alin. (1) Cod contravenţional, a 
definit procesul-verbal cu privire la contravenţie, ca fiind un act prin care se 
individualizează fapta ilicită şi se identifică făptuitorul.
Subsecvent, a fost legiferat şi faptul că, procesul-verbal se încheie de agentul 
constatator pe baza constatărilor personale şi a probelor acumulate, în prezenţa 
făptuitorului sau în absenţa lui. 
În această ordine de idei şi din interpretarea art. 425 alin. (2) şi art. 442 alin. (1)  
Cod contravenţional, rezultă că procesul-verbal cu privire la contravenție seria/nr. 
*****din 11.04.2025 face dovada cu privire la încadrarea în drept şi situaţia faptică 
stabilită de reprezentantul agentului constatator, reținută parțial de instanță doar în partea 
acceptării de către petenta Culic Vera a mijloacelor financiare în scopul votării sau 
nevotării unui candidat la alegerile prezidențiale, urmând a fi examinat în raport cu actele 
existente la dosar. 
Acțiunile lui Culic Vera, corect au fost încadrate în conformitate cu art. 471 alin. (1) 
Cod contravențional, respectiv, cu privire la starea de fapt fixată de reprezentantul 
agentului constatator în procesul-verbal cu privire la contravenţie doar în partea 
acceptării mijloacelor bănești şi în corespundere cu art. 425 alin. (2), (3), (4), (5) Cod 
contravenţional, instanţa de judecată reţine că aceasta a fost confirmată prin probe 
pertinente, concludente şi utile cazului contravenţional: 
-copia ordonanței procurorului din 22.10.2024 prin care s-au dispus efectuarea 
măsurii speciale de investigație colectarea de informație de la furnizorii de servicii de 
comunicații electronice privind aplicația mobilă cu identificatorul „PSB” ce aparține  
BC „Promsveazibank” din Federația Rusă și copia ordonanței procurorului din 
19.11.2024 prin care s-au dispus efectuarea măsurii speciale de investigație identificarea 
abonatului sau utilizatorului unei rețele de comunicații electronice;
-copia încheierii Judecătoriei Chișinău (sediul Ciocana) din 22.10.2024, prin care 
a fost admis demersul procurorului și a fost autorizată măsura specială de investigație: 
colectarea de informație de la furnizorii de servicii de comunicații electronice privind 
aplicația mobilă cu identificatorul „PSB” ce aparține BC „Promsveazibank” din 
Federația Rusă pentru perioada de timp 01.01.2024-22.10.2024; 
-copia proceselor-verbale privind consemnarea măsurii speciale de investigație din 
06.11.2024 și din 09.12.2024; 
-copia ordonanței privind aprecierea pertinenței rezultatelor măsurii speciale de 
investigați din 08.11.2024 și 11.12.2024 prin care s-a dispus constatarea respectării 
condițiilor și temeiurile legale prevăzute de Codul de procedură penală la efectuarea 
măsurilor speciale de investigație și apreciate ca fiind pertinente rezultatele acestora; 
-copia încheierilor și mandatelor Judecătoriei Chișinău (sediul Ciocana) din 
01.04.2025 prin care a fost admis demerul procurorului și a fost autorizată folosirea 
datelor obținute în urma efectuării măsurilor speciale de investigație, din cauza penală 
***** în cauza contravențională RAP01 433516; 
-copia raportului de analiză informațional criminală efectuat în temeiul cauzei 
penale nr. *****, conform elementelor constitutive ale infracțiunii prevăzute de art. 181 3 
și art. 243 alin. (3) lit. a), b) Cod penal; 
-raportul șefului SSP a IP Bălți comisar principal Vadim Budarețchi din 09.04.2025 
prin care a fost informat șeful IP Bălți Ion Volontir despre parvenirea în cadrul 
Secretariatului de poliție Bălți a solicitării INSP prin care se comunică despre inițierea 
în baza art. 374 alin. (2 1) Cod contravențional a procesului contravențional nr. RAP 
01433516 cu privire la acțiunile unor persoane implicate în faptele sancționate de art. 
471 alin. (1) Cod contravențional, în acest sens solicitînd în baza art. 393 alin. (2) Cod 
contravențional înregistrarea raportului în Regsitrul de evidență a altor infomații 
referitoare la infracțiuni al IP Bălți; 
-extras din fișierele prezentate la raportul de analiză informațional criminală cu 
identificarea numărului cartelei SIM;
-procesul-verbal cu privire la contravenție seria/nr. *****din 11.04.2025.
Deasemenea, instanţa apreciază că, în măsura în care procesul-verbal cu privire la 
contravenţie nu este afectat de vicii de legalitate, valoarea sa probatorie nu trebuie 
exclusă. 
Mai mult, la examinarea cauzei, contestatara nu a prezentat careva probe în favoarea 
sa, iar instanţa nu a stabilit că datele înserate de agentul constatator în actul atacat au fost 
obţinute prin acţiuni ilegale enumerate expres în art. 425 alin. (6)                    Cod 
contravenţional. 
În această ordine de idei, reprezentantul agentului constatator a făcut dovadă stării 
de fapt reținută de instanță în partea elementului constitutiv „acceptarea” prin 
înscrisurile depuse la dosar, apreciate de instanţa de judecată, iar instanţa reţine că 
încheierea procesului-verbal cu privire la contravenţie este temeinică în sensul descris 
supra.
15. În continuare, se subliniază faptul că, potrivit pct. 310 din decizia de 
inadmisibilitate privind excepțiile de neconstituționalitate a unor prevederi din articolul 
471 din Codul contravențional din 21.01.2025, Curtea indică că sintagma „exercitarea 
sau neexercitarea unor drepturi electorale”, care nu ar prevedea un mecanism de 
verificare a modului în care persoana și-a exercitat votul, Curtea menționează că 
articolul 471 alin. (1) descrie doar fapta, nu şi urmarea prejudiciabilă. 
Altfel spus, contravenţia în discuţie este una formală și nu obligă autoritățile să 
verifice dacă alegătorul a votat pentru candidatul sau pentru partidul politic care l-a 
corupt. 
Curtea consideră că existența unui astfel de mecanism ar contraveni caracterului 
secret al votului, garantat de articolul 38 din Constituție, astfel fiind constatat că Curtea 
constată că dispozițiile contestate nu afectează articolul 22 în coroborare cu articolele 1 
alin. (3) şi 23 alin. (2) din Constituţie, din perspectiva argumentelor invocate în sesizări. 
Potrivit pct 317 din aceeași decizie, votul secret şi liber exprimat al alegătorilor 
constituie elementul de bază al alegerilor libere şi democratice şi al dreptului de vot. 
Coruperea alegătorilor sau vânzarea voturilor sunt incompatibile cu conceptul 
alegerii democratice şi printr-un vot liber exprimat de către cetăţeni a organelor 
reprezentative şi fraudează competiţia bazată pe idei şi pe programe politice desfăşurată 
între partidele politice şi între candidaţi (a se vedea HCC nr. 25 din 28 noiembrie 2024, 
§ 102). 
În acest sens, Declaraţia Universală a Drepturilor Omului, adoptată şi proclamată 
de Adunarea Generală a ONU, în art. 21 stipulează că „orice persoană are dreptul de a 
lua parte la conducerea treburilor publice ale ţării sale, fie direct, fie prin reprezentanţi 
liber aleşi; orice persoană are dreptul de acces egal la funcţiile publice din ţara sa; 
voinţa poporului trebuie să constituie baza puterii de stat; această voinţă trebuie să fie 
exprimată prin alegeri nefalsificate, care să aibă loc în mod periodic prin sufragiu 
universal, egal şi exprimat prin vot secret sau urmând o procedură echivalentă care să 
asigure libertatea votului”. 
Alegerile reprezintă actul de transmitere a puterii de la cetăţean la reprezentanţii 
săi, procedura de formare a unui organ de stat sau învestirea unei persoane cu atribuţii 
publice, realizată prin intermediul votului, în condiţiile în care pentru obţinerea 
mandatului respectiv sînt propuse două sau mai multe candidature, ele vizează acţiunile 
cetăţenilor, partidelor şi altor organizaţii social-politice, organelor electorale şi altor 
organe de stat, orientate spre întocmirea listelor electorale, desemnarea şi înregistrarea 
candidaţilor, efectuarea agitaţiei electorale, votarea şi constatarea rezultatelor votării, 
precum şi alte acţiuni electorale realizate în conformitate cu legislaţia în vigoare. 
Alegerile constituie o formă a suveranităţii unui popor şi principiul de bază al 
democraţiilor reprezentative. 
Prin alegeri libere şi corecte se asigură legitimitatea politică fără de care 
guvernările democratice nu pot fi eficiente. 
Constituţia Republicii Moldova, prevede la art. 2 alin. (1) că, Suveranitatea 
naţională aparţine poporului Republicii Moldova, care o exercită în mod direct şi prin 
organele sale reprezentative, în formele stabilite de Constituţie. Art. 38 alin. (1), voinţa 
poporului constituie baza puterii de stat. Această voinţă se exprimă prin alegeri libere, 
care au loc în mod periodic prin sufragiu universal, egal, direct, secret şi liber exprimat. 
Iar principiile participării la alegeri sunt: -vot universal - cetăţenii Republicii 
Moldova pot alege şi pot fi aleşi fără deosebire de rasă, naţionalitate, origine etnică, 
limbă, religie, sex, opinie, apartenenţă politică, avere sau origine social; - vot egal – în 
cadrul oricărui scrutin, fiecare alegător are dreptul la un singur vot. Fiecare vot are 
putere juridică egală, - vot direct - alegătorul votează personal. Votarea în locul unei 
alte persoane este interzisă; -vot secret - votarea la alegeri şi/sau referendum este 
secretă, excluzându-se astfel posibilitatea influenţării voinţei alegătorului; -vot liber 
exprimat - nimeni nu este în drept să exercite presiuni asupra alegătorului pentru a-1 
face să voteze sau să nu voteze, precum şi pentru a-l împiedica să-şi exprime voinţa în 
mod independent. 
Coruperea procesului electoral încalcă flagrant principiile date, mai ales a votului 
liber exprimat, afectează grav credibilitatea corectitudinii și libertății desfăşurării 
alegerilor, subminând întreg sistemul democratic. 
Deci, instanţa statuează în afara oricăror dubii, că într-adevăr fapta incriminată a 
avut loc, cu vinovăţie, chiar dacă ultima invocă lipsa faptei contravenţiei şi nu infirmă de 
altfel faptele incriminate, instanța remarcă că, argumentele lui Culic Vera nu sunt însoţite 
de circumstanţe obiective întemeiate sau alte probe relevante în acest sens, ci doar cu o 
referinţă abstractă la administrarea ineficientă a probelor în acuzarea sa. 
16. Cît privește argumentele invocate de petentă, instanța le consideră neîntemeiate 
și declarative, fiind făcute în scopul de apărare, or, necesitatea aplicării sancțiuni 
respective se impune a fi luată pentru a transmite în societate mesajul că legea trebuie 
respectată, aceasta fiind unica pârghie procesuală în măsură să dea eficiență principiilor 
enunțate în art. 2 Cod contravențional, și anume: apărarea drepturilor şi libertăţilor 
legitime ale persoanei, apărarea proprietăţii, ordinii publice, a altor valori ocrotite de lege 
în soluţionarea cauzelor contravenţionale, precum şi în prevenirea săvârșirii de noi 
contravenţii.
Evaluarea judiciară a legalității și temeiniciei procesului-verbal de constatare a 
contravenției presupune, în mod necesar, coroborarea probatoriului administrat cu 
exigențele de legalitate formală și substanțială, în lumina unui standard de analiză propriu 
materiei contravenționale, distinct de rigorile procesului penal.
În speță, instanța constată că ansamblul probelor administrate – incluzând încheieri 
și mandate judecătorești emise de Judecătoria Chișinău, ordonanțe ale procurorului 
privind autorizarea unor măsuri speciale de investigație (MSI), precum și extrase din 
raportul de analiză informațional-criminală – configurează o imagine probatorie unitară, 
care susține, dincolo de dubii rezonabile în sfera contravențională, existența faptei și 
vinovăția subiectului sancțiunii.
Dovezile menționate relevă în mod coerent faptul că terminalul mobil atribuit 
contestatarei a recepționat, în contextul unei anchete penale de interes public major 
mesaje text provenind de la aplicația bancară „PSB” – asociată Băncii Comerciale 
„Promsveazibank” din Federația Rusă, entitate menționată în cauze penale conexe pentru 
implicarea în mecanisme opace de finanțare electorală ilicită.
Deși procesul-verbal contravențional a fost întocmit cu respectarea cadrului 
normativ aplicabil, în etapa prealabilă de constatare, aceasta nu a oferit declarații 
agentului constatator.
În prezenta cauză, contestatara a ales să nu rămână în tăcerea absolută a negației, ci 
a furnizat instanței o explicație și din această perspectivă, apărarea nu este una pur pasivă, 
ci vocală, chiar dacă argumentele aduse au caracter vădit autoexculpator. 
Cu toate acestea, examinând în substanță conținutul acestor declarații, se impune o 
constatare fundamentală: ele nu reușesc să contrabalanseze nucleul probator administrat 
de către autoritate și, prin anumite afirmații, ele confirmă tocmai ipoteza normativă care 
fundamentează răspunderea contravențională.
Declarația contestatarei are o natură unilaterală și subiectivă, în absența unei 
coroborări externe, ea nu poate constitui un temei suficient pentru exonerare. 
Dreptul contravențional, asemenea dreptului penal, recunoaște că orice explicație a 
justițiabilului trebuie examinată, dar valoarea sa probatorie rămâne condiționată de 
verificări obiective. 
În acest caz, contestatara afirmă că „nu-și amintește exact ziua, a venit poliția la 
poartă, starea sa de sănătate era foarte rea. I-au comunicat amenințînd-o că dacă v-a 
spune adevarul va primi o amendă de  25 000 lei, iar dacă nu recunoaște de 37 500 lei. 
Menționează că, nu este vinovată cu nimic. Nu a înțeles ce i se impune. Nu a fost nicăieri, 
nu a primit nici un mesaj, nu o leagă nimic cu banca respectivă. Ei i-au comunicat că a 
primit 12 mesaje, ea le-a zis că nu a primit careva bani. Nimeni nu i-a propus nimic și nu 
a spus nimănui precum că ar accepta ceva. Ei au întocmit singuri actul contestat, ea nu a 
semnat. Precizează că, vina nu recunoaște. Numărul a fost cumpărat de ea. Nu a fost 
cînd s-a întocmit procesul verbal”. 
Or, aceste enunțuri, în lipsa unui suport factual extern, nu depășesc nivelul de 
simple afirmații autoreferențiale.
În consecință, apărarea – chiar dacă vocală și formal prezentă – rămâne insuficientă 
pentru a combate veridicitatea imputării. 
Negarea simplă, lipsită de orice suport factual sau de un cadru narativ alternativ care 
să pună sub semnul întrebării veridicitatea constatărilor tehnice, se transformă            într-
un act de autodefensivă pur formal, cu valoare retorică, dar fără forță de contrapondere în 
raport cu probele administrate. 
Mai mult, ordinea juridică nu poate valida o concepție în care datele rezultate din 
măsuri speciale de investigație, autorizate de instanțe și verificate prin filtre procedurale 
stricte, ar fi neutralizate printr-o simplă propoziție negativă a celui vizat. 
O asemenea abordare ar conduce la subminarea principiului securității juridice și ar 
dezarma autoritatea statului în fața unor mecanisme sofisticate de eludare a normei, 
transferând balanța procesuală într-o zonă a arbitrariului.
În ierarhia probelor, constatările tehnice obținute prin mecanisme procedurale 
reglementate – cum sunt colectarea de informații de la furnizorii de servicii de 
comunicații electronice – au o valoare probatorie inerent superioară afirmațiilor 
subiective, mai ales atunci când acestea nu sunt dublate de elemente coroborative. 
În plan epistemologic, proba tehnică are vocația certitudinii verificabile, în vreme ce 
simpla negare nu reprezintă decât un act unilateral de voință discursivă, lipsit de ancoraj 
obiectiv.
Prin urmare, instanța respinge contestația și reține că răspunderea contravențională a 
contestatarei se activează prin îndeplinirea elementului de acceptare, astfel cum este 
dovedit, iar sancțiunea contravențională aplicată respectă exigențele de legalitate, 
temeinicie și proporționalitate.  
16.1.În argumentarea poziției procesuale, contestatara a invocat, în mod generic, 
o serie de deficiențe procedurale și pretinse încălcări ale drepturilor fundamentale care, în 
viziunea sa, ar vicia întregul proces contravențional și ar impune anularea actelor emise 
de autoritățile competente.
Astfel, aceasta a susținut, că procedura a fost desfășurată în absența sa efectivă, fără 
a-i fi comunicate drepturile și obligațiile procesuale, fără a beneficia de serviciile unui 
interpret, fără a-i fi explicată natura faptei imputate și fără a-i fi prezentate probele care ar 
fundamenta răspunderea contravențională. Mai mult, a reclamat existența unor presiuni 
de natură intimidantă exercitate de către organul constatator, precum și un tratament 
pretins umilitor și degradant, cu efecte asupra echilibrului emoțional al familiei.
Aceste afirmații, deși de o gravitate incontestabilă la nivel declarativ, impun o 
examinare riguroasă, atât sub aspectul temeiniciei și verosimilității lor, cât și în raport cu 
standardele de legalitate și de protecție a drepturilor fundamentale aplicabile în materia 
contravențională.
Instanța reține că, în conformitate cu art. 384 alin. (2) Cod contravențioanl, 
persoana în privința căreia s-a pornit procedura contravențională beneficiază de o serie de 
drepturi procesuale, inclusiv: de a fi informată despre învinuirea adusă, de a avea acces la 
dosar, de a beneficia de interpret/traducător, de a contesta actele, precum și de a fi asistată 
de apărător. 
Obligația autorităților este de a asigura efectiv exercitarea acestor drepturi, în mod 
concret și nu formal.
Cu toate acestea, invocarea generică a unei încălcări, nu echivalează cu dovedirea 
existenței acesteia. În cauză, contestatara nu a făcut dovada că a fost împiedicată obiectiv 
să participe la examinarea cauzei sau că a formulat, în timp util, solicitări privind 
asistența lingvistică, consultarea dosarului sau explicarea faptei imputate. 
Lipsa unor demersuri clare în acest sens, coroborată cu refuzul participării la 
ședințele de judecată, nu poate fi imputată instanței ori organului de constatare, în lipsa 
unor elemente factuale concrete.
În ceea ce privește acuzațiile privind presiunile exercitate asupra sa și tratamentul 
umilitor, instanța este chemată să analizeze dacă faptele descrise se încadrează, în mod 
obiectiv, în noțiunea de tratament degradant. 
Potrivit practicilor judiciare constante naționale și internaționale, un tratament poate 
fi calificat ca „degradant” doar dacă atinge un prag minim de severitate, iar suferința 
impusă este intenționată și contravine demnității umane.
Or, în lipsa unor probe sau mărturii obiective care să confirme exercitarea unor 
presiuni nelegitime, amenințări concrete sau comportamente abuzive, simpla 
nemulțumire subiectivă a persoanei față de declanșarea procedurii ori de existența unei 
sancțiuni nu poate fundamenta o constatare de încălcare a art. 3 din CEDO sau a 
principiilor constituționale privind demnitatea umană.
Totodată, trebuie menționat, că orice procedură contravențională, prin natura sa 
represivă, generează o anumită tensiune sau disconfort pentru subiectul sancțiunii. 
Cu toate acestea, disconfortul firesc derivat din aplicarea legii nu poate fi echivalat 
cu un tratament umilitor, în absența unui exces de autoritate sau a unei conduite abuzive 
dovedite.
În concluzie, afirmațiile contestatarei necesită o abordare echilibrată și nuanțată: 
respectarea drepturilor procesuale trebuie garantată în mod efectiv, însă contestarea 
procedurii contravenționale nu poate fi fundamentată doar pe declarații nedovedite, ci 
presupune identificarea unor vicii procedurale concrete, dublate de probe care să susțină 
realitatea încălcărilor invocate. 
În lipsa acestora, instanța nu poate reține existența unor atingeri aduse dreptului la 
apărare sau demnității persoanei.
16.2. Apărarea invocă lipsa unor probe „individualizate” care să o lege pe 
contestatară de presupusa conduită incriminabilă. Totuși, în dreptul contravențional, 
standardul probatoriu este unul de suficiență, nu de certitudine absolută (beyond 
reasonable doubt), ca în materia penală.
Jurisprudența națională și a CEDO admite că probe indirecte (circumstanțiale) pot 
fundamenta o decizie sancționatorie, atâta timp cât sunt convergente, coroborate și nu 
lasă loc unei versiuni alternative rezonabile.
În prezenta cauză, nu este vorba despre simple deducții speculative, ci despre probe 
derivate din autorizații judiciare valide privind măsuri speciale de investigație (MSI) — 
inclusiv colectarea de date electronice, dispuse în cadrul unei cauze penale cu relevanță 
sistemică.
Acestea nu sunt doar probe „circumstanțiale”, ci elemente probatorii de înaltă 
credibilitate și cu greutate juridică, întrucât au fost: autorizate de un judecător, executate 
de organul de urmărire penală în condiții de legalitate, documentate prin încheieri și 
ordonanțe și puse la dispoziția instanței în condiții de contradictorialitate.
Apărarea invocă o teză formal corectă, dar juridic incompletă: - cetățenii nu sunt 
interziși de lege să instaleze aplicații bancare, iar acest act în sine nu poate constitui faptă 
sancționabilă, or, libertatea instalării aplicațiilor în telefon personal este un drept, nu o 
imunitate absolută.
Într-un spațiu juridic democratic, utilizatorul de tehnologie beneficiază de libertatea 
de acces și instalare a aplicațiilor informatice, inclusiv a celor bancare, în virtutea 
drepturilor fundamentale la viață privată, autonomie individuală și libertate economică. 
Totuși, aceste libertăți nu pot fi absolutizate în dauna valorilor de interes public 
major, precum securitatea națională, ordinea constituțională și transparența finanțărilor 
politice.
Astfel, exercițiul unui drept aparent neutru – instalarea unei aplicații bancare – 
trebuie contextualizat juridic în funcție de scopul real, cadrul factologic și implicațiile 
sociale ale utilizării acelei aplicații. 
Doar în această cheie poate fi analizată compatibilitatea conduitei cu normele de 
drept contravențional, în special în materia contravențiilor cu caracter financiar-electoral.
Argumentul apărării, potrivit căruia simpla instalare a unei aplicații bancare – în 
speță PSB, asociată instituției financiare „Promsveazibank” (Federația Rusă), nu ar putea 
constitui o faptă ilicită, prezintă o viziune reductivă și formalistă, insuficient adaptată la 
exigențele actuale ale dreptului contravențional și ale ordinii juridice europene.
Această linie de apărare ignoră un principiu fundamental în materia răspunderii 
juridice: nu actul în sine este incriminabil, ci circumstanțele contextuale care transformă 
o conduită aparent neutră într-una cu potențial infracțional sau contravențional.
Din prcatica judiciară constantă rezultă că neutralitatea formală a unui instrument 
digital (precum o aplicație bancară) poate fi transformată în relevanță juridică atunci când 
utilizarea sa are loc într-un context suspect, lipsit de transparență, persistent în timp și 
conectat la rețele financiare sancționate.
Astfel, nu instalarea aplicației este subiectul evaluării juridice, ci ansamblul de 
factori cumulativi care însoțesc această instalare: natura instituției bancare asociate, 
identificarea repetată a dispozitivului utilizatorului în interacțiuni semnificative                       
(mesaje recepționate), absența oricărei justificări rezonabile din partea subiectului, 
caracterul opac al conduitei și lipsa cooperării la etapa procesuală.
Referitor la alegația apărării privind lipsa individualizării faptei și consecințele 
juridice instanța relevă că potrivit practicii judiciare constante individualizarea faptelor 
nu presupune redarea exhaustivă a tuturor circumstanțelor contextuale, ci reflectarea 
clară, concisă și suficientă a conduitei care contravine normei de incriminare.
În speță, procesul-verbal relevă următoarele elemente esențiale: perioada pretinsei 
comiteri a faptei (perioada iunie-octombrie 2024); locul desfășurării (mun. Bălți); 
conduita imputată (acceptarea primirii mijloacelor bănești, în cadrul scrutinului 
electoral); norma legală pretins încălcată (art. 47¹ alin. (1) Cod contravențional).
Aceste elemente conturează, într-un mod rezonabil și juridic adecvat, obiectul, 
locul, timpul și finalitatea presupusei conduite contravenționale, fără a fi necesară 
indicarea expresă a sumei, numelui candidatului sau efectului concret asupra actului de 
vot. 
Exigențele prevăzute de art. 443 alin. (1) lit. d) Cod contravențional trebuie 
interpretate în funcție de natura specifică a faptei și mijloacele de investigare posibile.
În cazul contravențiilor electorale, caracterizate printr-un înalt grad de opacitate, 
disimulare și tehnicizare (ex. utilizarea aplicațiilor mobile, a cartelor SIM sau a 
intermediarilor), o individualizare minuțioasă, de tip penal, devine adesea imposibilă sau 
excesiv oneroasă pentru autorități.
Așadar, criteriul aplicabil este cel al „concludenței rezonabile”, nu al certitudinii 
rigide proprii procedurii penale. 
Este suficient ca datele reținute în actul de constatare să permită subiectului vizat să 
înțeleagă fapta imputată, să formuleze apărări și să participe la examinarea cauzei.
Contravenția prevăzută la art. 47¹ alin. (1) Cod contravențional este o faptă de 
pericol abstract, a cărei existență nu depinde de producerea unui rezultat concret – 
precum vicierea reală a alegerilor sau exprimarea efectivă a unui vot condiționat. 
Simpla acceptare a participării într-un mecanism ce are potențialul de a afecta 
integritatea procesului electoral este suficientă pentru a atrage incidența normei.
17. Instanța de judecată concluzionează că, la examinarea cauzei contravenţionale, 
agentul constatator a determinat caracterul veridic al contravenţiei imputate în sensul 
acceptării de surse financiare, existenţa cauzelor care înlătură caracterul contravenţional 
al faptei, vinovăţia lui Culic Vera, existenţa circumstanţelor atenuante şi a celor 
agravante, necesitatea sancţionării celei din urmă şi caracterul sancțiunii 
contravenţionale, ca în consecință să i se aplice o sancţiune contravenţională echitabilă şi 
în limitele fixate şi prevăzute de respectiva normă materială contravenţională. 
Deci, constatând şi elucidând circumstanțele descrise mai sus, instanţa de judecată 
găseşte de cuviinţă ca contestaţia lui Culic Vera, să fie respinsă ca fiind neîntemeiată. 
18. În baza art. art. 448, 460, 462 Cod contravenţional, instanţa de judecată, 
H O T Ă R Ă Ș T E:
Contestația depusă de Culic Vera, se repune în termen și se respinge.
Procesul-verbal cu privire la contravenţie seria/nr. *****și decizia de sancționare 
din 11.04.2025 întocmite de către reprezentantul agentului constatator din cadrul 
Inspectoratul de Poliție Bălți, Brînza Serghei în privința lui Culic Vera, în baza art. 47 1 
alin. (1) Cod contravențional, se menţin fără modificări.
Hotărârea este definitivă, însă poate fi atacată cu recurs la Curtea de Apel Nord în 
termen de 15 zile, prin intermediul Judecătoriei Bălţi (sediul central). 
Preşedintele şedinţei, 
judecătorul:          Igor 
Mozgovoi
