dosar nr. 4-25066581-05-4r-27102025                                 Judecătoria Cahul, sediul Taraclia
  
                                                                                                 Judecător Andrei Scripcenco 
 
CURTEA DE APEL SUD, SEDIUL CAHUL
D  E  C  I  Z  I  E
în numele Legii
11 decembrie 2025                                                                                    municipiul Cahul
Completul de judecată al Curții de Apel Sud, sediul Cahul
în componența:
Președintele completului de judecată                         Vitalie MOVILĂ
judecătorii                                                 Evgheni BANCOV și Inga GORLENCO
         a judecat fără prezența părților recursul ordinar, declarat de șef SSP al IP Taraclia, Cara 
Anna împotriva hotărârii Judecătoriei Cahul, sediul Taraclia din 17 septembrie 2025, 
pronunțată în cauza contravențională la contestația depusă de Bodur Ivan împotriva procesului-
verbal cu privire la contravenție seria/nr. MAI04 226226 din 16 aprilie 2025 și a deciziei de 
sancționare întocmită în baza acestuia în temeiul art. 471 alin.(1) Cod contravențional,
 Asupra recursului, în baza materialelor din dosar, Completul de judecată al Curții de 
Apel Sud, sediul Cahul,-
C O N S T A T Ă :
Circumstanțele cauzei.
La 16 aprilie 2025, agentul constatator din cadrul Inspectoratului de Poliție Taraclia, Vlah 
V. a întocmit în privința lui Bodur Ivan procesul-verbal cu privire la contravenție seria/nr. 
MAI04 226226, pe faptul că, în perioada 01.01.2024-01.01.2025 în r.n. Taraclia, în calitate de 
alegător, prin intermediul aplicației mobile PSB Bank din Federația Rusă, a acceptat primirea 
pentru sine a unor sume bănești pentru exercitarea unor drepturi electorale, în cadrul alegerilor 
din 2024, prin ce a comis corupție pasivă.
Acțiunile lui Bodur Ivan au fost încadrate în prevederile art. 47 1 alin. (1) Cod 
contravențional, conform indiciilor: Coruperea electorală pasivă. 
Prin decizia agentului constatator din 16 aprilie 2025, Bodur Ivan, a fost sancționat în 
temeiul 471 alin. (1) Cod contravențional, cu amendă în mărime de 500 unități convenționale, 
echivalentul sumei de 25 000 lei. 
Manifestându-și dezacordul cu tragerea la răspunderea contravențională și pledând 
nevinovat, Bodur Ivan, în ordinea art. 448 Cod contravențional, la 23 aprilie 2025, a depus 
contestație la organul emitent, care ulterior, la 13 mai 2025, a fost remisă instanței de judecată 
pentru examinare în fond.
Potrivit contestației, se solicită recunoașterea nulității procesului-verbal cu privire la 
contravenție și încetarea procesului. 
În argumentarea contestației a fost invocat că, procesul-verbal cu privire la contravenție şi 
decizia de sancționare sunt neîntemeiate şi au fost întocmite ilegal din următoarele motive: 
Bodur Ivan nu a fost şi nu este membru al nici unui partid politic. Bodur Ivan nu a instalat în 
telefonul său mobil aplicația mobilă a băncii PSB. Bodur Ivan nu s-a adresat PSB-Bank personal 
sau prin intermediul altor persoane cu cereri şi declarații privind primirea de sume bănești şi, în 
consecință, nu a primit careva mijloace financiare pentru sine sau pentru o altă persoană în 
scopul exercitării sau neexercitării drepturilor electorale în cadrul alegerilor prezidențiale şi 
referendumului constituțional republican din 20.10.2024. În materialele dosarului privind 
contravenția nu există documente sau răspunsuri din partea PSB-banca care să confirme faptul 
descris în procesul-verbal cu privire la contravenție.
Se menționează că organele de drept şi orice alte instituții de stat ale Republicii Moldova 
nu sunt reprezentanți oficiali ai PSB- Bank şi, prin urmare, nu dețin şi nu pot deține documentele 
şi informațiile necesare în cazul de față pentru calificarea faptei în conformitate cu art. 47 1 
alin.(1) Codul contravențional, prin urmare, în materialele dosarului privind contravenția nu 
există dovezi convingătoare și relevante care să confirme că SMS primite pe numărul de telefon 
al lui Bodur Ivan au fost într-adevăr trimise de PSB- Bank, precum şi motivele trimiterii acestora 
lui Bodur Ivan, că aceste mesaje SMS nu sunt rezultatul vreunui atac hacker sau al unei fraude 
online, care au devenit frecvente în ultima perioadă, cu scopul de a utiliza numărul de telefon al 
petentului, sau că fapta săvârșită nu are ca scop obținerea prin înșelăciune a fondurilor PSB- 
Bank sau cauzarea de prejudicii materiale acestei bănci. 
Subliniază că în materialele dosarului privind contravenție nu există dovezi care să 
confirme participarea sau neparticiparea lui Bodur Ivan la alegerile prezidențiale şi la 
referendumul constituțional republican din 20 octombrie 2024 şi, în consecință, nu există dovezi 
convingătoare care să confirme scopul participării sau neparticipării lui Bodur Ivan la alegerile 
prezidențiale şi la referendumul constituțional republican din 20 octombrie 2024. Bodur Ivan a 
dat explicații sub dictarea agentului constatator.
Consideră că, cercetarea în acest caz a fost efectuată fără o investigație completă şi 
obiectivă a circumstanțelor cazului, identificarea circumstanțelor, atât a celor incriminatoare cât 
şi a celor justificative pentru persoana împotriva căreia a fost pornită procedura contravențională, 
precum şi a circumstanțelor atenuante sau agravante ale răspunderii sale, ceea ce a constituit o 
încălcare a dispozițiilor art. 381 alin. (4) Cod contravențional (Accesul liber la justiție). 
Relatează că, în cauza contravențională nu au fost audiați martori şi nu au fost ridicate şi 
examinate corpuri delicte. Acuzația adusă petentului nu este concretizată (de exemplu, datele şi 
sumele transferurilor/tranzacțiilor bănești, locul și modul în care au fost efectuate transferurile 
bănești, persoanele implicate etc.). Astfel, invocă că, învinuirea adusă petentului este formală şi 
se bazează doar pe presupuneri, nu pe dovezi. 
Prin urmare, menționează că, vinovăția lui Bodur Ivan în comiterea contravenției prevăzute 
la art. 47 1 alin. (1) Cod contravențional nu a fost dovedită de către agentul constatator, iar 
procedura contravențională nu poate fi efectuată şi trebuie încetată din motivul lipsei faptei 
contravenționale și a nulității procesului-verbal de contravenție.
Poziția instanței de fond.
Prin hotărârea Judecătoriei Cahul, sediul Taraclia din 17 septembrie 2025, s-a admis 
contestația depusă de Bodur Ivan împotriva procesului-verbal cu privire la contravenție MAI04 
226226 din 16 aprilie 2025 de învinuire în săvîrşirea contravenției prevăzute de art. 47 1 alin.(1) 
Cod contravențional, şi împotriva deciziei agentului constatator din 16 aprilie 2025. 
S-a anulat decizia agentului constatator subofițerului principal al SP OSP IP Taraclia, Vlah 
V. privind recunoașterea lui Bodur Ivan vinovat de comiterea contravenției prevăzute de art. 47 1 
alin. (1) Cod contravențional şi de aplicare a pedepsei sub forma amendă în mărime de 500 de 
unități convenționale, adică 25000 de lei. 
S-a încetat procesul contravențional în privința lui Bodur Ivan în baza art. 47 1 alin. (1) Cod 
contravențional, intentat în baza proces-verbal cu privire la contravenție seria şi nr. MAI04 
226226 din 16.04.2025, întocmit de agentul constatator subofițerul principal al IP Taraclia, Vlah 
V. din motiv că în acțiunile lui Bodur Ivan nu există faptul contravenției prevăzute de art. 47 
alin. (1) Cod contravențional.
Solicitarea și motivele recurentului.
La data de 06 octombrie 2025, șef SSP al IP Taraclia, Cara Anna, a declarat recurs 
împotriva hotărârii instanței de fond, prin care a solicitat casarea hotărârii Judecătoriei Cahul, 
sediul Taraclia din 17 septembrie 2025, cu remiterea cauzei la o nouă examinare în alt complet 
de judecată. 
Invocă în recurs că, procesul-verbal cu privire la contravenție a fost întocmit şi perfectat în 
prezența contravenientului, unde în mod repetat a fost familiarizată cu drepturile şi obligațiile 
prevăzute la art. 34, 378, 384, 387 şi 448 Cod contravențional, inclusiv și dreptul de a beneficia 
de serviciile unui avocat, iar ultima a refuzat semnarea procesului verbal cu privire la 
contravenție, ceea ce creează o prezumție puternică că îi era clară esența și natura acuzației 
aduse.
În această ordine de idei, din punct de vedere al legalității procesului-verbal cu privire la 
contravenție, susține că, acesta a fost încheiat cu respectarea dispozițiilor legale incidente şi 
cuprinde toate menţiunile obligatorii prevăzute de art. 443 Cod contravenţional, neexistând 
cazuri de nulitate absolută ce ar putea fi invocate din oficiu.
Mai relatează că, din interpretarea art. 425 alin. (2) şi art. 442 alin. (1) Cod contravențional, 
rezultă că procesul-verbal cu privire la contravenție seria/nr. seria/nr. MAI04 226226 din 16 
aprilie 2025 face dovada cu privire la încadrarea în drept şi situaţia faptică stabilită de 
reprezentantul agentului constatator, urmând a fi examinat în raport cu actele existente la dosar.
Acțiunile contravenientului Bodur Ivan corect au fost încadrate în conformitate cu art. 47¹ 
alin. (1) Cod contravențional, respectiv, cu privire la starea de fapt fixată de reprezentantul 
agentului constatator în procesul-verbal cu privire la contravenţie şi în corespundere cu art. 425 
alin. (2), (3), (4), (5) Cod contravențional, aceasta a fost confirmată prin probe pertinente, 
concludente şi utile cazului contravenţional: proces-verbal de audierea persoanei în privința 
căreia a fost pornit proces contravețional a cet. Bodur Ivan din 16 aprilie 2025; procesul-verbal 
cu privire la contravenție seria/nr.MAI04 226226 din 16 aprilie 2025; extras din fişierul Excel cu 
denumirea extras în urma măsurilor speciale de investigații.
Astfel, acestea în ansamblu colaborează între ele, se completează unele pe altele, nu trezesc 
nici o îndoială şi dovedesc cert săvârşirea contravenției de către contravenient.
Mai susține recurentul că, indiferent de faptul că transferul efectiv nu s-a realizat, fapta de 
instalare, inițiată de persoana terță, a fost efectuată cu scopul clar de a deschide calea către o 
tranzacție ilicită, şi această manifestare de voință este suficientă pentru a fi sancționată conform 
normelor privind coruperea electorală pasivă, comportamentul în cauză contravine principiilor 
integrității electorale și este demn de sancțiune.
Recurentul relatează că, argumentele contravenientului Bodur Ivan privind lipsa în 
acțiunile sale a elementelor constitutive ale contravenției prevăzute la art. 47¹ alin. (1) Cod 
contravențional, le consideră ca fiind declarative, invocînd că, circumstanțele referitoare la 
atingerea rezultatului scontat, nu influențează asupra calificării juridice a acțiunilor 
contravenientei, iar pentru realizarea laturii obiective a contravenției de corupere electorală 
pasivă este suficientă săvârșirea uneia din acțiunile alternative prevăzute la art. 47¹ alin. (1) Cod 
contravențional în speță contravenția consumându-se în momentul când Bodur Ivan a acceptat 
instalarea în telefonul mobil a aplicației PSB Bank din Federația Rusă, cu ulterioara recepționare 
a mijloacelor băneşti, în scopul votării în favoarea unui candidat la care i se va indica la alegerile 
prezidențiale şi Referendumului.
Termenul de declarare a recursului.
În conformitate cu art. 468 alin. (1) Cod contravențional, recursul împotriva hotărârii 
judecătorești contravenționale se declară în termen de 15 zile de la data pronunțării hotărârii 
judecătorești sau, pentru părțile care nu au fost prezente la ședința de judecare a cauzei 
contravenționale, de la data înmânării copiei de pe hotărârea judecătorească, în condițiile art. 
463 alin. (1).
Completul de judecată constată că, hotărârea Judecătoriei Cahul, sediul Taraclia a fost 
pronunțată la data de 17 septembrie 2025, în lipsa contravenientului Bodur Ivan și a agentului 
constatator. Potrivit scrisorii de expediere la 17 septembrie 2025 în adresa Inspectoratului de 
Poliție Taraclia a fost expediată copia hotărârii, date cu privire la recepționarea hotărîrii lipsesc 
la materialele dosarului. (f.d. 66).
La data de 08 octombrie 2025 reprezentanta IP Taraclia, Cara Anna a depus recursul 
împotriva hotărîrii, din ce se atestă că termenul legal de declarare a recursului a fost respectat.
Procedura în fața instanței de recurs.
Art. 471 Cod contravențional stipulează că, recursul se judecă de un complet din 3 
judecători, fără prezența părților. Instanța de recurs fixează data examinării recursului și 
dispune să se comunice părților la proces despre aceasta, cu acordarea dreptului de depunere a 
referinței. Dacă consideră cauza de un interes deosebit pentru jurisprudență, precum și la 
cererea motivată a părților, instanța de recurs poate dispune printr-o încheiere motivată fixarea 
ședinței de judecată, cu citarea părților pentru prezentare la proces. Instanța de recurs este 
obligată să se pronunțe asupra tuturor motivelor esențiale invocate în recurs. 
Completul de judecată, ținând cont de faptul că, speța deferită justiției nu reprezintă o 
cauză de un interes deosebit pentru jurisprudență care ar impune prezența părților nemijlocit în 
ședință de judecată, prin prisma dispoziției generale din art. 47 1 alin. (1) din Codul 
contravențional, a procedat la examinarea cauzei contravenționale fără prezența părților, dar cu 
acordarea dreptului participanților la proces de a depune referințe.
Este de menționat faptul că, părților le-a fost expediată cererea de recurs menționată și prin 
înștiințarea din 29 octombrie 2025 le-a fost comunicat despre necesitatea prezentării până la data 
de 24 noiembrie 2025 a referinței. (f.d.84)
Astfel, ținând cont de faptul că, referința nu a fost depusă până la data stabilită, termen care 
este unul de decădere, instanța de recurs a examinat cauza în baza materialelor dosarului.
Aprecierea instanței de recurs.
Studiind probele administrate la materialele dosarului contravențional, analizând 
argumentele recursului, Completul de judecată constată necesitatea respingerii recursului 
declarat ca fiind inadmisibil, cu menținerea hotărârii instanței de fond, fără a trece la fondul 
cauzei, din următoarele considerente. 
Pentru a elucida aspectele abordate în cererea de recurs, Completul de judecată invocă 
legislația pertinentă cazului și motivele expuse mai jos. 
Instanța de recurs menționează că, potrivit art.6 din Convenția Europeană a Drepturilor 
Omului, se garantează justițiabilului dreptul la o hotărâre motivată sub aspectul instituirii 
obligațiilor instanței de judecată de a-și argumenta hotărârile adoptate din perspectiva unei 
analize ample a circumstanțelor cauzei. Îndatorirea de a motiva coerent și unitar hotărârea sub 
aspectul tuturor cererilor, fără a exista contradicții între motivare și dispozitiv, constituie o 
garanție pentru justițiabili, în fața eventualului arbitrariu judecătoresc, fiind unicul mijloc prin 
care se dă posibilitatea de a putea exercita un eficient control judiciar.
În conformitate cu art. 473 alin. (1) pct. 1) lit. b) Cod contravenţional, După examinarea 
recursului, instanţa de recurs adoptă una dintre următoarele decizii: 1) respinge recursul şi 
menţine hotărîrea atacată dacă recursul: b) este inadmisibil. 
În corespundere cu prevederile art. 467 alin. (1) Cod contravențional, Hotărîrea 
judecătorească contravenţională poate fi atacată cu recurs de către contravenient, agentul 
constatator, victimă, procuror, după caz.
Potrivit materialelor cauzei se reține că, la data de 16 aprilie 2025, agentul constatator din 
cadrul Inspectoratului de Poliție Taraclia, Vlah V. a întocmit în privința lui Bodur Ivan procesul-
verbal cu privire la contravenție seria/nr. MAI04 226226, pe faptul că, în perioada 01.01.2024-
01.01.2025 prin intermediul aplicației mobile PSB Bank din Federația Rusă, a acceptat primirea 
pentru sine a unor sume bănești pentru exercitarea unor drepturi electorale, în cadrul alegerilor 
din 2024, prin ce a comis corupție pasivă.
Acțiunile lui Bodur Ivan au fost încadrate în prevederile art. 47 1 alin. (1) Cod 
contravențional, conform indiciilor: Coruperea electorală pasivă. 
Prin decizia agentului constatator din 16 aprilie 2025, Bodur Ivan, a fost sancționat în 
temeiul 471 alin. (1) Cod contravențional, cu amendă în mărime de 500 unități convenționale, 
echivalentul sumei de 25 000 lei. 
Manifestându-și dezacordul cu tragerea la răspunderea contravențională și pledând 
nevinovat, Bodur Ivan, în ordinea art. 448 Cod contravențional, la 29 aprilie 2025, a depus 
contestație la organul emitent, care ulterior, la 13 mai 2025, a fost remisă instanței de judecată 
pentru examinare în fond.
Prima instanță, examinând cauza contravențională, a ajuns la concluzia admiterii 
contestației depusă de Bodur Ivan și s-a anulat decizia agentului constatator subofițerului 
principal al SP OSP IP Taraclia, Vlah V. privind recunoașterea lui Bodur Ivan vinovat de 
comiterea contravenției prevăzute de art. 47 1 alin. (1) Cod contravențional şi de aplicare a 
pedepsei sub forma amendă în mărime de 500 de unități convenționale, adică 25000 de lei, cu 
încetarea procesului contravențional în privința lui Bodur Ivan în baza art. 47 1 alin. (1) Cod 
contravențional, din motiv că în acțiunile lui Bodur Ivan nu există faptul contravenției prevăzute 
de art. 471 alin. (1) Cod contravențional.
La data de 08 octombrie 2025, reprezentanta IP Taraclia, Anna Cara, a declarat recurs 
împotriva hotărârii instanței de fond, prin care a solicitat casarea hotărârii Judecătoriei Cahul, 
sediul Taraclia din 17 septembrie 2025, cu remiterea cauzei la o nouă examinare în alt complet 
de judecată. 
La caz, recursul anexat la materialele cauzei, care a fost declarat în interesele 
Inspectoratului de Poliție Taraclia, a fost depus de către alt agent constatator decât cel care a 
întocmit procesul-verbal cu privire la contravenție nr. MAI04 226226 din 16 aprilie 2025 în 
privința lui Bodur Ivan. 
Sub acest aspect notabil este faptul că unul din temeiurile de declarare a recursului ca 
inadmisibil, este depunerea acestuia de către o persoană care nu este titularul dreptului de recurs.
Analizând materialele cauzei, Completul de judecată constată că, cererea de recurs a fost 
depusă  de reprezentanta IP Taraclia, Cara Anna, care nu și-a confirmat împuternicirile sale în 
prezenta cauză contravențională pentru a fi abilitați să valorifice drepturile sale de a declara 
recurs în interesele Inspectoratului de Poliție Taraclia.
În corespundere cu prevederile art. 385 alin. (1) Cod contravențional, Agentul constatator 
este reprezentantul autorității publice care soluționează, în limitele competenței sale, cauza 
contravențională în modul prevăzut de prezentul cod.
Conform art. 455 alin. (2 1) Cod contravențional, Dacă pe parcursul judecării cauzei 
contravenţionale se constată că agentul constatator este în imposibilitate de a participa în 
continuare la şedinţă, el poate fi înlocuit cu un alt agent constatator, fără reluarea judecării 
cauzei contravenţionale de la început. Agentului care a intervenit în proces instanţa îi oferă timp 
suficient pentru a lua cunoştinţă de materialele cauzei contravenţionale, inclusiv de cele 
cercetate în instanţă, şi pentru a se pregăti de participarea de mai departe la procesul 
contravenţional. Agentul are dreptul să solicite repetarea unor acţiuni procesuale deja efectuate 
în şedinţă în lipsa lui dacă are de concretizat circumstanţe suplimentare. (2 2) Înlocuirea 
agentului constatator se dispune de conducătorul autorităţii publice în care activează agentul 
constatator.
Potrivit prevederilor legislației contravenționale în vigoare, parte în procesul 
contravențional este agentul constatator, în cazul din speță, în calitate de agent constatator în 
prezentul proces contravențional a acționat Vlah V. prin întocmirea procesului verbal cu privire 
la contravenție seria nr. MAI04 226226 din 16 aprilie 2025 în baza art. 47 1 alin. (1)  Cod 
contravențional în privința lui Bodur Ivan, iar în instanța de recurs prin formularea cererii de 
recurs intervine alt reprezentant al IP Taraclia, Cara Anna fără a anexa careva acte în susținerea 
împuternicirilor sale, în acest sens.
Or, potrivit materialelor dosarului contravențional doar agentul constatator Vlah V.  este 
titularul dreptului de recurs, astfel pentru depunerea și semnarea recursului de către alt agent 
constatator trebuie să fie întocmită o procură, însă la recursul depus o astfel de procură nu este 
anexată. 
În acest sens, notabil este faptul că împuternicirea de reprezentare în judecată acordă 
reprezentantului dreptul de a exercita în numele reprezentatului toate actele procedurale, de a 
transmite împuterniciri unei alte persoane, de a ataca hotărîrea judecătorească, drept care trebuie 
menţionat expres, sub sancţiunea nulității, în procura eliberată reprezentantului persoanei 
juridice.
Mai mult, șef SSP al IP Taraclia, Cara Anna urma să-și confirme împuternicirile prin 
documente ce atestă funcția sau calitatea sa de serviciu. 
În atare împrejurări, Completul de judecată analizând materialele cauzei contravenționale 
nu atestă careva împuterniciri acordate de Inspectoratul de Poliție Taraclia lui Cara Anna de a 
contesta actele emise de instanțele judecătorești în prezenta cauză contravențională.
Instanța de recurs reține că principiului legalității presupune ca legea să fie respectată, 
această exigență există nu doar pentru indivizi, dar în egală măsură şi pentru autoritățile publice 
şi private, în măsura în care legalitatea vizează actele agenților publici, exigența este ca aceștia să 
acționeze în limitele atribuțiilor care le-au fost conferite de lege. 
Astfel, instanța de recurs nu este în drept de a admite derogări de la prevederile legii şi de 
a-i acorda facilități unei părți în detrimentul celorlalți participanți ai procesului, situație care riscă 
a avea loc în cazul examinării unei cauze contravenționale, în situația când legea impunea 
persoanei ce a inițiat procesul obligații de a demonstra existența împuternicirilor procedurale în 
acest sens.
 Mai mult decât atât, potrivit definiției date în jurisprudența CtEDO noțiunii de certitudine 
legală, se menționează inter alia, că legislația națională trebuie să fie expusă cu o suficientă 
precizie pentru a oferi posibilitatea persoanelor de a-şi reglementa comportamentul în sensul 
posibilității obținerii unor „consultații adecvate" de a prevedea în caz de necesitate la un nivel 
rezonabil, consecințele, ce pot surveni în rezultatul anumitor acțiuni sau omisiuni (Sunday Times 
vs UK 26.04.1979, §49). 
Luînd în considerație motivele menționate în prezenta decizie și ținând cont de faptul că, 
instanța de recurs nu are nici un temei de drept de a interveni la caz, Completul de judecată va 
respinge ca fiind inadmisibilă cererea de recurs declarată de șef SSP al IP Taraclia, Cara Anna, 
or, instanța de recurs nu poate purcede la o verificare de fapt și de drept a hotărârii instanței de 
fond decît în cadrul unui recurs exercitat în mod legal.
Dată fiind situația factuală și juridică, Completul de judecată ajunge la concluzia de a  
respinge ca fiind inadmisibil recursul declarat de șef SSP al IP Taraclia, Cara Anna, cu 
menținerea hotărârii Judecătoriei Cahul, sediul Taraclia din 17 septembrie 2025.
Călăuzindu-se de prevederile art. 473 alin. (1) pct. 1) lit. b), art. 474 Cod Contravențional, 
Completul de judecată, -
                                                           D  E  C  I  D  E  :
Se respinge ca fiind inadmisibil recursul declarat de șef SSP al IP Taraclia, Cara Anna.
Se menține hotărârea Judecătoriei Cahul, sediul Taraclia din 17 septembrie 2025 fără 
modificări.
Decizia este irevocabilă.
Președintele completului  de judecată                                       Vitalie MOVILĂ
Judecătorii                                                                                    Evgheni  BANCOV   
 
 
                                                                                                        Inga GORLENCO