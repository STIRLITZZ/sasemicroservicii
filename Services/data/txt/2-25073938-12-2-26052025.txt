Dosarul nr. 2-10887/2025 (2-25073938-12-2-26052025)     
H O T Ă R Â R E
În numele Legii
Dispozitivul Hotărârii pronunțat public la data de 11 noiembrie 2025;
Hotărârea întocmită integral la data de 11 decembrie 2025.
11 noiembrie 2025                                                           mun. Chișinău
Judecătorul Judecătoriei Chișinău (sediul centru), Crigan Dragoș, examinând 
unipersonal cauza civilă, în procedura cererilor cu valoare redusă, intentată la 
cererea de chemare în judecată depusă de „Termoelectrica” S.A. către Bolbocean 
Maria, intervenient accesoriu Î.M.G.F.L. nr. 18 din Chișinău (în procedura 
falimentului) cu privire la încasarea datoriei pentru consumul energiei termice și 
cheltuielile de judecată,-
a   c o n s t a t a t :
Argumentele participanților la proces:
1. La data de 15 mai 2025, prin intermediul Programului integrat de gestionare a 
dosarelor a fost repartizată în mod aleatoriu cererea de chemare în judecată depusă 
de „Termoelectrica” S.A. către Bolbocean Maria, intervenient accesoriu 
Î.M.G.F.L. nr. 18 din Chișinău (în procedura falimentului) cu privire la încasarea 
datoriei pentru consumul energiei termice și cheltuielile de judecată
2. În motivarea acțiunii, reprezentantul reclamantei a indicat că, în temeiul art. 
40 alin. (2) al Legii nr.92 din 29.05.2014 cu privire la energia termică și 
promovarea cogenerării, pct. 45 al Regulamentului privind furnizarea energiei 
termice, aprobat prin hotărârea Consiliului de administrație al ANRE nr. 23/2017 
din 26.01.2017 și art. 49, al Legii nr. 187/14.07.2022 cu privire la condominiu, 
furnizorul de energie termică „Termoelectrica” S.A., are încheiat contract nr. 
536028 din 19.08.2024 de furnizare a energiei termice cu gestionarul fondului 
locativ - întreprinderea Municipală de gestionare a Fondului Locativ Nr.18 din 
Chișinău (în procedura falimentului) intermediar de servicii, care este 
reprezentantul autorizat al consumatorilor din blocurile de locuit cu sisteme 
colective de alimentare cu energie termică, inclusiv din căminele și blocurile de 
locuit departamentale.
3.Notează că, în conformitate cu art. 49 al Legii nr.187 din 14.07.2022 cu 
privire la condominiu, asociația este un reprezentant indirect al tuturor 
proprietarilor din condominiu. Astfel, din data încheierii între asociație și furnizor 
a contractului de furnizare a serviciilor intermediate (în cazul nostru contractul de 
furnizare a energiei termice) survine un efect juridic excepțional - fiecare 
consumator de servicii intermediate (proprietar sau posesor al unității), deși nu 
încheie contract privind serviciile intermediate, se consideră, prin efectul prezentei 
legi, parte la contractul privind serviciile intermediate, în calitate de consumator de 
serviciu.
4. Conform informației din Registrul bunurilor imobile, Bolbocean Maria este 
proprietar/locatar ai apartamentului *****. În baza prevederilor legale cât și al 
contractului de furnizare a energiei termice, pârâtul a acceptat prestarea și a 
beneficiat de servicii comunale în volum deplin, fără întreruperi, în conformitate cu 
normele și tarifele în vigoare. 
5.Declară că, potrivit ultimului ordin de plată din luna februarie 2025 pârâta, a 
acumulat o datorie totală la plata energiei termice în mărime de 9095,80 lei, 
acumulată pentru perioada septembrie 2024 - februarie 2025.
6.Învederează că, din materialul probatoriu anexat se constată că, 
„Termoelectrica” S.A. în calitate de furnizor și-a executat corespunzător toate 
obligațiile contractuale, or a livrat energie termică debitorului până la 
branșamentul termic stabilit, în volumul și la calitatea convenită; a facturat 
cantitatea de energie termică.
7. Atrage atenția că, pârâtul a fost înștiințat prin intermediul 
facturilor/documentelor de plată despre existența datoriei acumulate cât și data-
limită de plată, în conformitate cu prevederile pct. 106 din Regulamentul ANRE 
nr. 23/2017 din 26.01.2017.
8. Mai indică că, în contul de plată/ factura de plată, pârâtul a fost notificat 
despre faptul că în cazul neachitării în termen a datoriei, furnizorul va fi nevoit să 
apeleze la instanțele judecătorești pentru încasarea forțată a prejudiciului cauzat, 
astfel decăzând necesitatea de a fi înaintată o cerere prealabilă.
9.Solicită încasarea din contul pârâtului Bolbocean Maria în beneficiul 
„Termoelectrica” S.A. datoria pentru consumul energiei termice în sumă de 
9095,80 lei, acumulată pentru perioada septembrie 2024 - februarie 2025 pentru 
a*****; taxa de stat în mărime de 413,79 lei taxa de timbru în mărime de 200 lei, 
precum și alte cheltuieli de judecată care vor fi suportate în legătura cu examinarea 
cauzei.
10. În drept face referire la art. art. 9 alin. (2) lit. a), 10 alin. (1) și (2), 11 alin. (1) 
și (2), 16 alin. (2) lit. g), 19 alin. (1) și (2), 774, 776, 796, 858, 861 (3), 863 alin. 
(1) lit. b), 901, 916, 992-1018 Cod Civil al RM, precum și art. 25 al Legii nr. 
1402/24.10.2002 serviciilor publice de gospodărire comunală, art.37 alin. (3), art. 
51 Legii nr. 75/30.04.2015 cu privire la locuințe, art. 40 alin. (2) al Legii nr.92 din 
29.05.2014 cu privire la energia termică și promovarea cogenerării, pct. 112, pct. 
115 din Regulamentul cu privire la prestarea și achitarea serviciilor comunale și 
necomunale, aprobat prin HG nr.281 din 17.04.2024; pct. 45, pct. 451, pct. 452, pct. 
453, pct. 66, pct. 86, pct. 105 al Regulamentului privind furnizarea energiei 
termice, aprobat prin hotărârea Consiliului de administrație al ANRE nr. 23/2017 
din 26.01.2017, cu modificările operate prin Hotărârea CA ANRE nr. 792 din 
22.12.2023, art. 49 al Legii nr.187 din 14.07.2022 cu privire la condominiu, art. 9, 
33,331, 82, 85, 94,131 (4), 166,167,206, alin. (1), 248,276 2 CPC al RM, Hotărârea 
Curții Constituționale nr. 20 din 26.09.2024.
11. Prin încheierea din 27 mai 2025, cauza civilă depusă de „Termoelectrica” S.A. 
către Bolboceanu Maria, intervenient accesoriu Î.M.G.F.L. nr. 18 (în procedura 
falimentului) cu privire la încasarea datoriei și compensarea cheltuielilor de 
judecată a fost acceptată în procedura cererilor cu valoare redusă.
12. Reprezentantul reclamantului „Termoelectrica” S.A. a fost înștiințat legal 
despre punerea pe rol a cererii, prin expedierea încheierii de primire în procedură 
prin intermediul poștei electronice.
13. Prin scrisoare recomandată cu aviz de recepție a fost expediat în adresa pârâtei 
Bolboceanu Maria cererea de chemare în judecată și actele anexate, de asemenea 
fiindu-le comunicat despre dreptul acestora de a depune în termen de 30 zile o 
referință, precum și copii de pe înscrisurile necesare, ultima fiind recepționată la 
data de 12 iunie 2026, fapt confirmat prin semnătura aplicată pe avizul de recepție 
anexat la materialele cauzei. (f.d. 18)
14. Conform prevederilor art. 276 4 alin. (2) Cod de procedură civilă al RM, dacă, 
după ce i s-au comunicat cererea de chemare în judecată și înscrisurile anexate, 
dacă pârâții nu depun referință, soluționarea cererii se face în baza materialelor 
anexate la dosar. Prin urmare, luând în considerație normele de drept expuse, 
instanța soluționează cererea în baza materialelor anexate la dosar.
Aprecierea instanței:
15. Studiind materialele dosarului, apreciind argumentele părților litigante întru 
susținerea pretențiilor formulate și obiecțiile înaintate, ținând cont de probatoriul 
administrat și legislația pertinentă instanța de judecată consideră necesar de a 
admite cererea de chemare în judecată depusă de „Termoelectrica” S.A. către 
Bolboceanu Maria, intervenient accesoriu Î.M.G.F.L. nr. 18 (în procedura 
falimentului) cu privire la încasarea datoriei și compensarea cheltuielilor de 
judecată, reieșind din următoarele considerente:
16. Potrivit prevederilor art. 20 din Constituția Republicii Moldova, orice 
persoană are dreptul la satisfacție efectivă din partea instanțelor judecătorești 
competente împotriva actelor care violează drepturile, libertățile și interesele sale 
legitim.
17. În conformitate cu prevederile art. 5 alin.(1) Cod de Procedură Civilă al RM, 
orice persoană interesată este în drept să se adreseze în instanță judecătorească, 
în modul stabilit de lege, pentru a-și apăra drepturile încălcate sau contestate, 
libertățile și interesele legitime, pe când potrivit prevederilor art.166 alin.(l) 
același cod, oricine pretinde un drept împotriva unei alte persoane ori are un 
interes pentru constatarea existenței sau inexistenței unui drept trebuie să depună 
în instanța competentă o cerere de chemare în judecată.
18. Potrivit art. 6 Cod de Procedură Civilă al RM, statuează, că instanța 
judecătorească exercită apărarea drepturilor, libertăților și intereselor legitime 
prin somare la executarea unor obligații, prin declararea existenței sau 
inexistenței unui raport juridic, prin constatarea unui fapt care are valoare 
juridică, prin alte modalități, prevăzute de lege.
19. Conform art. 117 alin. (1) Cod de Procedură Civilă al RM, probe în pricini 
civile sânt elementele de fapt, dobândite în modul prevăzut de lege, care servesc la 
constatarea circumstanțelor ce justifică pretențiile și obiecțiile părților, precum și 
altor circumstanțe pentru justa soluționare a pricinii.
20. Potrivit art. 118 alin. (1) Cod de Procedură Civilă al RM, fiecare parte trebuie 
să dovedească circumstanțele pe care le invocă drept temei al pretențiilor și 
obiecțiilor sale.
21. Conform art. 121 Cod de Procedură Civilă al RM, instanța judecătorească 
reține spre examinare și cercetare numai probele pertinente care confirmă, 
combat ori pun la îndoială concluziile referitoare la existența sau inexistența de 
circumstanțe, importante pentru soluționarea justă a cazului.
22. Instanța judecătorească, conform art. 130 Cod de Procedură Civilă al RM, 
apreciază probele după intima ei convingere, bazată pe cercetarea 
multiaspectuală, completă, nepărtinitoare și nemijlocită a tuturor probelor din 
dosar în ansamblul și interconexiunea lor, călăuzindu-se de lege.
23. În conformitate cu art. 239 Cod de Procedură Civilă al RM, hotărârea 
judecătorească trebuie să fie legală și întemeiată.
24.Hotărârea întemeiată se bazează pe dovezile ce corespund cu cerințele despre 
pertinența lor, adică care confirmă, combat ori pun la îndoială concluziile 
referitoare la existența sau inexistența de circumstanțe, importante pentru 
soluționarea justă a cazului.
25. În conformitate cu art. 240 alin. (1), (3) Cod de Procedură Civilă al RM, la 
deliberarea hotărârii, instanța judecătorească apreciază probele, determină 
circumstanțele care au importanță pentru soluționarea pricinilor, care au fost sau 
nu stabilite, caracterul raportului juridic dintre părți, legea aplicabilă soluționării 
pricinii și admisibilitatea acțiunii. Instanța judecătorească adoptă hotărârea în 
limitele pretențiilor înaintate de reclamant. 
26. Potrivit art. 9 alin. (1) Cod civil al RM, drepturile și obligațiile civile apar în 
temeiul legii, precum și în baza actelor peroanelor fizice și juridice, care deși nu 
sânt prevăzute de lege, dau naștere la drepturi și obligații civile, pornind de la 
principiile legislației civile. 
27. Conform art. 774 alin. (1) Cod civil al RM, în virtutea raportului obligațional, 
creditorul este în drept să pretindă de la debitor executarea unei prestații, iar 
debitorul este ținut să o execute. Prestația poate consta în a da, a face sau a nu 
face.
28. Articolul 775 din același cod prevede, că debitorul și creditorul trebuie să se 
comporte cu bună-credință la momentul nașterii, pe durata existenței, la momentul 
executării și stingerii obligației. 
29. Potrivit art. 776 Cod civil al RM, obligațiile se nasc din contract, fapt ilicit 
(delict) și din orice alt act sau fapt susceptibil de a le produce în condițiile legii. 
30. Din materialele cauzei se atestă, că pârâta Bolbocean Maria este proprietarul 
apartamentului ***** (f.d.8)
31. În conformitate cu prevederile art. 49 alin. (3) lit. a)-c) din Legea cu privire la 
condominiu nr. 187 din 14.07.2022, din data încheierii între asociație și furnizor a 
contractului de furnizare a serviciilor intermediate survin următoarele efecte 
juridice: a) furnizorul furnizează serviciul fiecărui proprietar al unității, pe durata 
cât este proprietar, și fiecărui posesor adult al unității, pe durata cât o posedă în 
fapt (toți împreună numiți în prezentul articol - consumatori de servicii 
intermediate);b) fiecare consumator de servicii intermediate, deși nu încheie 
contract privind serviciile intermediate, se consideră, prin efectul prezentei legi, 
parte la contractul privind serviciile intermediate, în calitate de consumator de 
servicii, cu excepția consumatorilor care, în condițiile legii, au un contract 
individual încheiat cu furnizorul serviciului respectiv; c)consumatorii de servicii 
intermediate dintr-o unitate sunt în solidar obligați să plătească furnizorului 
costul serviciilor repartizat unității care le aparține ori pe care o posedă, conform 
facturilor emise de către furnizor sau alți intermediari contractați de furnizor ori 
asociație.
32. Articolul 51 alin. (1), (2) și (3) al Legii nr. 75 din 30.04.2015 cu privire la 
locuințe, prestarea și achitarea serviciilor comunale și necomunale pentru 
proprietari sau locatari se efectuează în baza contractelor încheiate direct între 
prestatorii de servicii și proprietari sau locatari. În cazul în care contractul, din 
motive tehnice, nu poate fi încheiat direct cu proprietarii/locatarii, acesta se 
încheie între prestatorii de servicii și administrator (asociația de proprietari din 
condominiu), care, la rândul său, încheie contracte cu fiecare proprietar/locatar. 
În contractul de prestare a serviciului se stipulează obligatoriu obligațiile și 
drepturile părților, mărimea, modul de achitare a plății pentru serviciul prestat și 
alte condiții. Plata pentru serviciile prestate se efectuează conform indicatorilor 
contoarelor instalate în locuință și/sau pe palier. Evidența consumului de apă, 
energie electrică, gaze naturale, energie termică se efectuează în baza 
indicatorilor contoarelor adecvate, legalizate, verificate metrologic în modul 
stabilit de legislația în vigoare și montate în conformitate cu condițiile tehnice 
elaborate de furnizor.
33. În corespundere cu prevederile art. 25 alin. (1) din Legea serviciilor publice de 
gospodărie comunală nr. 1402 din 24.10.2002, persoanele fizice și juridice care 
beneficiază de servicii publice de gospodărie comunală sânt obligate să achite 
contravaloarea serviciilor prestate, conform facturilor primite, în termenul 
prevăzut de contractul încheiat între operator și consumator.
34. Potrivit pct.112 din Regulamentul cu privire la prestarea și achitarea 
serviciilor comunale și necomunale, aprobat prin Hotărârea Guvernului nr.281 din 
17.04.2024, plățile pentru serviciile comunale și necomunale se percep de la 
proprietarii/locatarii de unități, în baza facturilor de plată lunare pentru fiecare 
tip de serviciu, eliberate de asociație/gestionar sau furnizor/prestator/operator de 
servicii/intermediar la decontări.
35. Corelativ, potrivit pct. 115 din Regulamentul menționat, plățile pentru 
serviciile prestate se achită până la data indicată în factura de plată. La 
solicitarea consumatorilor, plata pentru serviciile prestate poate fi achitată în 
prealabil pe o durată convenită de părți, conform condițiilor stipulate în contract 
și/sau în conformitate cu actele normative care reglementează fiecare serviciu 
separat.
36. Instanța reține din materialele cauzei că, la data de 19.08.2024 
„Termoelectrica”, în calitate de furnizor și Î.M.G.F.L. nr. 18 din Chișinău (în 
procedura falimentului), în calitate de intermediar de servicii, au încheiat 
contractul nr. 536018 privind furnizarea energiei termice.
37. Se constată că, potrivit pct. 13 din contractul menționat, furnizorul s-a obligat 
să livreze energie termică eficient, fără întreruperi și cu respectarea indicatorilor 
de calitate a serviciilor de distribuție și de furnizare a energiei termice sau a 
parametrilor agentului termic până în punctul de delimitare, în conformitate cu 
condițiile stipulate în licență, cu reglementările tehnice și standardele din domeniu 
și/ sau în prezentul contract.
38. Corelativ, pct. 10 din același contract indică că, fiecare proprietar și posesor 
al unităților din condominiu, reprezentat de intermediarul de servicii, se 
consideră, parte la prezentul contract, în calitate de consumator, prin efectul Legii 
cu privire la condominiu nr. 187/2022.
39. La caz, potrivit facturii din februarie 2025, pentru încălzire și prepararea apei 
calde pârâta Bolbocean Maria a acumulat datorie în mărime de 9095,80 lei (f.d.9).
40. În completare, la materialele cauzei a fost anexat și lista de calcul cu 
descifrarea datoriei acumulate de pârâtul Bolbocean Maria pentru perioada 
septembrie 2024 - februarie 2025 în mărime de 9095,80 lei.(f.d.10)
41. Astfel, în urma prestării serviciului și anume - energia termică, indiferent de 
faptul dacă a fost sau nu încheiat contract în acest sens, pârâtul urma să achite 
serviciile prestate. Or, lipsa unui contract scris nu scutește consumatorul de 
obligația de a achita serviciul prestat în temeiul facturilor (bonurilor de plată) 
primite.
42. Conform art. 10 alin. (1), (2) Cod civil al RM, persoanele fizice și juridice 
participante la raporturile juridice civile trebuie să își exercite drepturile și să își 
execute obligațiile cu bună-credință, în acord cu legea, cu contractul, cu ordinea 
publică și cu bunele moravuri. Buna-credință se prezumă până la proba contrară. 
Neexercitarea de către persoanele fizice și juridice a drepturilor civile ce le revin 
nu duce la stingerea acestora, cu excepția cazurilor prevăzute de lege.
43. Articolul 11 Cod civil al RM indică că, buna-credință este un standard de 
conduită a unei părți, caracterizată prin corectitudine, onestitate, deschidere și 
luarea în cont a intereselor celeilalte părți la raportul juridic. În special, este 
contrar bunei-credințe ca o parte să acționeze în contradicție cu declarațiile pe 
care le-a făcut anterior sau cu comportamentul pe care l-a avut anterior în cazul 
în care cealaltă parte, în detrimentul său, s-a bazat în mod rezonabil pe acele 
declarații sau acel comportament.
44. Astfel, raportând prevederile legale citate supra la circumstanțele constatate, 
ținând cont că, pârâtul a beneficiat de energie termică, nu a contestat calitatea 
acesteia și totodată nu și-a executat benevol obligația corelativă de plată a acesteia, 
având calitatea de consumator al contractului de furnizare a energiei termice nr. 
536018 din 19.08.2024, prin efectul Legii cu privire la condominiu nr. 187/2022, 
instanța conchide că acțiunea este întemeiată și urmează a fi admisă integral cu 
încasarea de la Bolbocean Maria în beneficiul SA „Termoelectrica” datoria pentru 
consumul energiei termice în sumă de 9095,80 lei acumulată în perioada 
septembrie 2024 – februarie 2025.
45. Cu privire la solicitarea reprezentantul reclamantului privind încasarea 
cheltuielilor de judecată instanța reține următoarele:
46. În conformitate cu art. 94 alin. (1) Cod de procedură civilă al RM, instanța 
judecătorească obligă partea care a pierdut procesul să plătească, la cerere, 
părții care a avut câștig de cauză cheltuielile de judecată. Dacă acțiunea 
reclamantului a fost admisă parțial, acestuia i se compensează cheltuielile de 
judecată proporțional părții admise din pretenții, iar pârâtului - proporțional 
părții respinse din pretențiile reclamantului.
47. În conformitate cu art. 82 Cod de procedură civilă al RM, cheltuielile de 
judecată se compun din taxa de stat și cheltuielile legate de judecarea cauzei.
48. În conformitate cu art. 83 Cod de procedură civilă al RM, taxa de stat 
reprezintă o sumă care se percepe, în temeiul legii, de către instanța 
judecătorească în beneficiul statului de la persoanele în ale căror interese se 
exercită actele procedurale de judecare a pricinii civile sau cărora li se eliberează 
copii de pe documente din dosar. 
49. Instanța constată că reprezentantul reclamantei „Termoelectrica” S.A., la data 
depunerii cererii de chemare în judecată a achitat taxa de stat în mărime de 413,79 
lei, fapt confirmat prin ordinul de plată nr. 7145 din 8 mai 2025 (f.d.2), precum și 
taxa de timbru. (f.d.3)
50. Astfel, luând în considerație faptul că cererea de chemare în judecată înaintată 
de reprezentantul reclamantei „Termoelectrica” S.A. a fost admisă, se dispune 
încasarea din contul pârâtului Bolbocean Maria în beneficiul reclamantului taxa de 
stat în mărime de 413,79 lei și taxa de timbru în mărime de 200 lei. 
51. Instanța de judecată de asemenea reține că în cadrul Hotărârii CtEDO Van de 
Hurk vs. Ţările de Jos din 19.04.1994, Înalta Curte a statuat că motivarea hotărârii 
nu atestă obligaţia instanţei de a da fiecărui argument un răspuns detaliat. În sensul 
dezbaterii argumentelor invocate în cererea de chemare în judecată, instanța de 
judecată consideră relevant avizul nr. 11 al Consiliului Consultativ al Judecătorilor 
Europeni în atenția Comitetului de Miniștri al Consiliului Europei privind calitatea 
hotărârilor judecătoreşti, în care se menţionează că, obligaţia instanţelor de a-şi 
motiva hotărârile nu trebuie înţeleasă ca necesitând un răspuns la fiecare argument 
invocat în sprijinul unui mijloc de apărare ridicat. Întinderea acestei obligații poate 
varia în funcție de natura hotărârii. În conformitate cu jurisprudența Curții 
Europene a Drepturilor Omului, întinderea motivării depinde de diversitatea 
mijloacelor pe care o parte le poate ridica în instanță, precum și de prevederile 
legale, de obiceiuri, de principiile doctrinale și de practicile diferite privind 
prezentarea si redactarea sentințelor și hotărârilor în diferite state. Pentru a 
răspunde cerințelor procesului echitabil, motivarea ar trebui să evidențieze că 
judecătorul a examinat cu adevărat chestiunile esențiale ce i-au fost prezentate. Se 
atestă că, alte argumente pertinente și importante pentru obiectul prezentei cauze, 
nu au fost invocate.
52. Reieșind din cele sus menționate, analizând înscrisurile nominalizate, în 
cumul cu argumentele părților, instanța consideră necesar a admite acțiunea 
înaintată de „Termoelectrica” S.A. către Bolboceanu Maria, intervenient accesoriu 
Î.M.G.F.L. nr. 18 (în procedura falimentului) cu privire la încasarea datoriei și 
compensarea cheltuielilor de judecată.
53. În conformitate cu prevederile art. 82, 94, 238 – 241, 276 2 -2764 Cod de 
procedură civilă al RM, instanța de judecată,-
H O T Ă R Ă Ș T E :
Se admite cererea de chemare în judecată depusă de „Termoelectrica” S.A. 
către Bolbocean Maria, intervenient accesoriu Î.M.G.F.L. nr. 18 din Chișinău (în 
procedura falimentului) cu privire la încasarea datoriei pentru consumul energiei 
termice și cheltuielile de judecată.
Se încasează de la Bolbocean Maria *****(a.n. *****, IDNP: *****, cu 
domiciliul în mun. *****, *****) în beneficiul „Termoelectrica” S.A., IDNO: 
*****, cu sediul în mun. Chișinău, str. Tudor Vladimirescu, nr. 6 datoria pentru 
consumul energiei termice acumulată în perioada septembrie 2024 – februarie 
2025 pentru apartamentul nr. ***** în mărime de 9095 (nouă mii nouăzeci și 
cinci) lei, 80 bani, taxă de stat achitată de reclamant la depunerea cererii de 
chemare în judecată în mărime de 413 (patru sute treisprezece) lei, 79 bani și taxa 
de timbru achitată de reclamant la depunerea cererii de chemare în judecată în 
mărime de 200 (două sute) lei.
Hotărârea este cu drept de apel la Curtea de Apel Centru în termen de 30 zile 
prin intermediul Judecătoriei Chișinău (sediul centru). 
Judecătorul
Judecătoriei Chișinău (sediul centru)                      CRIGAN Dragoș