Dosarul nr. 1-141/2025
PIGD nr. 1-25137303-28-1-25092025
S E N T I N Ţ A
În  numele  Legii
             11 decembrie 2025 or. Ocnița
Judecătoria Edineț, sediul  Ocnița, 
Instanța în componență:
Președintele  ședinței,  judecătorul Dan Dolghieri
Grefier  Liudmila Ursu 
Cu participarea: procurorului Rada Gorban și avocatului Galina Lunga
examinând  în ședință de judecată publică, în baza probelor administrate în faza urmăririi 
penale cauza penală de învinuirea lui Chistruga********** născută la ***** IDNP *****, 
originară și domiciliată în *****, cetățeancă a Republicii Moldova, de naționalitate moldoveancă, în 
relații de concubinaj, are la întreținere trei copii minori, studii medii incomplete (9 clase), neangajată 
în câmpul muncii, nesupusă serviciului militar, fără antecedente penale,
         - în săvârșirea infracțiunii prevăzute de art. 2641 alin. (5) Cod Penal.
Termenul de examinare a cauzei 25.09.2025 2025 – 11.12.2025.
a  constatat:
La 08.09.2025 cet. Chistruga*****, ***** a.n., dom. *****, nedispunând de permis de 
conducere a vehiculelor, eliberat de autoritățile competente ale R. Moldova, după ce a consumat 
băuturi alcoolice, încălcând prevederile pct.14 lit.”a” din Regulamentul Circulaţiei Rutiere 
aprobat prin Hotărârea Guvernului nr.357 din 13 mai 2009, care prevede că: “Conducătorului de 
vehicul îi este interzis: a) să conducă vehiculul în stare de ebrietate”, a urcat la volanul 
vehiculului de model “Opel Vectra” cu nr/î ***** *****, conducându-l din pădurea situată între 
satele Ocnița și Clocușna, raionul Ocnița, până la traseu.
Aproximativ la orele 19:30 în timp ce staționa pe acostament, la marginea pădurii, pe 
traseul R11, de vehiculul dat s-au apropiat colaboratorii de poliție ai IP Ocnița, care constatând 
că vehiculul în cauză a fost condus până la acel loc de către Chistruga*****, de la care se simțea 
miros de alcool din cavitatea bucală, au înlăturat-o de la conducerea vehiculului și au condus-o în 
incinta IP Ocnița, unde a fost supusă testării alcoolscopice cu aparatul “Drager” 6820, și potrivit 
tichetului nr.2027 s-a stabilit că, la data de 08.09.2025 ora 20:58 în aerul expirat de ultima se 
conținea 1,02 mg/l de alcool.
În ședință de judecată inculpata Chistruga***** prin cererea scrisă personal, a recunoscut în 
totalitate faptele indicate în rechizitoriu, şi a recunoscut vina, nesolicitând administrarea de probe 
noi, şi a solicitat examinarea cauzei penale în baza probelor administrate la urmărirea penală, pe care 
le recunoaște şi asupra cărora nu are obiecții.
Apărătorul inculpatei Chistruga***** - avocatul Galina Lunga şi acuzatorul de stat - 
procurorul Rada Gorban au susținut cererea înaintată de inculpată. 
Constatând că, probele administrate la urmărirea penală stabilesc fapta inculpatei, instanța a 
admis cererea acestuia de judecarea cauzei în ordinea prevăzută în art. 364 1 CPP, pe baza probelor 
administrate  în  faza  urmăririi penale.
În ședința de judecată inculpata Chistruga*****, fiind audiată sub jurământ, vina a 
recunoscut integral și a declarat instanței că, într-adevăr a urcat în stare de ebrietate la volanul 
automobilului pe care l-a scos din pădure la traseu aproximativ o distanță de 100 m. Când au venit 
polițiștii ea împreună cu concubinul său staționau cu automobilul pe marginea carosabilului, dar a 
recunoscut că a urcat la volan. După ce a fost supusă alcooltestului, ea  a fost de acord cu rezultatul 
obținut.
Pe lângă recunoașterea vinovăției de către inculpata Chistruga*****, vinovăția acesteia a fost 
dovedită şi prin probe administrate la urmărirea  penală și examinate în ședință de judecată, şi anume 
prin: 
- declarațiile martorului ***** Tihon din 12.09.2025 care a declarat că, are viza de 
domiciliu în ***** dar timp de aproximativ 10-11 ani locuiește în *****, unde concubinează cu 
Chistruga*****, ***** a.n. și au trei copii comuni, toți fiind minori.
Cu aproximativ o lună și ceva în urmă, el cu***** au procurat un automobil, de model Opel 
Vectra, de culoare verde, numerele de înmatriculare nu și le amintește, dar știe că sunt numere din 
Nisporeni. Automobilul în cauză nu l-au înregistrat pe numele lor.
La data 08 septembrie 2025 împreună cu***** au fost la o zi de naștere în pădure (la 7 
kilometri) între satele Ocnița și Clocușna. Încolo s-au deplasat cu automobilul ce le aparține, în jurul 
orelor 13:00. Spre pădure, a mers el la volan, fiindcă era treaz, iar***** a mers ca pasager. 
În pădure au mâncat și au servit alcool, el a servit mai mult, dar***** mai puțin.
Peste câteva ore, afară încă era ziuă, prietenul lor ***** Arseni cu automobilul său a mers în 
sat și a dus familia sa, după care, împreună cu un alt bărbat tot pe nume *****, urma să se întoarcă 
înapoi după ei, adică ***** să meargă ca șofer treaz la automobilul lor.
Între timp, când rămăsese în pădure doar el cu*****, el a adormit în mașină, pe bancheta din 
spate, iar***** a urcat la volanul automobilului lor și s-a deplasat până la traseu, pe acostament, 
unde urma să-i aștepte pe ***** Arseni și celălalt bărbat, parcurgând o distanță de aproximativ 300 
metri.
Când s-a trezit, automobilul lor era pe acostament, lângă pădure, alături era***** și trei 
persoane necunoscute lui (doi bărbați și o femeie). A observat că bara de protecție din spate era 
căzută dintr-o parte, au încercat să o pună la loc dar nu se primea și atunci au smuls-o și au pus-o în 
salonul automobilului, din spate.
În scurt timp, la fața locului s-a apropiat un echipaj al poliției, adică doi polițiști, cu 
automobilul de serviciu, iar celelalte trei persoane s-au dus.
Angajații poliției au văzut că ei ambii sunt serviți și au chemat evacuatorul la fața locului, cu 
care automobilul lor a fost transportat pe teritoriul IP Ocnița.
În incinta IP Ocnița,***** a fost supusă testării alcoolscopice, suflând în aparat. Nu-și 
amintește ce concentrație de alcool avea, însă nu a fost transportată la spital pentru recoltarea 
probelor de sânge, deoarece ea era de acord cu rezultatul probei de aer (f.d. 16);
- declaraţiile martorului Guila ***** din 17.09.2025 care a declarat că, activează în 
calitate de șef adjunct interimar al SSP, șef SIC al IP Ocnița.
La data de 08.09.2025 în jurul orelor 19:20, împreună cu șeful SSP a IP Ocnița, M. 
Savciuc și șeful IP Ocnița V. Barbăscumpă, cu automobilul de serviciu de model Dacia Logan cu 
nr./î ***** se deplasau în direcția satelor Clocușna, Hădărăuți, raionul Ocnița, în vederea căutării 
minorei *****,*****a.n., dispărută de la domiciliu din data de 06.09.2025.
Ajungând în drept cu pădurea dintre satele Ocnița și Clocușna, au stopat lângă un 
automobil de model Opel Vectra cu nr./î ***** *****, lângă care se aflau un bărbat și o femeie, 
care încercau să pună salonul automobilului bara de protecție din spate.
Din câte a înțeles, referitor la automobilul indicat, în Serviciul de Gardă al IP Ocnița era 
înregistrată o informație telefonică din ziua precedentă, privind faptul conducerii neadecvate a 
acestuia de către conducătorul auto.
Atunci, M. Savciuc a telefonat la Inspectorat, pentru ca să vină la fața locului echipajul 
EPRO 112, în vederea documentării informației telefonice indicate mai sus.
Atât bărbatul, cât și femeia care erau lângă automobilul indicat, vizual erau în stare de 
ebrietate, însă ambii susțineau că automobilul a fost condus de către doamnă.
În scurt timp, la fața locului a sosit echipajul EPRO 112 al IP Ocnița, C. Petrovschi și M. 
Savva, care au rămas să documenteze cazul, iar ei s-au deplasat înapoi spre IP Ocnița, deoarece 
au fost informați că minora a fost depistată (f.d. 21);
-    declarațiile martorului Barbăscumpă ***** din 17.07.2025, care a comunicat că, 
activează în calitate de șef al IP Ocnița. La data de 08.09.2025 în jurul orelor 19:20, împreună cu 
șeful SSP a IP Ocnița, M. Savciuc și șeful adjunct al SSP a IP Ocnița O.Guila, cu automobilul de 
serviciu de model Dacia Logan cu nr./î ***** se deplasau în direcția satelor Clocușna, 
Hădărăuți, raionul Ocnița, în vederea căutării minorei *****,*****a.n., dispărută de la domiciliu 
din data de 06.09.2025.
Ajungând în drept cu pădurea dintre satele Ocnița și Clocușna, au observat automobilul 
de model Opel Vectra cu nr./î ***** *****, de culoare verde, lângă care se aflau un bărbat și o 
femeie, care încercau să pună în salonul automobilului bara de protecție din spate.
Cunoscând că referitor la automobilul indicat, în Serviciul de Gardă al IP Ocnița era 
înregistrată o informație telefonică din ziua precedentă, privind faptul conducerii neadecvate a 
acestuia de către conducătorul auto, a stopat lângă acesta.
Tot atunci, M. Savciuc a telefonat la Inspectorat, pentru ca să vină la fața locului 
echipajul EPRO 112, în vederea documentării informației telefonice indicate mai sus.
Atât bărbatul, cât și femeia care erau lângă automobilul indicat, vizual erau în stare de 
ebrietate, însă ambii susțineau că automobilul a fost condus de către doamnă.
În scurt timp, la fața locului a sosit echipajul EPRO 112 al IP Ocnița, C. Petrovschi și M. 
Savva, care au rămas să documenteze cazul, iar ei s-au deplasat mai înapoi spre IP Ocnița, 
deoarece au fost informați că minora a fost depistată (f.d.23);
-         declarațiile martorului Savciuc *****, din 17.09.2025, care sunt similare cu declarațiile 
martorului V. Barbăscumpă (f.d.25); 
-         declarațiile martorului Petrovschi *****din 18.09.2025, care a comunicat că, 
activează în calitate de subofițer superior al Serviciului Patrulare al SSP a IP ocnița.
La data de 08.09.2025 la ora 08:00 a intrat în Serviciul EPRO 112 al IP Ocnița împreună 
cu subofițerul superior al SP al SSP a IP Ocnița, Savva *****, până la data de 08.09.2025 orele 
20:00.
La aceeași dată, în jurul orelor 19:25, au primit indicația de la șeful Secției Securitate 
Publică a IP Ocnița, comisar principal M. Savciuc, să se deplaseze pe traseul R-11, în regiunea 
pădurii dintre satele Ocnița și Clocușna, unde se află automobilul de model Opel Vectra cu nr./î 
***** *****, referitor la care a fost înregistrată informația telefonică din data de 07.09.2025, 
precum că șoferul acestui vehicul conducea neadecvat prin s. Ocnița. 
Deplasându-se imediat la fața locului, au stabilit că până la locul unde staționa la acel 
moment, automobilul indicat a fost condus de către Chistruga*****, ***** a.n., care nu deține 
permis de conducere. Deoarece din cavitatea bucală a ultimei se simțea miros puternic de alcool, 
ultima a fost înlăturată de la conducerea vehiculului și condusă în incinta IP Ocnița, iar 
automobilul a fost transportat la parcarea IP Ocnița cu ajutorul evacuatorului. La fața locului se 
mai afla și concubinul cet. Chistruga N., Tihon *****. Ei ambii susțineau că automobilul a fost 
condus de către Chistruga*****.
În incinta IP Ocnița Chistruga***** a fost supusă testării alcoolscopice cu aparatul 
Drager, constatându-se o concentrație de alcool de 1,02 mg/L în aerul expirat de ultima.
A menționat că la momentul documentării, cet. Chistruga***** nu avea asupra sa careva 
acte de identitate și în actele întocmite, datele au fost indicate din spusele ei, însă ulterior au 
stabilit că în actele de constatare data, luna și anul nașterii cet. Chistruga N. au fost indicate 
**********, pe când data corectă este ********** (f.d. 27);
-         declarațiile martorului Savva *****, din 18.09.2025, care sunt similare cu declarațiile 
martorului C. Petrovschi (f.d. 29);
-            procesul-verbal de examinare a documentelor din 15.09.2025, potrivit căruia examinării 
a fost supus tichetul Drager anexat pe colțul din dreapta, de jos al procesului-verbal de efectuare 
a testării alcoolscopice cu mijlocul tehnic omologat și verificat metrologic, întocmit la 
08.09.2025 ora 20:58, de către agentul constatator Petrovschi Cristin. 
Tichetul Drager  menționat, este în original şi conţine informații despre: 1) locația unde 
are loc măsurarea concentraţiei de etanol în aerul expirat și anume – IP Ocnița; 2) tipul 
mijlocului de măsurare - Alcotest 6820; 3) numărul de fabricare a mijlocului de măsurare 
ARNH-0446; 4) numărul de fabricare a imprimantei – ARNH-0139; 5) numărul testului – 2027; 
6)  data, luna, anul, ora efectuării măsurării concentraţiei de etanol în aerul expirat – 08.09.2025, 
ora 20:58; 7) numele persoanei testate – Chistruga; 8) prenumele persoanei testate -*****; 9) 
data, luna, anul naşterii persoanei testate – **********; 10) numele, prenumele şi semnătura 
agentului constatator – Petrovschi C..; 11) concentraţia de etanol în aerul expirat a persoanei 
testate - 1,02 mg/l; 
Informațiile despre locația unde este efectuată măsurarea concentrației, despre numele și 
prenumele persoanei testate, data, luna și anul nașterii ale persoanei testate, numele și prenumele 
agentului constatator, precum și semnătura agentului constatator, sunt efectuate de mână, cu pix 
cu cerneală violetă, iar celelalte informații indicate mai sus, sunt imprimate (f.d.19);
- ordonanța de recunoaștere a documentelor în calitate de mijloc de probă și anexare la 
procesul penal din 15.09.2025, prin care, tichetul Drager nr.2027 din 15.09.2025 a fost 
recunoscut drept document care poate servi ca mijloc de probă (f.d.20);
- precum și alte materiale ale cauzei.
Prin totalitatea probelor administrate în faza de urmărire penală, recunoscute și acceptate de 
inculpat în ședința de judecată, instanţa consideră că vina inculpatei Chistruga***** este pe deplin 
dovedită şi încadrează acţiunile ei intenţionate în baza art. 264 1 alin. (5) din Codul penal, după 
semnele calificative: conducerea mijlocului de transport cu depășirea limitelor de alcool admisibile, 
adică conducerea mijlocului de transport de către o persoană care are o concentrație de alcool în 
aerul expirat ce depășește  0,35 mg/l, săvârșită de către o persoană care nu deține permis de 
conducere.
Instanța reține, că conducerea mijlocului de transport reprezintă o acțiune continuă care 
începe din momentul punerii în mișcare a motorului şi se sfârșește odată cu stoparea acestuia. Starea 
de ebrietate este cea survenită în urma consumului de alcool, droguri, substanțe psihotrope şi/sau alte 
substanțe ce provoacă ebrietate, având ca urmare dereglarea psihofuncţională a organismului.
În acest sens instanța ține cont de prevederile pct. 10 alin. (2) lit. a) al Regulamentului 
circulației rutiere, aprobat prin Hotărârea Guvernului nr. 357  din 13.05.2009, conform căruia 
„persoana care conduce un autovehicul trebuie să posede şi, la cererea polițistului, polițistului de 
frontieră, ofițerului echipei mobile a Serviciului Vamal, este obligată să înmîneze pentru control: a) 
permisul de conducere perfectat pe numele său, valabil pentru categoria (subcategoria) din care 
face parte autovehiculul condus”.
Potrivit prevederilor pct. 14  lit. a) al Regulamentului indicat „conducătorului de vehicul îi 
este interzis să conducă vehiculul în stare de ebrietate, sub influența drogurilor sau altor substanțe 
contraindicate, sub influența preparatelor medicamentoase care provoacă reducerea reacției, fiind 
bolnav, traumatizat sau într-o stare avansată de oboseală de natură să-i afecteze capacitatea de 
conducere”.
          Prin urmare, în ședința de judecată cu certitudine s-a constatat faptul, că inculpata 
Chistruga***** la data de 08 septembrie 2025 a condus mijlocul de transport, fiind în stare de 
ebrietate alcoolică, nedispunând de permis de conducere a vehiculelor.
Prin prisma textelor de lege enunțată, și având în vedere întregul ansamblu probator prezentat 
de către acuzatorul de stat, examinat în ședință de judecată, din care se stabilește cu certitudine 
situația de fapt enunțată, instanța de judecată consideră, că vina inculpatei  Chistruga***** a fost 
dovedită pe deplin în ședință de judecată.
La individualizarea pedepsei inculpatei, instanța de judecată ține cont de prevederile art. 7 şi 
75 Cod Penal, şi se va conduce de criteriile ce asigură aplicarea față de acesta a unei pedepse 
echitabile, legale şi individualizate.
Deci, conform  prevederilor art. 7 Cod Penal, la aplicarea legii penale se ține cont de 
caracterul şi gradul prejudiciabil al infracțiunii săvârșite, de persoana celui vinovat şi de 
circumstanțele cauzei care atenuează ori agravează răspunderea penală. (2) Nimeni nu poate fi supus 
de două ori urmăririi penale şi pedepsei penale pentru una şi aceeași faptă.
Iar potrivit art. 75 alin. (1) Cod Penal, persoanei recunoscute vinovate de săvârșirea unei 
infracțiuni și se aplică o pedeapsă echitabilă în limitele fixate în Partea specială a prezentului cod şi 
în strictă conformitate cu dispozițiile Părții generale a prezentului cod. La stabilirea categoriei şi 
termenului pedepsei, instanța de judecată ține cont de gravitatea infracțiunii săvârșite, de motivul 
acesteia, de persoana celui vinovat, de circumstanțele cauzei care atenuează ori agravează 
răspunderea, de influența pedepsei aplicate asupra corectării şi reeducării vinovatului, precum şi de 
condițiile de viață ale familiei acestuia.
Prin urmare, instanța de judecată reține, că inculpata Chistruga***** vina a recunoscut pe 
deplin, nu are antecedente (f. d. 43), la evidența medicului narcolog şi psihiatru nu se află (f. d. 46, 
48), conform cazierului juridic nu a fost atrasă la răspundere contravențională (f. d. 44) și la locul de 
trai se caracterizează  pozitiv (f. d. 49).
Ca circumstanță atenuantă prevăzute la art. 76 Cod Penal, a fost stabilită - recunoașterea  
vinovăției și căința sinceră a inculpatei Chistruga*****.
Circumstanță care agravează răspunderea învinuitului Chistruga***** conform art. 77 Cod 
Penal, este săvârșirea infracțiunii de către o persoană care anterior a fost condamnată pentru 
săvârșirea unei infracțiuni similare.
Referitor la gravitatea infracțiunilor prevăzute de art. 264 1 alin. (5) Cod Penal, săvârșită de 
către inculpata Chistruga*****, instanța de judecată  conform art. 16 Cod Penal, atestă că 
infracțiunea, în funcție de caracterul şi gradul prejudiciabil, se atribuie la categoria infracțiunilor mai 
puțin grave, și potrivit art. 17 Cod penal inculpata a comis infracțiunea cu intenție.
Conform art. 61 Cod Penal, pedeapsa penală este o măsură de constrângere statală şi un 
mijloc de corectare şi reeducare a condamnatului ce se aplică de instanțele de judecată, în numele 
legii, persoanelor care au săvârșit infracțiuni, cauzând anumite lipsuri şi restricții drepturilor lor. (2) 
Pedeapsa are drept scop restabilirea echității sociale, corectarea şi resocializarea condamnatului, 
precum şi prevenirea săvârșirii de noi infracțiuni atât din partea condamnaților, cât şi a altor 
persoane. Executarea pedepsei nu trebuie să cauzeze suferințe fizice şi nici să înjosească demnitatea 
persoanei condamnate.
Sancțiunea art. 2641 alin.(5) din Codul penal, se pedepsește cu amendă de la 2500 la 3000 de 
unități convenționale sau cu închisoare de la 2 la 5 ani.
Conform prevederilor art. 80 1 alin. (1) Cod penal, în cazul în care inculpata a recunoscut 
săvârșirea faptelor indicate în rechizitoriu şi a solicitat ca judecata să se facă pe baza probelor 
administrate în faza de urmărire penală, acesta beneficiază de reducerea cu o pătrime a limitelor de 
pedeapsă prevăzute în Partea specială a prezentului cod în cazul pedepsei cu amendă, cu muncă 
neremunerată în folosul comunității sau cu închisoare. 
Luând în considerație faptul că, cauza a fost examinată în baza probelor administrate în faza 
de urmărire penală, potrivit art. 364 Cod de procedură penală în coroborat cu art. 80 1 alin. (1) Cod 
penal, plafonul minim și maxim al pedepsei va fi cu amendă de la 1875 la 2250 de unități 
convenționale sau cu închisoare de la 1 an și 6 luni până la 3 ani și 9 luni.
În ședință de judecată, procurorul Rada Gorban a solicitat de a o recunoaște vinovat pe 
Chistruga***** de comiterea infracțiunii prevăzute de art. 264 1 alin. (5) Cod penal, și a-i stabili o 
pedeapsa sub formă de închisoare pe un termen de 1 an cu ispășirea pedepsei în penitenciar de tip 
semiînchis, cu suspendarea condiționată a pedepsei prin prisma art. 90 Cod penal pe o perioadă de 2 
ani.
Avocatul Lunga Galina și inculpata Chistruga*****, au pledat  pentru aplicarea unei pedepse 
neprivative de libertate, pe motiv că inculpata are trei copii minori la întreținere și nu este angajată în 
câmpul muncii.
Prin urmare, ținând cont de caracterul și gradul pericolului social al infracțiunii săvârșite, de 
personalitatea inculpatei, precum și de poziția tuturor părților referitor la pedeapsă, instanța consideră 
necesar de a-i aplica pedeapsa inculpatei sub formă de închisoare pe un termen de 1 (un) an cu 
executarea pedepsei în penitenciar de tip semiînchis.
Conform art. 90 alin. (1) Cod penal, dacă, la stabilirea pedepsei cu închisoare pe un termen 
de cel mult 5 ani pentru infracțiunile săvârșite cu intenție și de cel mult 7 ani pentru infracțiunile 
săvârșite din imprudență, instanța de judecată, ținând cont de circumstanțele cauzei și de 
persoana celui vinovat, va ajunge la concluzia că nu este rațional ca acesta să execute pedeapsa 
stabilită, ea poate dispune suspendarea condiționată a executării pedepsei aplicate vinovatului.
La caz, instanța de judecată reiterează că la examinarea chestiunii de suspendare 
condiționată a executării pedepsei urmează a fi examinată doar chestiunea dacă este rațional ca 
inculpata să execute pedeapsa, raționalitate care este în dependență directă de circumstanțele 
cauzei și personalitatea inculpatei. Totodată, faptul suspendării condiționate a executării pedepsei 
nu trebuie privit ca un avantaj acordat de lege, dar trebuie apreciat ca un mijloc preventiv de 
apărare socială care derivă din organizarea unei politici penale adoptate la realitatea socială 
concretă.
Motivele dispunerii suspendării condiționate a executării pedepsei sunt următoarele: 
personalitatea inculpatei, nu prezintă gradul de pericol social necesar executării reale a pedepsei 
cu închisoare; suspendarea condiționată ar permite realizarea mai eficientă a scopurilor pedepsei; 
suspendarea condiționată a executării pedepsei va permite stabilirea unui echilibru just între 
interesele persoanelor vătămate și interesele statului în domeniul prevenirii unui astfel gen de 
infracțiuni. 
În context, apreciind faţă de inculpata Chistruga*****, lipsa antecedentelor penale şi 
conduita bună avută anterior de către aceasta, precum și faptul că ultima are la întreținere trei 
copii minori, instanţa de judecată consideră că, scopul educativ al pedepsei poate fi atins şi fără 
privarea de libertate, acordându-i o şansă ultimei de a se reabilita în faţa societății şi în baza art. 
90 Codul penal, va suspenda condiţionat executarea pedepsei cu închisoare pe o perioadă de 2 
(doi) ani.
În conformitate cu art. art. 364 1, 382, 384-385, 389, 392-395, 402 Cod de procedură penală, 
instanța de judecată,
hotărăște:
Se recunoaște vinovată Chistruga***** în comiterea infracțiunii prevăzute de art. 264 1 alin. 
(5) Codul penal și i se stabilește pedeapsa, sub formă de închisoare pe un termen de 1 (un) an, cu 
executarea pedepsei în penitenciar de tip semiînchis.
În temeiul art. 90 Cod penal, se dispune suspendarea condiționată a executării pedepsei 
sub formă de închisoare aplicate ***** Chistruga pe un termen de probă de 2 (doi) ani, dacă ea 
nu va săvârși o nouă infracțiune îndreptățind prin comportare exemplară încrederea ce i s-a 
acordat.
Sentința poate fi atacată la Curtea de Apel Nord în termen de 15 zile, prin intermediul 
Judecătoriei Edineț, sediul Ocnița. 
Președintele ședinței, 
Judecător Dan Dolghieri