Dosar nr.4-25072133-05-4r-04092025           Prima instanță: Judecătoria Cahul, sediul Central     
                                                                        Judecător: Rusacov Alexei
Curtea de Apel Sud, sediul Cahul
D  E  C  I  Z  I E
în numele Legii
11 decembrie 2025                                                                                   municipiul Cahul
Completul de judecată al Curții de Apel Sud, sediul Cahul
în componența:
Președintele completului de judecată, judecător:        Vitalie Movilă,
Judecătorii:                                                     Evgheni Bancov, Andrei Scripcenco,
judecând fără prezența părților, în ordine de recurs, recursul declarat de contravenientul 
Mocanu Vasili împotriva hotărârii Judecătoriei Cahul, sediul Central din 30 iulie 2025, 
pronunțată în cauza contravențională, în privința lui:
Mocanu Vasili, născut a *****, IDNP *****, 
cetățean al Republicii Moldova, domiciliat în *****, 
str. *****,
acuzat de săvârșirea contravenției prevăzute de art. 233 alin. (1) Cod contravențional,-
C O N S T A T Ă :
În fapt.
Potrivit materialelor cauzei rezultă că, la data de 16 aprilie 2025, în Registrul nr.1 de 
evidență a sesizărilor cu privire la infracțiuni al Inspectoratului de Poliție Cahul, sub nr.245, a 
fost înregistrat procesul-verbal privind consemnarea celor constatate pe faptul înștiințării 
telefonice parvenite de la subofițerul superior al Serviciului Patrulare al SSP a IP Cahul, Turceac 
A., precum că la data de 12.04.2025, la ora 07:20 min., în timpul patrulării în municipiul Cahul, 
pe strada Prieteniei, a fost stopat mijlocul de transport de model Toyota cu nr.î. *****, la volanul 
căruia se afla cet. Mocanu Vasili. În timpul documentării, de la ultimul se simțea miros specific 
de alcool. Fiindu-i propus de a fi testat cu aparatul de tip „Drager”, s-a stabilit o concentrație de 
0,36 mg/l vapori de alcool în aerul expirat. 
Cazul a fost examinat în ordinea art. 274 din Codul de procedură penală și la data de 13 
mai 2025, a fost emisă ordonanța procurorului cu privire la refuzul în pornirea urmăririi penale, 
deoarece fapta constituie contravenție.
Ulterior, la data de 14 mai 2025, procurorul în Procuratura Cahul, Mariana Caragherghi 
a emis ordonanța privind pornirea procesului contravențional în privința lui Mocanu Vasili, pe 
faptul comiterii contravenției prevăzute de art. 233 alin. (1) Cod contravențional.
Potrivit ordonanței sus-nominalizate, stabilindu-se cu certitudine faptul că, Mocanu 
Vasili la data de 22 aprilie 2025, în jurul orelor 07:25 min. după ce a consumat băuturi alcoolice, 
fiind în stare de ebrietate alcoolică deținând permis de conducere nr. *****, a condus mijlocul de 
transport de marca/model „Toyota Auris” cu numărul de înmatriculare ***** pe drumul public 
din *****, încurcând astfel cerințele Regulamentului Circulației Rutiere, aprobat prin Hotărârea 
Guvernului nr. 357 din 13.05.2009, și anume: pct. 10. (1), lit. b) care prevede că „Persoana care 
conduce un vehicul trebuie să posede cunoștințe și să execute cerințele prezentului Regulament, 
precum și să posede dexteritatea necesară de a conduce în siguranță vehiculul pe drum”; pct. 14 
lit. a) care prevede că „Conducătorului de vehicul îi este interzis să conducă vehiculul în stare de 
ebrietate”. În timp ce se deplasa pe str. Prieteniei din mun. Cahul, Mocanu Vasili a fost stopat de 
angajații poliției și deoarece prezenta semne evidente de ebrietate alcoolică, a fost supus testului 
la aparatul electronic „Drager”, stabilindu-se conform actului eliberat de către „Drager alcotest 
6820” nr. 2105 din 12.04.2025, concentrația vaporilor de alcool în aerul expirat de Mocanu 
Vasili de 0,36 mg/l, cu care a fost de acord, nesolicitând prelevarea mostrelor de sânge.
La 20 mai 2025, a fost emisă ordonanță, în temeiul art. 395 alin. (1) Cod 
contravențional, prin care cauza contravențională privindu-l pe Mocanu Vasili, învinuit în 
săvârșirea contravenției prevăzute de art. 233 alin. (1) Cod contravențional, a fost expediată spre 
examinare conform competenței instanței de judecată.
Soluția instanței de fond.
Prin hotărârea Judecătoriei Cahul, sediul Central din 30 iulie 2025, Mocanu Vasili a fost 
recunoscut vinovat de comiterea contravenției prevăzute de art. 233 alin. (1) Cod 
contravențional, și i s-a aplicat sancțiunea sub formă de amendă în mărime de 700 de unități 
convenționale (echivalentul a 35 000 lei) cu privarea de dreptul de a conduce mijloace de 
transport pe un termen de 3 ani.
S-a indicat că, în conformitate cu prevederile art. 34 alin. (3) Cod contravențional, 
contravenientul este în drept să achite jumătate din amenda stabilită dacă o plătește în cel mult 3 
zile lucrătoare de la data aducerii la cunoștință a deciziei de aplicare a sancțiunii 
contravenționale. În acest caz se consideră că sancțiunea amenzii este executată integral.
Solicitarea și motivele recurentului.
Legalitatea și temeinicia hotărârii judecătorești este contestată cu recurs la data de 07 
august 2025 de contravenientul Mocanu Vasili, în care solicită: admiterea recursului, casarea 
parțială a hotărârii Judecătoriei Cahul, sediul Central, din 30.07.2025, prin care lui Mocanu 
Vasili i-a fost stabilită pentru comiterea contravenției, prevăzute de art. 233 alin. (1) Cod 
contravențional, o sancțiune contravențională sub formă de amendă în mărime de 700 unități 
convenționale (echivalentul a 35000 lei) cu privarea de dreptul de a conduce mijloace de 
transport pe un termen de 3 ani. Rejudecarea cauzei cu adoptarea unei noi hotărâri prin care lui 
Mocanu Vasili să-i fie aplicată pentru comiterea contravenției, prevăzute de art. 233 alin. (1) Cod 
contravențional, o sancțiune contravențională complimentară sub formă de privare de dreptul de 
a conduce mijloace de transport pe un termen de 6 luni.
În motivarea cererii de recurs a indicat că, prin hotărârea Judecătoriei Cahul, sediul 
Central din 30 iulie 2025 s-a dispus recunoașterea lui Mocanu Vasili vinovat de comiterea 
contravenției, prevăzute de art. 233 alin. (1) Cod contravențional, cu aplicarea în privința sa a 
sancțiunii contravenționale sub formă de amendă în mărime de 700 unități convenționale, 
echivalent a 35000 lei, cu privarea de dreptul de a conduce mijloace de transport pe un termen de 
3 ani.
Consideră că Judecătoria Cahul, sediul Central a tras concluzii greșite, referitor la 
necesitatea aplicării în privința sa Mocanu Vasili a sancțiunii complimentare sub formă de 
privare de dreptul de a conduce mijloace de transport în mărime maximă ori, ca urmare, a fost 
aplicată o sancțiune, care nu corespunde faptei motiv din care se consideră în drept de a depune 
prezentul recurs, întemeindu-l pe dispozițiile art. 466 lit. g) Cod contravențional.
Astfel, a indicat că, este de acord cu hotărârea Judecătoriei Cahul, sediul Central din 30 
iulie 2025 în ceea ce privește recunoașterea sa - Mocanu Vasili vinovat de comiterea 
contravenției, prevăzute de art. 233 alin. (1) Cod contravențional cu aplicarea în privința sa a 
sancțiunii contravenționale sub formă de amendă în mărime de 700 unități contravenționale, 
echivalent a 35000 lei.
Totodată, consideră că, aplicarea în privința sa-Mocanu Vasili a unei pedepse 
complimentare sub formă de privare de dreptul de a conduce mijloace de transport pe un termen 
maxim este ilegal, deoarece a fost aplicată o sancțiune, care nu corespunde faptei săvârșite şi 
solicită casarea hotărârea Judecătoriei Cahul, sediul Central din 30 iulie 2025 parțial.
De asemenea, a indicat că, în conformitate cu prevederile art. 41 alin. (1)-(2) Cod 
contravențional, sancțiunea contravențională se aplică în funcție de caracterul şi de gradul 
prejudiciabil al contravenției, de caracteristica persoanei, de circumstanțele atenuante, 
agravante față de persoana a cărei vinovăție este dovedită se aplică o sancțiune echitabilă, în 
limitele conformitate cu dispozițiile prezentului cod.
Consideră că motivarea instanței de fond în privința sa Mocanu Vasili a sancțiunii 
complimentare sub formă de privare de dreptul de a conduce mijloace de transport în mărime 
maximă este neargumentată, deoarece nu a luat în considerate personalitatea sa şi că mijlocul de 
transport este necesar atât lui, cât şi familiei sale.
Luând în considerate cele expuse mai sus, consideră că, instanța de recurs urmează să 
caseze parțial hotărârea Judecătoriei Cahul, sediul Central din 30 iulie 2025 și să pronunțe o nouă 
hotărâre, prin care sa-i stabilească pentru comiterea contravenției, prevăzute de art. 233 alin. (1) 
Cod contravențional, sancțiune contravențională complimentară sub formă de privare de dreptul 
de a conduce mijloace de transport pe un termen de 6 luni.
Termenul de declarare a recursului.
În conformitate cu art. 468 alin. (1) Cod contravențional, recursul împotriva hotărîrii 
judecătoreşti contravenţionale se declară în termen de 15 zile de la data pronunțării hotărîrii 
judecătoreşti sau, pentru părțile care nu au fost prezente la şedința de judecare a cauzei 
contravenționale, de la data înmînării copiei de pe hotărîrea judecătorească, în condițiile art. 
463 alin. (1). 
Completul de judecată constată că, hotărârea primei instanțe a fost pronunțată la data de 
30 iulie 2025 în prezența procurorului, a contravenientului și a avocatului.
Recursul a fost înregistrat de către Mocanu Vasili, la data 07 august 2025, din care 
considerente, Completul de judecată consideră că termenul legal de declarare a recursului a fost 
respectat.
Procedura de notificare a fost legal executată.
În corespundere cu prevederile art. 471 alin. (1) și (2) din Cod contravențional, 
„recursul se judecă de un complet din 3 judecători, fără prezența părților. Instanța de recurs 
fixează data examinării recursului și dispune să se comunice părților la proces despre aceasta, 
cu acordarea dreptului de depunere a referinței.”.
Participanții au fost notificați despre data examinării cauzei și le-a fost oferit termen 
pentru depunerea referinței până la 06 octombrie 2025 și pentru a opta cu privire la necesitatea 
administrării de noi probe. 
În termenul stabilit, adică la 06 octombrie 2025 procurorul în Procuratura de 
Circumscripție Sud, Dumitru Calendari a fost depusă referință, prin care a solicitat, în temeiul 
art.473 alin. (1) pct. 1) lit. c) Cod Contravențional, respingerea recursului declarat împotriva 
hotărârii Judecătoriei Cahul, sediul Central din 30 iulie 2025 de către contravenientul Mocanu 
Vasili ca fiind nefondat. 
În argumentarea poziției sale s-a indicat că, contravenientul a declarat recurs indicând ca 
temei al recursului prevăzut la art. 466 lit. g) Cod contravențional: g) s-au aplicat sancţiuni în 
alte limite decît cele prevăzute de lege sau nu corespund faptei săvîrşite sau persoanei 
contravenientului.
Susține procurorul că, din materialele dosarului se constată că, Mocanu Vasili a fost de 
acord cu testarea alcoolscopică, iar rezultatul final a arătat concentrația vaporilor de alcool în 
aerul expirat de 0,36 mg/l, cu o eroare tolerată al analizatorului fiind +/- 0,02 mg/l. Ulterior, 
acesta a recunoscut vina și s-a căit de cele comise, fapt ce a permis instanței de fond să aplice o 
sancțiune contravențională principală cu amendă spre limita minimă prevăzută de norma 
incriminată. 
Notează că, Mocanu Vasili solicită sancțiunea cu aplicarea termenului minim, însă fiind 
conducător de automobil cu acte valabile, e obligat, conform RCR, să cunoască și să execute 
întocmai cerințele prescrise. Mai mult ca atât, s-a constatat valoarea maximă a concentrației de 
alcool – 0,36 mg/l, or limitele pentru contravenție sunt de la 0,15 mg/l până la 0,3 mg/l.
Consideră că, prima instanță corect a aplicat înlăturarea de la conducerea vehiculului pe 
un termen de 3 ani. De asemenea, termenul sancțiunii stabilite de instanța de judecată nu a fost 
depășit și a fost stabilit în limitele sancțiunii. Iar în lipsa unor argumente verosimile, cu 
invocarea mijloacelor de probă concrete din cauza contravențională, recursul declarat de 
contravenient îl consideră nefondat.   
Aprecierea instanței de recurs:
Studiind materialele dosarului, analizând hotărârea judecătorească în coraport cu 
argumentele recursului, Completul de judecată conchide admiterea recursului, casează parțial 
hotărârea instanței de fond în partea stabilirii sancțiunii contravenționale complementare în 
privința lui Mocanu Vasili, cu pronunțarea unei noi hotărâri, din următoarele considerente.
Potrivit art. 473 alin. (1) pct. 2) lit. b) Cod contravențional, „după examinarea 
recursului, instanța de recurs adoptă una dintre următoarele decizii: admite recursul, casând 
hotărârea atacată, parțial sau integral, și adoptă una dintre următoarele soluții: rejudecă cauza 
cu adoptarea unei noi hotărâri, însă fără a înrăutăți situația contravenientului”.
Conform art. 466 lit. d) Cod contravențional, „hotărârile judecătorești contravenționale 
pot fi atacate cu recurs, pentru a se repara erorile de drept, în următoarele temeiuri:  hotărîrea 
atacată nu cuprinde motivele pe care se întemeiază soluția ori motivarea soluției contrazice 
dispozitivul hotărîrii sau acesta este expus neclar, sau dispozitivul hotărîrii redactate nu 
corespunde dispozitivului pronunțat după deliberare”. 
Iar, la art. 458 alin. (1) lit. e) Cod contravențional este stipulat că, „examinînd cauza 
contravențională, instanţa de judecată este obligată să determine: necesitatea sancționării şi, 
după caz, caracterul sancțiunii contravenționale”.
Potrivit materialelor cauzei se reține că, la data de 14 mai 2025, procurorul în 
Procuratura Cahul, Mariana Caragherghi a emis ordonanța privind pornirea procesului 
contravențional în privința lui Mocanu Vasili, pentru faptul că, la data de 22 aprilie 2025, în jurul 
orelor 07:25 min. după ce a consumat băuturi alcoolice, fiind în stare de ebrietate alcoolică 
deținând permis de conducere nr. *****, a condus mijlocul de transport de marca/model „Toyota 
Auris” cu numărul de înmatriculare ***** pe drumul public din mun. Cahul, încurcând astfel 
cerințele Regulamentului Circulației Rutiere, aprobat prin Hotărârea Guvernului nr. 357 din 
13.05.2009, și anume: pct. 10. (1), lit. b) care prevede că „Persoana care conduce un vehicul 
trebuie să posede cunoștințe și să execute cerințele prezentului Regulament, precum și să posede 
dexteritatea necesară de a conduce în siguranță vehiculul pe drum”; pct. 14 lit. a) care prevede 
că „Conducătorului de vehicul îi este interzis să conducă vehiculul în stare de ebrietate”. În timp 
ce se deplasa pe str. Prieteniei din mun. Cahul, Mocanu Vasili a fost stopat de angajații poliției și 
deoarece prezenta semne evidente de ebrietate alcoolică, a fost supus testului la aparatul 
electronic „Drager”, stabilindu-se conform actului eliberat de către „Drager alcotest 6820” nr. 
2105 din 12.04.2025, concentrația vaporilor de alcool în aerul expirat de Mocanu Vasili de 0,36 
mg/l, cu care a fost de acord, nesolicitând prelevarea mostrelor de sânge.
Acțiunile lui Mocanu Vasilie au fost încadrate în baza prevederilor art. 233 alin. (1) Cod 
contravențional. 
La 20 mai 2025, a fost emisă ordonanță, în temeiul art. 395 alin. (1) Cod 
contravențional, prin care cauza contravențională privindu-l pe Mocanu Vasili, învinuit în 
săvârșirea contravenției prevăzute de art. 233 alin. (1) Cod contravențional, a fost expediată spre 
examinare conform competenței instanței de judecată.
Prin hotărârea Judecătoriei Cahul, sediul Central din 30 iulie 2025, Mocanu Vasili a fost  
recunoscut vinovat de comiterea contravenției prevăzute de art. 233 alin. (1) Cod contravențional 
și i s-a aplicat sancțiunea sub formă de amendă în mărime de 700 de unități convenționale, 
echivalentul sumei de 35 000 lei, cu privarea de dreptul de a conduce mijloace de transport pe un 
termen de 3 ani.
Completul de judecată ține să menționeze că, în recursul declarat de către Mocanu 
Vasili, nu se contestă vinovăția sa, încadrarea juridică a acțiunilor contravenientului, precum și 
nu se contestă cuantumul amenzii aplicate, ci se contestă doar pedeapsa contravențională 
complementară maximă aplicată, considerând că a fost aplicată sancțiunea complementară, care 
nu corespunde faptei săvârșite. 
Completul de judecată constată că, la judecarea cauzei instanța de fond a ținut cont de 
cerințele art. 458 Cod contravențional, care prevede că, la examinarea cauzei contravenționale 
instanța de judecată este obligată să determine caracterul veridic al contravenției imputate, 
existența cauzelor care înlătură caracterul contravențional al faptei, vinovăția persoanei precum 
și alte circumstanțe ce au importanță la examinarea cauzei, adică să examineze cauza sub toate 
aspectele, complet și obiectiv cu respectarea dreptului la un proces echitabil și la apărare. 
Completul de judecată subliniază că, judecarea cauzei în instanță s-a desfășurat cu 
respectarea prevederilor normelor contravenționale ce reglementează procedura respectivă. 
Hotărârea judecătorească cuprinde, circumstanțele constatate, probele pe care se întemeiază 
concluzia, norma contravențională în baza căreia este adoptată soluția.
Cu referire la pedeapsa complementară - privarea de dreptul de a conduce mijloace de 
transport aplicată de instanța de fond pe un termen de 3 ani în privința lui Mocanu Vasili, se 
reține următoarele.
Potrivit art. 233 alin. (1) Cod contravențional, constituie contravenție și se sancționează 
cu amendă de la 700 la 1000 de unități convenționale sau cu arest contravențional de la 10 la 15 
zile, în ambele cazuri cu privarea de dreptul de a conduce vehicule pe un termen de la 6 luni la 3 
ani.
Conform art. 32 alin. (1) Cod contravențional, „sancțiunea contravențională este o 
măsură de constrîngere statală şi un mijloc de corectare şi reeducare ce se aplică, în numele 
legii, persoanei care a săvîrşit o contravenție”. 
Art. 36 alin. (7) Cod contravențional prevede că, „privarea de dreptul de a conduce 
vehicule se aplică de instanța de judecată pe un termen de la 6 luni la 3 ani. Suspendarea 
exercitării dreptului special de a conduce vehicule, precum și privarea de dreptul de a conduce 
vehicule nu pot fi aplicate persoanei cu dizabilități care folosește vehiculul ca unic mijloc de 
deplasare, cu excepția cazurilor în care aceasta l-a condus atribuindu-i cu bună știință un 
număr de înmatriculare fals ori l-a condus în stare de ebrietate produsă de alcool, de droguri 
și/sau de alte substanțe ce provoacă această stare și care au drept urmare dereglarea 
psihofuncțională a organismului, ori s-a eschivat de la examenul medical de constatare a stării 
de ebrietate, ori a părăsit locul accidentului rutier la care a fost participant”.
Potrivit art. 41 alin. (1)-(2) Cod contravențional, „sancțiunea contravențională se aplică 
în funcție de caracterul şi de gradul prejudiciabil al contravenției, de caracteristica persoanei şi 
de circumstanțele atenuante şi agravante. Față de persoana a cărei vinovăție este dovedită se 
aplică o sancțiune echitabilă, în limitele şi în conformitate cu dispozițiile prezentului cod”.
Astfel, cadrul normativ legal invocat mai sus, stipulează clar care sunt criteriile 
individualizării sancțiunii contravenționale persoanei în privința căreia a fost dovedită 
culpabilitatea în comiterea faptei contravenționale. Totodată, legiuitorul în art. 41 alin. (2) Cod 
contravențional a menționat expres că, sancțiunea contravențională aplicată contravenientului 
urmează să fie una echitabilă, fiind aplicată cu respectarea prevederilor legislației 
contravenționale în vigoare.
La caz, Completul de judecată reține poziția recurentului, precum că sancțiunea 
contravențională privarea de a conduce mijloace de transport pe un termen maxim de 3 ani este 
neargumentată, invocându-se că instanța nu a luat în considerate personalitatea sa şi că mijlocul 
de transport este necesar atât lui, cât şi familiei sale.
În susținerea soluției adoptate privind aplicarea sancțiunii complementare maxime în 
privința lui Mocanu Vasili, instanța de fond a invocat că, conducerea vehiculului în stare de 
ebrietate alcoolică, are un pericol social ridicat, făcând parte din domeniul securității circulației 
și exploatării mijloacelor de transport, ca parte componentă a securității și ordinii publice, 
condiționată de neadmiterea la circulația rutieră a persoanelor în stare de ebrietate alcoolică. La 
etapa actuală mijloacele de transport prezintă un grad sporit de pericol, iar conducerea acestora 
de către persoane în starea de ebrietate reprezintă grad și mai avansat de pericol, considerentele 
din care, în privința lui Mocanu Vasili urmează a fi aplicată pedeapsa complementară maximă.
Cu toate acestea, Completul de judecată consideră că, pedeapsa complementară stabilită 
de instanța de fond în mărime de 3 ani, este prea aspră și poate crea contravenientului sentimente 
de jignire și neîncredere în lege, ce va fi contrar scopului urmărit de sancțiunea contravențională. 
Pe lângă această, pedeapsa contravențională urmează să aibă și caracter educativ, nu doar unul 
punitiv.
Totodată, instanța de recurs ține să menționeze că, sancțiunea contravențională se aplică 
în funcție de circumstanțele în care a fost comisă fapta, atitudinea contravenientului în timpul și 
după săvârșirea contravenției prevăzute de art. 233 alin. (1) Cod contravențional, gravitatea 
faptei imputate, circumstanțele care atenuează sau agravează răspunderea, materialul 
caracterizant în privința contravenientului.
Potrivit materialelor cauzei contravenționale, Mocanu Vasili din start a recunoscut 
vinovăția în comiterea contravenției imputate acestuia, recunoscând că a fost stopat de 
colaboratorii de poliție, care l-au întrebat dacă a consumat alcool în ultimele 24 de ore, la care a 
comunicat că a consumat 100 gr. de coniac cu o seară în urmă. A fost testat cu aparatul „Drager”, 
iar cu rezultatul de 0,36 mg/l a fost de acord, inclusiv și cu procedura de testare. Îi pare rău de 
cele comise.
Instanța de recurs reține că, potrivit revendicării Mocanu Vasili anterior nu a fost tras la 
răspundere penală, potrivit cazierului contravențional, anterior în anul 2023 a fost tras la 
răspundere contravențională potrivit art. 197 alin. (1) Cod contravențional. La fel, la materialele 
dosarului nu a fost anexată nici o caracteristică a contravenientului Mocanu Vasili, care ar 
caracteriza personalitatea acestuia, și ar justifica aplicarea sancțiunii complementare privarea de 
a conduce mijloace de transport în limitele maxime stabilite în hotărâre.
În circumstanțele expuse, Completul de judecată ținând cont de principiul 
proporționalității, în raport de gradul de pericol social al faptei, ținându-se cont de persoana 
contravenientului, de circumstanțele cauzei care atenuează răspunderea și anume căința sinceră, 
nestabilind careva circumstanțe agravante, având în vedere, principiul individualizării sancțiunii, 
persoana făptuitorului, comportamentul acestuia în timpul şi după consumarea contravenției, 
ținând cont de gradul prejudiciabil al contravenției și în mod prioritar de faptul că, sancțiunea 
complementară sub formă de privare de dreptul de a conduce mijloace de transport, nu este lăsată 
potrivit sancțiunii normei contravenționale la latitudinea instanței de judecată, aceasta fiind 
obligatorie ca sancțiune, Completul de judecată consideră justificat, aplicarea față de 
contravenientul Mocanu Vasili a sancțiunii complementare sub formă de privarea de dreptul de a 
conduce mijloace de transport pe un termen de 1 an.
În circumstanțele expuse, se desprinde că sancțiunea complementară în privința lui 
Mocanu Vasili, privarea de a conduce mijloace de transport pe un termen de 1 (un) an, este 
proporțională cu gravitatea contravenției săvârșite și va fi suficientă pentru restabilirea echității 
sociale, adică a drepturilor și intereselor statului și întregii societăți, perturbate prin contravenție 
și va contribui la realizarea scopului de corectare a contravenientului, de prevenire a săvârșirii de 
noi contravenții, atât de către contravenient, cât și de către alte persoane. Or, restabilirea echității 
sociale reprezintă o valoare supremă în societate și este garantată de art.1 alin.(3) din Constituția 
Republicii Moldova.
Astfel, la caz, Completul de judecată conchide că, corectă, echitabilă, legală, cât și 
proporțională circumstanțelor cauzei este sancțiunea complementară privind privarea de a 
conduce mijloace de transport pe un termen de 1 (un) an. În rest, hotărârea Judecătoriei Cahul, 
sediul Central, din 30 iulie 2025, fiind necesar de menținut. Concluzie, care în opinia 
Completului de judecată, este întemeiată pe prevederile legislației naționale și cele 
internaționale, iar ținând cont de gradul de pericol al contravenției săvârșite de Mocanu Vasili, 
care nu s-a soldat cu careva urmări nefaste, punând accent pe personalitatea contravenientului, 
atitudinea acestuia față de fapta comisă, Completul de judecată conchide că, în privința acestuia 
sancțiunea menționată supra, este una echitabilă și nu cea stabilită de prima instanță.
Completul de judecată notează că, împrejurările indicate supra denotă în mod 
concludent că, recursul declarat urmează a fi admis și hotărârea contestată urmează a fi casată 
parțial, în partea stabilirii sancțiunii contravenționale complementare, cu pronunțarea în partea 
casată a unei noi hotărâri. Iar, în rest, hotărârea contestată, urmează a fi menținută.
Potrivit prevederilor art.465-469, art.470-472, art.473 alin.(1) pct.2) lit. b) și alin. (2), 
art. 474 Cod contravențional, Completul de judecată,-
D  E  C  I  D  E :
Se admite recursul declarat de contravenientul Mocanu Vasili.
Se casează parțial hotărârea Judecătoriei Cahul, sediul Central din 30 iulie 2025, 
pronunțată în cauza contravențională de învinuirea lui Mocanu Vasili de comiterea contravenției 
prevăzute de art. 233 alin. (1) Cod contravențional, în partea stabilirii sancțiunii contravenționale 
complementare, și se adoptă în această parte următoare soluție:
Se rejudecă cauza, în partea stabilirii lui Mocanu Vasili a sancțiunii complementare în 
baza art. 233 alin. (1) Cod contravențional, și se adoptă în această parte o hotărâre nouă, însă fără 
a înrăutăți situația contravenientului, după cum urmează: 
Lui Mocanu Vasili, recunoscut vinovat de comiterea contravenției prevăzute de art. 233 
alin. (1) Cod contravențional, i se stabilește sancțiunea contravențională complementară privarea 
de dreptul de a conduce mijloace de transport pe un termen de 1 (un) an.
În rest, hotărârea Judecătoriei Cahul, sediul Central din 30 iulie 2025, se menține.
Decizia este irevocabilă.
Președintele completului, judecător    Vitalie Movilă
Judecătorii                                                                                         Evgheni Bancov
     Andrei 
Scripcenco 