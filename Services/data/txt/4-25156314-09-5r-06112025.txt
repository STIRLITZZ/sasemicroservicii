Dosarul nr. 5r-863/2025                                                                                                                             
nr. PIGD: 4-25156314-09-5r-06112025
                                     H O TĂR Â R E
                                          în numele Legii
11 decembrie 2025                                                                                                                  or. Fălești
Judecătoria Bălți (sediul Fălești) în componența
preşedintelui de şedinţă, judecător Lilia Trocin          
grefier Lungu Mariana
cu participarea avocatei Kornacker Gabriela
examinând, în şedinţă de judecată publică, contestația lui Antoniuc Tatiana depusă în 
cadrul procesului contravențional intentat în privința sa conform art. 47 1 alin. (1) Cod 
contravenţional al RM,-                                                                  c o n s t a t ă:
        I. La data de 21.10.2025, Antoniuc Tatiana a depus contestație în cadrul procesului 
contravențional intentat în privința sa conform art. 47 1 alin. (1) Cod contravenţional al RM, 
prin care solicită anularea procesului-verbal cu privire la contravenție și a deciziei de 
sancționare din data de 24.07.2025, cu încetarea procesului contravențional în legătură cu 
lipsa faptei contravenționale.
În motivarea contestației, contestatarul a menționat că, la data de 03.10.2025, tatăl 
contravenientei Antoniuc Tatiana а recepționat prin poșta tеrеstră incheierea executorului 
judecătoresc Serghei Matachi din care a aflat că în privinţa sa, la data de 24 iulie 2025 a fost 
perfectat un proces-verbal cu privire la contravenţie în baza art. 47(l) CC al RM, corupţie 
electorală pasivă. 
Potrivit paşaportului de străinătate din data de 23 octombrie 2023, Antoniuc 
Tatiana nu se află pe teritoriul RM, de atunci nu a revenit în RM, nu utilizează nici o cartelă 
SIM a oricărui operator de telefonie mobilă din RM, şi neagă că ar fi fost implicată în careva 
fapte de corupere electorală. 
Susţine că nu a acceptat, pretins sau primit bani pentru exercitarea votului la alegeri. 
Susţine că dânsa nu a participat la scrutinele electorale începând cu anul 2020. 
Până la momentul actual contravenienta prin intermediul avocatei nu a primit 
procesul verbal cu privire la contravenţie, motiv pentru care după recepţionarea acestui 
înscris şi probelor care au stat la baza sancţionării ne rezervăm dreptul de a depune 
contestaţie suplimentară. 
Procesului contravenţional i se aplică în mod corespunzător prevederile Codului de 
procedură penală cu privire la mijloacele de probă şi la procedeele probatorii, cu excepţiile 
prevăzute de prezentul cod. Astfel, în materie contravenţională au fost recunoscute 
garanțiile procedurale specifice în materie penală în ceea ce priveşte dreptul la un proces 
echitabil, printre care şi prezumţia de nevinovăţie, prevăzută de alin. (2) al art. 6 din 
Convenţia Europeană a Drepturilor Omului. (Zilibergerg împotriva Moldovei (§ 35, din 01 
februarie 2005), Angel împotriva României (§ 52, din 04 octombrie 2007) sau Ozturk 
împotriva Germaniei (din 21 februarie 1994). 
Această împrejurare fundamentează la nivel de principiu că, sarcina probei în 
procedura contravenţionala desfășurată în faţa instanţei de judecata revine organului 
constatator. 
 Contravenienta consideră că în lipsă de probe (elemente de fapt, dobândite în 
modul stabilit de cod, agentul constatator a întocmit procesul-verbal cu privire la 
contravenție invocând acuzaţii şi concluzii lipsite de suport, bazate pe simple presupuneri, 
neacumulându-se probe ce ar confirma vinovăţia contravenientului. 
 În condițiile enunţate, apărarea conchide că în speţă nu este demonstrat că în 
acțiunile contravenientului este întrunită fapta contravenţiei stabilită de art. 47/1 alin. (1) 
Cod contraventional. 
 În continuare, potrivit art. 441 alin. (1) lit. a) Cod contravenţional, procesul 
contraventional nu poate fi pornit, iar dacă a fost pornit, nu poate fi efectuat şi va fi încetat 
în dazurile în care: a) nu există faptul contravenţiei. 
 Astfel, prezumtia de nevinovăţie ce operează în favoarea contravenientului nu a fost 
răsturnată înscrisurile anexate nu sunt în măsură să demonstreze că în acţiunile 
contravenientului ar fi existat elementele contravenției stabilite de art. 47/ alin. (1) Cod 
contravenţional.
În drept contestația a fost întemeiată pe prevederile art. 6 CEDO, art. 20, 21 din 
Constituţie, art. 5, 7, 381, 384, 441, 443, 445, 448, 446, 454, 462 Cod contravenţional.
II. În ședința de judecată, contestatara, nu s-a prezentat, nu a comunicat instanței 
motivele absenței sale, deși a fost legal citată, fapt confirmat prin avizul de recepție a 
citației.
Avocata Kornacker Gabriela în ședința de judecată s-a prezentat, a susținut 
contestația, solicitând admiterea ei pe motivele invocate, menționând că Antoniuc Tatiana 
este plecată din Republica Moldova din 2023, iar după plecarea în Federația Rusă de 
numărul său de telefon s-a folosit tatăl contravenientei, Oboroc Iuri, dar la scurt timp 
acesta a pierdut telefonul. Ulterior, Antoniuc Tatiana a încercat să restabilească cartela pe 
numele tatălui său, însă nu i-a reușit din motiv că este plecată peste hotare. 
Totodată, a solicitat audierea în calitate de martor a tatălui contravenientei, Oboroc 
Iuri.
Agentul constatator Stoian Alex, în ședința de judecată s-a prezentat, a pledat 
pentru respingerea contestației, prezentând informația privind intrarea/ieșirea în/din 
Republica Moldova în privința contravenientei. 
A prezentat și referință în formă scrisă pe marginea contestației în care a menționat 
următoarele: 
De către organul de urmărire penală Direcția Generală a CNA a fost pornită cauza 
penală pe baza semnelor constitutive a infracțiunii prevăzute de art. 181 3 Cod penal, 
finanțarea partidelor politice, a grupurilor de inițiativă, a concurenților electorali sau a 
participanților la referendum din surse interzise de lege săvârșită în proporții mari, 
examinată de Procuratura Anticorupție.
În cadrul examinării cauzei penale menționate de către organele de drept a R. 
Moldova, a fost stabilit că cet. Ilan Șor constituind și devenind conducătorul unui grup 
criminal organizat și alte persoane din anturajul său, au pus la cale un plan infracțional de 
sporire a influenței sale politice asupra sistemului puterii de stat în R. Moldova, finanțarea 
ilegală a concurenților electorali, manifestat prin racolarea unor conducători, membri, 
simpatizanți de partid, grupuri de inițiativă, viitori concurenți electorali, promițându-le în 
schimbul loialității și promovării intereselor sale politice, remunerări financiare în 
proporții deosebit de mari în așa măsură încât să influențeze rezultatele scrutinelor 
electorale.
Astfel, pe întreg teritoriul țării, după o schemă bine conturată, repartizată pe regiuni, 
raioane, localități, au fost organizate grupuri de persoane, președinți de oficii, brigadieri, 
negociatori, curieri, executori care desfășurau diferite activități infracționale și anume cu 
racolarea alegătorilor, acumularea datelor cu caracter personal, precum și suportul 
informațional privind instalarea aplicației mobile de tip banking-PSB a băncii comerciale 
PromsveaziBank din Federația Rusă, prin intermediul cărora au fost oferiți și dați bani, 
inclusiv prin transferuri bancare, persoanelor cu drept de vot din țară, care și-au exprimat 
acordul de a oferi datele cu caracter personal pentru a fi remunerați financiar, în scopul 
determinării exercitării într-un anumit mod a drepturilor electorale.
În cadrul examinării cauzei penale menționate supra, pentru stabilirea și 
identificarea tuturor participanților, au fost autorizate măsuri speciale de investigații-
identificarea abonatului sau utilizatorului rețelelor de comunicații electronice naționale 
Orange, Moldtelecom, Moldcell, în scopul documentării acțiunilor ilegale ale subiecților 
implicați. Toate măsurile speciale de investigații au fost autorizate la judecătorul de 
instrucție, conform prevederilor legislației în vigoare, ca urmare s-a stabilit că persoanele 
de pe teritoriul țării care au pretins, acceptat și primit bani și alte bunuri cu scop de a 
exercitat dreptul său electoral, de a vota în favoarea unor sau altor candidați, despre care 
erau informați prin intermediul persoanelor afiliate lui Ilan Șor în cadrul scrutinelor 
electorale.
În sectorul financiar-bancar din R. Moldova din cauza sancțiunilor prin care se 
operează transferurile bancare internaționale, nu pot fi efectuate tranzacții cu băncile 
comerciale din Rusia, de unde și a apărut necesitatea instalării aplicației banking PSB în 
telefonie mobilă, motivul fiind că este imposibil de a efectua transferuri de bani prin alte 
modalități, banii pentru coruperea alegătorilor puteau fi aduși în R. Moldova doar fizic și 
prin aplicația banking PSB.
Astfel, în cadrul examinării comunicațiilor electronice a fost stabilit că 
contravenientul, în perioada anului 2024, a primit câteva SMS-uri de la banca comercială 
PSB și nu de la persoane fizice prin intermediul băncii comerciale PSB.
Din materialele acumulate nu s-a constatat vreo circumstanță, care să excludă 
caracterul contravențional al faptei sau care înlătură răspunderea contravențională și 
anume ajunge la concluzia că, contravenientul a pretins, a acceptat și primit, personal sau 
prin mijlocitor, mijloace bănești, bunuri sau privilegii sub orice formă, care nu i se cuvin, 
pentru sine sau pentru o altă persoană, în scopul exercitării sau al neexercitării unor 
drepturi electorale în cadrul alegerilor din 20.10.2024.
Astfel, consideră că în acțiunile contravenientului se întrunesc elementele 
contravenției prevăzute de art. 47 1 al. 1) Cod contravențional, pretinderea, acceptarea sau 
primirea, personal sau prin mijlocitor, de către un alegător a bunurilor, serviciilor, 
privilegiilor sau avantajelor sub orice formă, care nu i se cuvin, pentru sine sau pentru o 
altă persoană, în scopul exercitării sau al neexercitării unor drepturi electorale în cadrul 
alegerilor, inclusiv al alegerilor regionale, dacă fapta nu constituie infracțiune, fiind 
întocmit procesul verbal cu privire la contravenție cu aplicarea sancțiunii sub formă de 
amendă.
Fiind audiat în ședința de judecată în calitate de martor Oboroc Iuri, sub 
jurământ instanței a declarat că, este tatăl lui Antoniuc Tatiana, care este plecată din țară 
din 2014 în Federația Rusă unde locuiește permanent. Ultima dată a fost în Moldova în 
2023 pe vreo săptămână, de atunci nu a mai revenit în țară. De numărul de telefon ***** s-a 
folosit o perioadă de timp, însă de vreo doi ani l-a pierdut. Acum se folosește de numărul de 
telefon 076028086 de la compania Moldcell.
III. Audiind/lecturând poziția părților, audiind martorul, cercetând materialele 
dosarului, analizând probele din punct de vedere al pertinenţei, concludenţei, utilităţii şi 
veridicităţii lor, iar ansamblul probelor – din punct de vedere al coroborării lor, instanța 
consideră contestația întemeiată și urmează a fi admisă din următoarele considerente. 
           Conform art. 21 din Constituţie, orice persoană acuzată de un delict este prezumată 
nevinovată pînă cînd vinovăţia sa va fi dovedită în mod legal, în cursul unui proces judiciar 
public, în cadrul căruia i s-au asigurat toate garanţiile necesare apărării sale.
În conformitate cu art. 5 alin. (1) Cod contravenţional, nimeni nu poate fi declarat 
vinovat de săvârşirea unei contravenţii, nici supus sancţiunii contravenţionale decât în 
conformitate cu legea contravenţională. 
(2) Interpretarea extensivă defavorabilă şi aplicarea prin analogie a legii 
contravenţionale sînt interzise.
În conformitate cu prevederile art.7 Cod contravențional, persoana poate fi 
sancţionată numai pentru contravenţia în a cărei privinţă este dovedită vinovăţia sa, cu 
respectarea normelor prezentului cod.
În conformitate cu art. 8 alin. (2) Cod contravenţional, este supusă răspunderii 
contravenţionale numai persoana care a săvârșit cu intenţie sau din imprudenţă o faptă 
prevăzută de legea contravenţională.
Potrivit prevederilor art. 10 Cod contravențional, „constituie contravenţie fapta – 
acţiunea sau inacţiunea – ilicită, cu un grad de pericol social mai redus decît infracţiunea, 
săvîrşită cu vinovăţie, care atentează la valorile sociale ocrotite de lege, este prevăzută de 
prezentul cod şi este pasibilă de sancţiune contravenţională”
Potrivit art. 374 alin. (3) Cod contravențional „procesul contravențional se desfășoară 
pe principiile generale de drept contravențional, în temeiul Constituției, al prezentului cod, al 
Codului de procedură penală în cazurile expres prevăzute de prezentul cod, precum și al 
normelor dreptului internațional și al tratatelor internaționale cu privire la drepturile și 
libertățile fundamentale ale omului la care Republica Moldova este parte”.
Conform art.375 alin. (1) din Codul contravențional: „Persoana acuzată de săvîrşirea 
unei contravenţii se consideră nevinovată atîta timp cît vinovăţia sa nu este dovedită în 
modul prevăzut de prezentul cod. 
(2) Nimeni nu este obligat să dovedească nevinovăţia sa. 
(3) Concluziile despre vinovăţia persoanei în săvîrşirea contravenţiei nu pot fi 
întemeiate pe presupuneri. Toate dubiile în probarea învinuirii care nu pot fi înlăturate în 
condiţiile prezentului cod se interpretează în favoarea persoanei în a cărei privinţă a fost 
pornit proces contravenţional”.
Conform art. 381 alin. (4) Cod contravenţional „autoritatea competentă să 
soluţinoneze cauza contravenţională are obligaţia de a lua toate măsurile prevăzute de lege 
pentru cercetarea sub toate aspectele, completă şi obiectivă, a circumstanţelor cauzei, de a 
evedenţia atât circumstanţele care dovedesc vinovăţia persoanei, cât şi cele care 
dezvinovăţesc persoana în privinţa căreia a fost pornit proces contravenţional (...)”.
           Conform art. 395 al. 2) Cod contravențional, instanţa judecă contestaţiile împotriva 
deciziilor autorităţilor competente să soluţioneze cauzele contravenţionale, procurorului.
(11) Contestaţia împotriva deciziei în cauza contravenţională se examinează de către 
instanţa de judecată în a cărei rază teritorială activează autoritatea competentă sau 
procurorul care a emis decizia ori de către instanţa de la locul unde îşi are sediul autoritatea 
competentă.
Or, conform art. 425 din Codul contravenţional ,,(1) Probele sunt elemente de fapt, 
dobândite în modul stabilit de prezentul cod, care servesc la constatarea existenţei sau 
inexistenţei contravenţiei, la identificarea făptuitorului, la constatarea vinovăţiei şi la 
cunoaşterea altor circumstanţe importante pentru justa soluţionare a cauzei.
(2) În calitate de probe se admit elementele de fapt constatate prin intermediul 
următoarelor mijloace: procesul-verbal cu privire la contravenţie, procesul-verbal de ridicare 
a obiectelor şi documentelor, procesul-verbal de percheziţie, procesul-verbal privind 
cercetarea la faţa locului, procesele-verbale privind alte acţiuni procesuale efectuate în 
conformitate cu prezentul cod, explicaţiile persoanei în a cărei privinţă a fost pornit proces 
contravenţional, declaraţiile victimei, ale martorilor, înscrisurile, înregistrările audio sau 
video, fotografiile, corpurile delicte, obiectele şi documentele ridicate, constatările tehnico-
ştiinţifice şi medico-legale, raportul de expertiză.
(3) Aprecierea probelor se face de persoana competentă să soluţioneze cauza 
contravenţională, potrivit convingerii sale pe care şi-a format-o cercetând toate probele 
administrate în raport cu circumstanţele constatate ale cauzei şi călăuzindu-se de lege.
(4) Nici o probă nu are valoare prestabilită.
(5) Sunt admisibile probele pertinente, concludente şi utile, administrate în 
conformitate cu prezentul cod.
 (7) Procesului contravenţional, în partea ce ţine de declaraţii, se aplică în mod 
corespunzător prevederile Codului de procedură penală cu privire la mijloacele de probă şi la 
procedeele probatorii, cu excepţiile prevăzute de prezentul cod”.
Potrivit art. 448 al. 1)  Cod contravențional, contravenientul, victima sau 
reprezentantul acestora, procurorul, dacă este parte în cauza contravențională, în cazul în 
care nu sunt de acord cu decizia agentului constatator sau în cazul când aceasta a fost emisă 
cu încălcarea normelor procesuale stabilite de prezentul cod, sunt în drept să conteste decizia 
emisă supra cauzei contravenționale. 
Termenul de contestare a deciziei este de 15 zile de la data emiterii acesteia sau, 
pentru părțile care nu au fost prezente la ședința de examinare a cauzei contravenționale, de 
la data înmânării copiei de pe decizia respectivă în condițiile art. 4471 alin. (8). 
(4) Contestația împotriva deciziei emise asupra cauzei contravenționale se depune la 
autoritatea din care face parte agentul constatator care a examinat cauza. În cel mult 3 zile 
de la data depunerii, agentul constatator expediază contestația și dosarul cauzei 
contravenționale în instanța de judecată competentă”.
Potrivit art.458 alin. (1) Cod contravențional, examinînd cauza contravenţională, 
instanţa de judecată este obligată să determine: 
a) caracterul veridic al contravenţiei imputate; 
b) existenţa cauzelor care înlătură caracterul contravenţional al faptei; 
c) vinovăţia persoanei în a cărei privinţă a fost pornit procesul contravenţional; 
d) existenţa circumstanţelor atenuante şi/sau agravante; 
e) necesitatea sancţionării şi, după caz, caracterul sancţiunii contravenţionale; 
f) alte aspecte importante pentru soluţionarea justă a cauzei. 
        Potrivit art. 6 par. 1) CEDO,  orice persoană are dreptul la judecarea în mod echitabil, în 
mod public şi într-un termen rezonabil a cauzei sale, de către o instanţă independentă şi 
imparţială, instituită de lege, care va hotărî fie asupra încălcării drepturilor şi obligaţiilor 
sale cu caracter civil, fie asupra temeiniciei oricărei acuzaţii în materie penală îndreptate 
împotriva sa. Hotărârea trebuie să fie pronunţată în mod public, dar accesul în sala de 
şedinţă poate fi interzis presei şi publicului pe întreaga durată a procesului sau a unei părţi a 
acestuia în interesul moralităţii, al ordinii publice ori al securităţii naţionale într-o societate 
democratică, atunci când interesele minorilor sau protecţia vieţii private a părţilor la proces 
o impun, sau în măsura considerată absolut necesară de către instanţă atunci când, în 
împrejurări speciale, publicitatea ar fi de natură să aducă atingere intereselor justiţiei.
2. Orice persoană acuzată de o infracţiune este prezumată nevinovată până ce vinovăţia sa va 
fi legal stabilită.
3. Orice acuzat are, în special, dreptul:
a) să fie informat, în termenul cel mai scurt, într-o limbă pe care o înţelege şi în mod 
amănunţit, asupra naturii şi cauzei acuzaţiei aduse împotriva sa;
b) să dispună de timpul şi de înlesnirile necesare pregătirii apărării sale;
c) să se apere el însuşi sau să fie asistat de un apărător ales de el şi, dacă nu dispune de 
mijloacele necesare pentru a plăti un apărător, să poată fi asistat în mod gratuit de un avocat 
din oficiu, atunci când interesele justiţiei o cer;
d) să întrebe sau să solicite audierea martorilor acuzării şi să obţină citarea şi audierea 
martorilor apărării în aceleaşi condiţii ca şi martorii acuzării;
e) să fie asistat în mod gratuit de un interpret, dacă nu înţelege sau nu vorbeşte limba folosită 
la audiere.
  Conform art. 460 al. 1) Cod contravențional, instanţa de judecată hotărăşte asupra 
cauzei contravenţionale în camera de deliberare, pronunţîndu-se prin hotărîre asupra 
aspectelor faptic şi juridic ale cauzei.
Conform materialelor dosarului, se constată că, la 24.07.2025 de către agentul 
constatator al Inspectoratului de Poliție Fălești, Stoian Alex, a fost întocmit procesul-verbal 
cu privire la contravenție în privința lui Antoniuc Tatianaîn temeiul art. 47 1 alin. (1) Cod 
contravențional, pentru faptul că în perioada 2024, ***** acceptat mijloace bănești prin 
intermediul aplicației PSP Bank, care nu i se cuvin, în scopul exercitării sau neexercitării 
unor drepturi în cadrul alegerilor.
Prin decizia sa, agentul constatator, la data de 24.07.2025, a aplicat în privința lui 
Antoniuc Tatianasancțiune în temeiul art. 47 1 alin. (1) Cod contravențional, amendă în 
mărime de 500 unități convenționale, echivalentul a 25 000 lei.
Procesul contravențional a fost încheiat în absența persoanei, care a fost recepționat 
de mama sa la 28.07.2025.
La data de 21.10.2025, nefiind de acord cu decizia agentului constatator, 
contravenientul a depus contestație, solicitând anularea procesului, anularea deciziei și 
încetarea procesului contravențional din lipsa faptei contravenționale.
Astfel, se constată că contestația a fost depusă în termenul prevăzut la art. 448 Cod 
contravențional.
În continuare, instanța reține că potrivit art. 440 alin. (1) din Codul Contravențional, 
constatarea faptei contravenționale înseamnă activitatea, desfășurată de agentul 
constatator, de colectare și de administrare a probelor privind existența contravenției, de 
încheiere a deciziei privind examinarea contravenției în temeiul constatării agentului 
constatator sau procesului-verbal cu privire la contravenție, de aplicare a sancțiunii 
contravenționale sau de trimitere, a dosarului, după caz, funcționarului abilitat să examineze 
cauza contravențională, din cadrul autorității din care face parte agentul constatator, în 
instanța de judecată sau în alt organ spre soluționare.
Potrivit jurisprudenței CEDO, acuzarea adusă unei persoane privind comiterea unei 
contravenții echivalează cu învinuirea acesteia de comiterea unei infracțiuni, din care 
motiv fapta imputată făptuitorului contravenient și calificarea acesteia, trebuie să fie clară,  
concretă, iar stabilirea vinovăției persoanei urmează să fie probată corespunzător.
În opinia instanței, însă, agentul constatator nu a prezentat probe concludente și 
pertinente, care să dovedească dincolo de orice dubiu rezonabil, vinovăția lui 
Potolinschi Diana.
Potrivit jurisprudenței CEDO, acuzarea adusă unei persoane privind comiterea unei 
contravenții echivalează cu învinuirea acesteia de comiterea unei infracțiuni, din care 
motiv fapta imputată făptuitorului contravenient și calificarea acesteia, trebuie să fie clară 
și probată.
Relatează contestatara, prin intermediul avocatei Kornacker Gabriela, că din  
2023 și până în prezent se află în Federația Rusă și fizic nu a avut cum să fie 
implicată în săvârșirea contravenției imputate. 
Iar de numărul de telefon *****, înregistrat pe numele lui Antoniuc Tatiana la 
compania Moldcell, o perioadă s-a folosit tatăl acesteia, Oboroc Iuri, care însă l-a pierdut 
ceva timp în urmă. 
Fiind verificată informația invocată în contestație, s-a adeverit că Antoniuc 
Tatianaa părăsit teritoriul Republicii Moldova la data de 13.11.2023 și de atunci nu a 
mai revenit în țară, aflându-se în Federația Rusă. 
Informația privind traversarea frontierei de către Antoniuc Tatiana a fost prezentată 
de către agentul constatator și se anexează la dosar. 
În lipsa unor probe, nu putem reține stabilirea vinovăției lui Antoniuc Tatiana, căci 
standardul de probă dincolo de orice dubiu rezonabil, în prezenta speță, în opinia instanței, 
nu a fost respectat. Iar pentru acțiunile altei persoane, care s-a folosit de numărul de 
telefon înregistrat pe numele său,   Antoniuc Tatiana nu poartă răspundere.  
Curtea îşi reiterează jurisprudenţa, confirmând standardul de probă „dincolo de 
îndoieli raţionale” în aprecierea sa asupra probelor (Avşar c. Turciei, Hotărârea din 
10.07.2001 , §282)
Standardul probei „dincolo de orice îndoială rezonabilă” constituie o garanţie 
procesuală a aflării adevărului şi, implicit, a dreptului la un proces echitabil asigură 
respectarea prezumţiei de nevinovăţie până la momentul asumării de către judecător a 
convingerii cu privire la vinovăţia inculpatului, dincolo de orice îndoială rezonabilă, 
asumare concretizată prin pronunţarea hotărârii judecătoreşti de condamnare.
În materie contravențională au fost recunoscute garanțiile procedurale specifice în 
materie penală în ceea ce privește dreptul la un proces echitabil, printre care și prezumția 
de nevinovăție, prevăzută de alin. 2 al art. 6 din Convenția Europeană a Drepturilor Omului. 
(Zilibergerg împotriva Moldovei (§ 35, din 01 februarie 2005), Angel împotriva României (§ 
52, din 04 octombrie 2007) sau Ozturk împotriva Germaniei (din 21 februarie 1994). 
Această împrejurare fundamentată la nivel de principiu rezidă că, sarcina probei în 
procedura contravenționala desfășurata în fața instanței de judecata revine în primul rând 
organului constatator.  
            Rolul, agentului constatator este de a clarifica circumstanțele cauzei sub toate 
aspectele pentru a  adopta o decizie motivată și legală. 
           Necesitatea respectării acestor reguli, țin de esența învinuirii și dreptului persoanei la 
un proces echitabil, garantat de art. 6 par. 3 lit. a) şi b) din CEDO.
Cum s-a menționat deja, sarcina probațiunii este pusă în seama agentului 
constatator, iar persoana atrasă la răspunderea contravențională, în sensul art. 375 Cod 
contravențional, este prezumată nevinovată atâta timp, cât vinovăția ei nu este dovedită în 
modul prevăzut de lege, nefiind obligată să-și demonstreze nevinovăția, toate dubiile în 
probarea acestei urmând a fi interpretate în favoarea ei. Principiul ”prezumției 
nevinovăției” fiind unul fundamental ce face parte din setul de garanții acordat de art.6 a 
Convenției și art.21 din Constituția Republicii Moldova.
În acest sens, pentru susținerea vinovăției făptuitorului, agentul constatator urma să 
prezinte probe pertinente, concludente și utile cu privire la cele constatate, fapt care nu a 
fost efectuat de către acesta.
În circumstanțele date, instanța de judecată reiterează că, de către agentul 
constatator nu au fost acumulate careva probe pertinente și concludente care ar fi 
demonstrat comiterea de către contravenient a contravenției imputate.
          Instanţa atenţionează că în orice situaţie este insuficientă, pentru tragerea persoanei 
la răspundere contravenţională, prezentarea în calitate de probă doar procesul verbal cu 
privire la contravenție.
Totodată, potrivit practicii CEDO (hotărîrea pronunțată în cauza Salabiaku c. Franței 
și cauza Anghel c. României), Curtea a statuat și faptul că prezumțiile de fapt și de drept 
sunt recunoscute în toate sistemele juridice, fiind permisă utilizarea acestora și în materia 
contravențională pentru dovedirea vinovăției făptuitorului, cu respectarea unor limite 
rezonabile, ținând cont de gravitatea mizei și prevăzând drepturile apărării.
             Deci, în lipsa unor mijloace de probă care să confirme situația de fapt reținută în 
procesul-verbal/deciziei cu privire la contravenție, nu poate fi aplicată prezumția de 
temeinicie a procesului verbal/deciziei cu privire la contravenție.
În circumstanțele constatate, instanța consideră că în cazul din speță, în absența 
unor probe pertinente și concludente, administrate conform Codului contravențional 
elucidate supra, contestatarului ia fost încălcat grav dreptul la un proces echitabil, singurul 
remediu fiind desființarea actului procedural, implicit decizia de sancționare pe motiv că 
nu s-a probat faptul săvârșirii contravenției de către Antoniuc Tatiana.
            Ce ține de aspectele de formă la perfectarea procesului verbal cu privire la 
contravenție în speță, în opinia instanței, acesta cuprinde toate mențiunile prevăzute de 
art. 443 din Codul contravenţional, și temei de nulitate, prin prisma art. 445 Cod 
contravențional, lipsesc.
         Conform art. 461 alin. (1) Cod contravenţional, în cazul în care, pe parcursul judecării 
cauzei, se constată unul din temeiurile prevăzute la art. 441 sau 445 alin.(1), instanţa de 
judecată încetează procesul contravenţional. 
         Conform art. 441 alin. (1) lit. a) Cod contravenţional, procesul contravenţional nu poate 
fi pornit, iar dacă a fost pornit, nu poate fi efectuat şi va fi încetat în cazurile în care  nu există 
faptul contravenţiei.
          În temeiul celor expuse, în conformitate cu art. 441, 448, 462 Cod contravențional, 
instanţa de judecată,
      h o t ă r ă ș t e :
Se admite contestaţia depusă de Antoniuc Tatiana. 
Se anulează decizia de aplicare a pedepsei cu amendă în mărime de 500 unități 
convenționale, echivalentul a 25 000 lei, emisă pe marginea procesului – verbal cu privire 
la contravenţie nr. MAI06 309499 din 24.07.2025, încheiat în privinţa lui Antoniuc Tatiana 
de către agentul constatator din cadrul Inspectoratului de Poliție Fălești, Stoian Alex, în 
temeiul art. 471 alin. (1) Cod contravențional, pe motiv că nu există faptul contravenției.  
Procesul contravențional pornit în privința lui Antoniuc Tatiana conform art. 47 1 
alin. (1) Cod contravențional, încetează.
Hotărârea poate fi contestată cu recurs la Curtea de Apel Nord prin intermediul 
Judecătoriei Bălți (sediul Făleşti), în termen de 15 zile.
Preşedintele şedinţei, judecător                                                                   Lilia Trocin