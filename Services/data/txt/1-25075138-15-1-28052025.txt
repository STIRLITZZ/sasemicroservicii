Dosar nr. 1-216/2025
PIGD 1-25075138-15-1-28052025
S E N T I N Ţ Ă
În numele Legii
11 decembrie 2025                                                                                         municipiul Cahul
Judecătoria Cahul, sediul Central
Instanța de judecată în componența:
Președintelui ședinței, judecătorului                                 Aliona Sârbu
Grefierului                                                                         Livia Moldovanu
Cu participarea:
Procurorului                                                                      Dumitru Popușoi
Apărătorului inculpatului, avocat                                     Maxim Todorov
Inculpatului                                                                       Ion Stăvilă
examinând în ședință judiciară publică, în procedura privind acordul de recunoaștere a 
vinovăției, în condițiile art. 509 din Codul de procedură penală, cauza penală în privința lui
Stăvilă Ion *****, născut la *****, în *****, IDNP *****, 
domiciliat în *****, *****, *****
învinuit de comiterea infracțiunii prevăzute de art. 2641 alin. (1) din Codul penal
Urmare a examinării cauzei penale, instanţa de judecată,-
C O N S T A T Ă :
Partea descriptivă
Stăvilă Ion, la 15 martie 2025, aproximativ la ora 01:50, având scopul conducerii 
mijlocului de transport în stare de ebrietate, deținând un permis de conducere valabil pentru 
categoria autovehiculului condus, acționând în mod intenţionat, contrar prevederilor pct. 14 lit. a) 
din Regulamentul circulației rutiere, aprobat prin Hotărârea Guvernului nr. 357 din 13 mai 2009, 
conform cărora conducătorului de vehicul îi este interzis să conducă vehiculul sub influenţa 
drogurilor sau altor substanţe contraindicate, sub influenţa preparatelor medicamentoase care 
provoacă reducerea reacţiei, fiind în stare de ebrietate în urma consumului substanțelor 
stupefiante, a condus mijlocul de transport de model „*****”, cu numerele de înmatriculare 
*****, deplasându-se în mun. Cahul, str. Prospectul Republicii, unde a fost stopat de către 
angajații de poliție din cadrul Direcției de Patrulare Sud al Inspectoratului Național de Securitate 
Publică.
Fiind suspectat de conducerea mijlocului de transport în stare de ebrietate narcotică, 
acesta a fost escortat la 15 martie 2025, aproximativ la ora 02:30, în Spitalul Raional Cahul, de 
unde i-a fost recoltat probe de sânge și urină în vederea determinării stării de ebrietate și 
caracterul ei, iar ca rezultat, conform raportului de constatare cu nr. 202506P0122 din 28 martie 
2025, în proba de sânge prezentată pe numele Stăvilă Ion s-a depistat pirolidinovalerofenonă și 
produsul metaboizării ei, metadonă și produsului metaboizării ei, difenhidramină, care în raport 
cu rezultatele procesului-verbal nr. 41 al examinării medicale a stabilit concluzia stării de 
ebrietate provocată de produse ori substanțe stupefiante.
Prin acţiunile sale intenționate, Stăvilă Ion a săvârșit infracţiunea infracțiunea prevăzută 
de art. 264 1 alin. (1) din Codul penal, conform indicilor: conducerea mijlocului de transport de 
către o persoană care se află în stare de ebrietate produsă de substanțe stupefiante și/sau de alte 
substanțe cu efecte similare.
La 27 mai 2025, între procurorul în Procuratura raionului Cahul, Popușoi Dumitru, și 
învinuitul Stăvilă Ion, asistat de avocatul Todorov Maxim, a fost încheiat acordul de 
recunoaștere a vinovăției, în temeiul căruia, învinuitul Stăvilă Ion și-a exprimat acordul de a-și 
recunoaște vina și acceptă încadrarea juridică a faptei, precum și forma de executare a pedepsei, 
în schimbul unei pedepse reduse.
La 28 mai 2025, în Judecătoria Cahul, sediul Central, a parvenit cauza penală în privința 
lui Stăvilă Ion, învinuit de comiterea infracțiunii prevăzute de art. 264 1 alin. (1) din Codul penal, 
fiind anexat, în conformitate cu prevederile art. 509 7 alin. (3) din Codul de procedură penală, 
acordul de recunoaștere a vinovăției, informația cu privire la durata urmăririi penale, măsurile 
preventive aplicate, durata arestării preventive, corpurile delicte și informația privind locul de 
păstrare a lor, informația referitoare la cuantumul prejudiciului reparat, măsurile de ocrotire, alte 
măsuri procesuale, precum și cheltuielile judiciare.
În ședința de judecată, până la începerea cercetării judecătorești, inculpatul Stăvilă Ion, 
fiind asistat de apărătorul Todorov Maxim, a susținut acordul de recunoaștere a vinovăției și au 
confirmat că doresc examinarea cauzei penale în procedura privind acordul de recunoaștere a 
vinovăției, prevăzut la Capitolul III „Procedura privind acordul de recunoaștere a vinovăției şi 
privind acordul de cooperare” din Codul de procedură penală, și înțelege consecințele 
neexecutării acordului după pronunțarea sentinței de condamnare.
Pentru a elucida faptul dacă este posibilă aplicarea procedurii privind acordul de 
recunoaștere a vinovăției în privința inculpatului Stăvilă Ion, instanța de judecată a analizat 
materialele dosarului penal şi a constatat că fapta incriminată există, constituie o infracțiune și a 
fost săvârșită de inculpat, dacă inculpatul înțelege pentru ce infracțiune este învinuit, recunoaște 
vinovăția, a încheiat acordul de recunoaștere a vinovăției în mod benevol și cu bună știință, în 
prezența apărătorului, înțelege consecințele acordului de recunoaștere a vinovăției, pedeapsa și 
susține poziția sa privitor la acordul încheiat.
Totodată, instanța a constatat că, din conținutul acordului de recunoaștere a vinovăției 
rezultă că procurorul a negociat cu învinuitul și apărătorul acestuia categoria, cuantumul și 
modul de executare a pedepsei care urmează a fi aplicată de instanța de judecată, în limitele 
prevăzute de art. 80 din Codul penal și ținând cont de prevederile art. 75-78 din Codul penal.
Analizând conținutul acordului de recunoaștere a vinovăției, în conformitate cu 
prevederile art. 506 din Codul de procedură penală, instanța a constatat că, sunt întrunite 
condițiile de formă și fond și conțin date suficiente cu privire la: data și locul încheierii, numele, 
prenumele și calitatea persoanelor care au participat la încheierea acordului, datele necesare 
pentru identificarea învinuitului, prevăzute la art. 104 alin. (2), sau datele de identificare a 
persoanei juridice, descrierea faptei ce formează obiectul acordului și de care este învinuită 
persoana, încadrarea juridică a faptei și pedeapsa prevăzută de lege, mijloacele de probă, 
declarația expresă a învinuitului prin care recunoaște comiterea faptei și acceptă încadrarea 
juridică a acesteia, categoria, mărimea și modul de executare a pedepsei cu privire la care s-a 
ajuns la un acord între procuror și învinuit, dacă s-a ajuns la un astfel de acord, semnătura 
procurorului, a inculpatului, a apărătorului și, în cazul învinuitului minor, a reprezentantului legal 
al acestuia.
La fel, instanța de judecată a constatat respectarea prevederilor art. 506 alin. (3), (4) din 
Codul de procedură penală, fiind anexat separat, în scris, declarația apărătorului Torodov Maxim 
precum că acordul de recunoaștere a vinovăției a fost examinat de el personal, că procedura de 
încheiere a lui, prevăzută în prezentul capitol, a fost respectată și că recunoașterea vinovăției de 
către învinuit rezultă din înțelegerea lor confidențială anticipată. Este anexată și dovada precum 
că materialele dosarului au fost prezentate inculpatului și apărătorului său pentru a lua cunoștință 
de ele, conform prevederilor art. 293 și 294.
În asemenea condiții, prin încheiere protocolară, cererea inculpatului de judecare a cauzei 
penale în baza acordului de recunoaștere a vinovăției a fost admisă, prin dispunerea examinării 
cauzei în ordinea prevăzută de art. 509 din Codul de procedură penală.
În conformitate cu prevederile art. 509 alin. (3) din Codul de procedură penală, inculpatul 
Stăvilă Ion, în ședința de judecată a dat declarații despre ceea ce a săvârșit în legătură cu fapta 
prejudiciabilă ce i se incriminează și atitudinea sa față de probele anexate la dosar.
Astfel, inculpatul Stăvilă Ion a declarat că înțelege pentru ce infracțiune este învinuit și își 
recunoaște vina și a relatat că, la 14 martie 2025, fiind la o sărbătoare, a consumat băuturi 
alcoolice și substanțe stupefiante. A urcat la volanul mijlocului de transport de model „*****” și 
a condus-o în mun. Cahul, str. Republicii, fiind în stare de ebrietate. A fost stopat de un echipaj 
al poliției de patrulare. S-au recoltat probe de sânge la Spitalul raional Cahul. A fost de acord cu 
recoltarea probelor. Ulterior, a aflat rezultatul recoltărilor și a fost de acord cu acestea. I s-a 
comunicat că expertiza costă 5696 lei și este de acord să achite. Este de acord să achite amenda 
convenită în acord.
Analizând declarațiile inculpatului depuse în ședința de judecată, în raport cu cele date în 
cursul urmăririi penale, instanța le reține ca fiind în concordanță cu circumstanțele de fapt ale 
cauzei, considerându-le veridice şi convingătoare.
Fapta reținută în sarcina inculpatului este confirmată şi prin mijloacele probatorii 
administrate în cauza penală, şi anume:
Declarațiile martorului Olteanu Alexandru din 23 aprilie 2025 (f.d. 43-44);
Declarațiile martorului Sîrbu Mihail din 23 aprilie 2025 (f.d. 46-47);
Declarațiile martorului Bejan Galina din 14 mai 2025 (f.d. 40-41);
Procesul-verbal de ridicare din 14 mai 2025 (f.d. 36-37);
Procesul-verbal de ridicare din 20 mai 2025 (f.d. 31-32);
Procesul-verbal de examinare din 20 mai 2025 (f.d. 33);
Procesul-verbal de examinare din 21 mai 2025 (f.d. 28);
Procesul-verbal de examinare din 22 mai 2025 (f.d. 38);
Raportul de constatare cu nr. 202506P0122 din 28 martie 2025 (f.d. 18-22);
Mijloace materiale de probă:
Fișierele video sub denumirile: „Resuscitare_UPU_ UPU_2 
0250315023400_20250315024145_5886148” și „Resuscitare_UPU_UPU_202 50315024 
145_202 50315024700_5901137”, care sunt stocate pe un dispozitiv optic de stocare de format 
„CD+R” de culoare albă, recunoscut ca mijloc material de probă și anexat la cauza penală prin 
ordonanța din 20 mai 2025 (f.d. 39, 391);
Fișierele video sub denumirile: „202503150205 45MEDIA_CH0_IDUser001” și 
„video”, care sunt stocate pe un dispozitiv optic de stocare de format „CD+R” de culoare albă, 
recunoscut ca mijloc material de probă și anexat la cauza penală prin ordonanța din 20 mai 2025 
(f.d. 34, 341);
Procesul-verbal nr. 41 al examinării medicale de constatare a faptului de consumare 
a alcoolului, stării de ebrietate și naturii ei din 15 martie 2025 și procesul-verbal privind 
constatarea faptei de conducere a mijlocului de transport în stare de ebrietate narcotică 
din data de 15 martie 2025, recunoscute ca mijloace materiale de probă și anexate la cauza 
penală prin ordonanța din 21 mai 2025 (f.d. 9, 14-15, 29).
Încadrarea juridică a faptelor reținute de instanță în sarcina inculpatului
În conformitate cu prevederile art. 8 din Codul de procedură penală, precum şi cu cele ale 
art. 21 din Constituția Republicii Moldova, orice cetățean beneficiază de prezumția de 
nevinovăție, deschiderea unei proceduri judiciare penale – prin începerea urmăririi penale – 
nefiind posibilă decât în condițiile prevăzute de lege.
La adoptarea unei hotărâri de condamnare, până la rămânerea definitivă, inculpatul are 
statutul de persoană nevinovată, la pronunțarea unei decizii judecătorești de condamnare, 
prezumția de nevinovăție este răsturnată cu efecte erga omnes, iar soluția magistraților trebuie să 
se bazeze pe probe certe de vinovăție, iar în caz de îndoială, ce nu poate fi înlăturată prin probe, 
trebuie să se pronunțe o soluție de achitare.
Potrivit prevederilor art. 101 alin. (1) şi (2) din Codul de procedură penală, fiecare probă 
urmează să fie apreciată din punct de vedere al pertinenții concludenții, utilităţii şi veridicităţii 
ei, iar toate probele în ansamblu - din punct de vedere al coroborării lor. Judecătorul apreciază 
probele conform propriei convingeri, formate în urma examinării lor în ansamblu, sub toate 
aspectele şi în mod obiectiv, călăuzindu-se de lege.
Conform prevederilor art. 384 din Codul de procedură penală, instanţa hotărăşte asupra 
învinuirii înaintate inculpatului prin adoptarea sentinţei de condamnare, de achitare sau de 
încetare a procesului penal. Sentinţa se adoptă în numele legii. Sentinţa instanţei de judecată 
trebuie să fie legală, întemeiată şi motivată. Instanța îşi întemeiază sentinţa numai pe probele 
care au fost cercetate în şedinţa de judecată.
Conform prevederilor art. 389 alin. (1) şi (2) din Codul de procedură penală, sentinţa de 
condamnare se adoptă numai în condiţia în care, în urma cercetării judecătoreşti, vinovăţia 
inculpatului în săvârşirea infracţiunii a fost confirmată prin ansamblul de probe cercetate de 
instanţa de judecată şi nu poate fi bazată pe presupuneri. Or, sentinţa de condamnare nu poate fi 
întemeiată pe presupuneri. Sentinţa de condamnare trebuie să se bazeze pe probe exacte, când 
toate versiunile au fost verificate, iar divergenţele apărute au fost lichidate şi apreciate 
corespunzător. Toate îndoielile care nu pot fi înlăturate vor fi interpretate în favoarea 
inculpatului.
În privința inculpatului a fost pornită urmărirea penală și derulată cu respectarea 
legislației procesual-penale în vigoare. La fel, prin prisma art. 6 al Convenției pentru apărarea 
drepturilor omului și libertăților fundamentale, inculpatului i-a fost adus la cunoștință atât natura 
și cauza acuzației, cât și probele pe care se fundamentează acuzația, precum și calificarea juridică 
care a fost dată faptelor săvârșite de acesta.
Prin prisma cumulului de probe anexate la dosar, probele fiind apreciate în conformitate 
cu prevederile art. 101 alin. (1) din Codul de procedură penală, din punct de vedere al 
pertinenței, concludenții, utilității, veridicității şi coroborării lor, se constată că inculpatul Stăvilă 
Ion a săvârșit fapta incriminată.
Aceste probe au legătură cu cauza penală, influențează asupra soluționării cauzei penale 
şi prin informațiile pe care le conțin, sunt necesare justei soluționări a acesteia, iar în ansamblu 
coroborează între ele, se completează unele pe altele, nu trezesc nici o îndoială și dovedesc cert 
că inculpatul Stăvilă Ion a condus mijlocul de transport cu depăşirea limitelor de alcool 
admisibile.
În sensul precizării componenței de infracțiune, legiuitorul a statuat la art. 52 din Codul 
penal că, se consideră componentă a infracțiunii totalitatea semnelor obiective şi subiective, 
stabilite de legea penală, ce califică o faptă prejudiciabilă drept infracțiune concretă. 
Componența infracțiunii reprezintă baza juridică pentru calificarea infracțiunii potrivit unui 
articol concret din prezentul cod.
Potrivit art. 113 din Codul penal, se consideră calificare a infracțiunii determinarea şi 
constatarea juridică a corespunderii exacte între semnele faptei prejudiciabile săvârșite şi 
semnele componenței infracțiunii, prevăzute de norma penală. Calificarea oficială a infracțiunii 
se efectuează la toate etapele procedurii penale de către persoanele care efectuează urmărirea 
penală şi de către judecători.
În continuare, instanța de judecată va da apreciere dacă fapta inculpatului Stăvilă Ion 
întrunește elementele constitutive ale componenței infracțiunii prevăzute art. 264 1 alin. (1) din 
Codul penal.
Potrivit doctrinei, obiectul juridic special al infracțiunii prevăzute la art. 264 1 din Codul 
penal, în varianta imputată lui Stăvilă Ion îl formează relațiile sociale cu privire la siguranța 
traficului rutier, sub aspectul prohibiției impuse conducătorilor mijloacelor de transport să 
conducă în stare de ebrietate alcoolică cu depăşirea limitelor admisibile sau în stare de ebrietate 
produsă de substanţe stupefiante şi/sau de alte substanţe cu efecte similare.
Sub acest aspect, instanța de judecată remarcă prevederile art. 13412 din Codul penal, care 
prevede că, prin stare de ebrietate se înţelege starea de dereglare psihofuncţională a 
organismului survenită în urma consumului de alcool, droguri şi/sau de alte substanţe cu efecte 
similare.
Potrivit pct. 4 1) al Regulamentului privind modul de testare alcoolscopică, de testare 
antidrog şi examinare medicală pentru stabilirea stării de ebrietate şi naturii ei, aprobat prin 
Hotărârea Guvernului nr. 296 din 16 aprilie 2009, se atestă ca stare de ebrietate narcotică 
prezența în organism a produselor ori a substanțelor stupefiante, psihotrope, etnobotanice și a 
analogilor acestora sau a medicamentelor cu efecte similare acestora, ce determină dereglarea 
psihofuncţională a organismului și manifestările clinice corespunzătoare stabilite.
La caz, instanța de judecată reține că, potrivit Raportului de constatare nr. 202506P0122 
din 28 martie 2025, în proba de sânge, prezentată pe numele lui Stăvilă Ion, s-a depistat 
pirolidinovalerofenonă (α-PVP) și produsul metabolizării ei, metadonă și produsul metabolizării 
ei, difenhidramină. În proba de urină prezentată pe numele lui Stăvilă Ion s-a depistat α-
pirolidinovalerofenonă (α-PVP) și produsul metabolizării ei, metabolit de cocaină, metadonă și 
metadonă și produsul metabolizării ei, metabolit de tetrahidrocanabinol, difenhidramină, care se 
atribuie substanțelor stupefiante. (f.d. 18-21)
Din acest punct de vedere, potrivit lit. a) pct. 14 al Regulamentului circulației rutiere, 
conducătorului de vehicul îi este interzis, printre altele, să conducă vehiculul în stare de 
ebrietate, sub influența drogurilor sau altor substanțe contraindicate, precum şi sub influența 
preparatelor medicamentoase care provoacă reducerea reacției.
La rândul său, art. 18 al Legii privind siguranța traficului rutier nr. 131 din 07 iunie 2007 
stabilește că, pentru a conduce vehiculul pe drumurile publice, conducătorul lui trebuie să 
întrunească condiţiile stabilite și să corespundă normelor minime privind aptitudinile fizice și 
mintale necesare pentru a poseda dreptul de a conduce vehicule din categoria sau subcategoria 
vehiculului condus, aprobate de către Guvern, precum şi să dispună de autorizaţia 
corespunzătoare în cazul efectuării anumitor transporturi.
În speță, instanța de judecată apreciază că, Stăvilă Ion, la 15 martie 2025, aproximativ la 
ora 01:50, deținând un permis de conducere valabil pentru categoria autovehiculului condus, 
fiind în stare de ebrietate în urma consumului substanțelor stupefiante, a condus mijlocul de 
transport de model „*****”, cu numerele de înmatriculare *****, deplasându-se în mun. Cahul, 
str. Prospectul Republicii, unde a fost stopat de către angajații de poliție din cadrul Direcției de 
Patrulare Sud al Inspectoratului Național de Securitate Publică. Fiind suspectat de conducerea 
mijlocului de transport în stare de ebrietate narcotică, acesta a fost escortat la 15 martie 2025, 
aproximativ la ora 02:30, în Spitalul Raional Cahul, de unde i-a fost recoltat probe de sânge și 
urină în vederea determinării stării de ebrietate și caracterul ei, iar ca rezultat, conform raportului 
de constatare cu nr. 202506P0122 din 28 martie 2025, în proba de sânge prezentată pe numele 
Stăvilă Ion s-a depistat pirolidinovalerofenonă și produsul metabolizării ei, metadonă și 
produsului metaboizării ei, difenhidramină, care în raport cu rezultatele procesului-verbal nr. 41 
al examinării medicale a stabilit concluzia stării de ebrietate provocată de produse ori substanțe 
stupefiante.
Astfel, instanța de judecată constată că, inculpatul Stăvilă Ion la momentul faptelor se 
afla în stare de ebrietate produsă de substanţe stupefiante.
Latura obiectivă a infracțiunii, în varianta imputată lui Stăvilă Ion, are următoarea 
structură: 1) fapta prejudiciabilă, care constă în acțiunea de conducere a mijlocului de transport 
de către o persoană care se află în stare de ebrietate alcoolică cu depăşirea limitelor de alcool 
admisibile sau în stare de ebrietate produsă de substanţe stupefiante şi/sau de alte substanţe cu 
efecte similare; 2) mijlocul de săvârșire a infracțiunii și anume – mijlocul de transport în sensul 
art. 132 din Codul penal; 3) locul săvârșirii infracțiunii, și anume drumul public.
Una din condiții pentru a fi incidentă răspunderea penală în temeiul art. 264 1 alin. (1) din 
Codul penal, este mijlocul de săvârșire a infracțiunii și anume – mijlocul de transport în sensul 
art. 132 din Codul penal.
În corespundere cu art. 132 din Codul penal, prin mijloace de transport se înțeleg toate 
tipurile de automobile, tractoare și alte tipuri de mașini autopropulsate, tramvaiele și 
troleibuzele, precum și motocicletele şi alte mijloace de transport mecanice.
La cazul din speță, Stăvilă Ion a comis infracțiunea prevăzută de art. 264 1 alin. (1) din 
Codul penal, conducând mijlocul de transport de model „*****”, cu numerele de înmatriculare 
*****.
Fapta de conducere a mijlocului de transport în stare de ebrietate produsă de substanţe 
stupefiante de către Stăvilă Ion a fost constatată în rezultatul Raportului de constatare nr. 
202506P0122 din 28 martie 2025.
Infracțiunea prevăzută la art. 264 1 alin. (1) din Codul penal, este una formală. Ea se 
consideră consumată din momentul începerii conducerii mijlocului de transport de către o 
persoană care se află în stare de ebrietate alcoolică cu depăşirea limitelor de alcool admisibile  
sau în stare de ebrietate produsă de substanţe stupefiante şi/sau de alte substanţe cu efecte 
similare.
Latura subiectivă a infracțiunii specificate la art. 264 1 alin. (1) din Codul penal se 
caracterizează prin intenție directă. Aceasta înseamnă că făptuitorul își dădea seama de caracterul 
prejudiciabil al acțiunii sale și a dorit să conducă mijlocul de transport, aflându-se în stare de 
ebrietate alcoolică cu depăşirea limitelor de alcool admisibile sau în stare de ebrietate produsă de 
substanţe stupefiante şi/sau de alte substanţe cu efecte similare, pe un drum public.
Subiectul infracțiunii prevăzute la art. 264 1 alin. (1) din Codul penal, este persoana fizică 
responsabilă, care la momentul comiterii faptei avea împlinită vârsta de 16 ani, având calitatea 
specială de conducător al autovehiculului.
Astfel, Stăvilă Ion, născut la *****, IDNP *****, deține permis de conducere cu nr. 
*****, eliberat la *****, cu categoriile admise *****. (f.d. 27)
Prin urmare, la momentul comiterii infracțiunii, și anume, la 15 martie 2025, inculpatul 
Stăvilă Ion avea vârsta de 32 ani, era responsabil, și avea calitatea specială de conducător al 
autovehiculului, întrunind astfel semnele subiectului infracțiunii prevăzute la art. 264 1 alin. (1) 
din Codul penal.
Astfel, constatând că sunt întrunite condițiile prevăzute de art. 264 1 alin. (1) din Codul 
penal, instanța reține că dincolo de orice dubiu rezonabil că fapta există, a fost săvârșită de 
inculpatul Stăvilă Ion și constituie infracțiunea imputată, motiv pentru care va dispune 
condamnarea acestuia.
Individualizarea şi stabilirea pedepsei inculpatului
Conform prevederilor art. 61 alin. (1) și (2) din Codul penal, pedeapsa penală este o 
măsură de constrângere statală și un mijloc de corectare și reeducare a condamnatului ce se 
aplică de instanțele de judecată, în numele legii, persoanelor ce au săvârșit infracțiuni, cauzând 
anumite lipsuri și restricții drepturilor lor. Pedeapsa are drept scop restabilirea echității sociale, 
corectarea condamnatului, precum și prevenirea săvârșirii de noi infracțiuni atât din partea 
condamnatului, cât și a altor persoane. Executarea pedepsei nu trebuie să cauzeze suferințe 
fizice și nici să înjosească demnitatea persoanei condamnate.
Conform art. 80 din Codul penal, (1) În cazul în care persoana pusă sub învinuire încheie 
un acord de recunoaştere a vinovăţiei, iar instanţa de judecată acceptă acest acord, limitele de 
pedeapsă prevăzute în Partea specială a prezentului cod se reduc cu o treime. (3) Prin derogare 
de la alin. (1), în cazul în care persoana pusă sub învinuire pentru săvârşirea infracţiunilor 
prevăzute la art. 264 alin. (2), (4), (6) şi art. 264 1 încheie un acord de recunoaştere a vinovăţiei, 
iar instanţa de judecată acceptă acest acord, reducerea menţionată la alin. (1) se aplică doar 
limitei maxime de pedeapsă prevăzute în Partea specială a prezentului cod.
La caz, componența de infracțiune prevăzută de art. 264 1 alin. (1) din Codul penal 
prevede pedeapsa cu amendă în mărime de la 1500 la 2500 de unităţi convenţionale sau cu 
închisoare de la 1 la 3 ani, în ambele cazuri cu anularea dreptului de a conduce mijloace de 
transport.
Din analiza acordului de recunoaștere a vinovăției, instanța a constatat că procurorul a 
solicitat aplicarea unei pedepse penală în formă de amendă în mărime de 1500 unități 
convenționale pentru inculpatul Stăvilă Ion, la stabilirea pedepsei a luat în considerare 
prevederile art. 80 din Codul penal și art. 75 alin. (1), (2) din Codul penal, potrivit cărora, 
persoanei recunoscute vinovate de săvârșirea unei infracțiuni i se aplică o pedeapsă echitabilă 
în limitele fixate în Partea specială a prezentului cod și în strictă conformitate cu dispozițiile 
Părții generale a prezentului cod. La stabilirea categoriei și termenului pedepsei, instanța de 
judecată ține cont de gravitatea infracțiunilor săvârșite, de motivul acesteia, de persoana celui 
vinovat, de circumstanțele cauzei care atenuează ori agravează răspunderea, de influența 
pedepsei aplicate asupra corectării și reeducării vinovatului, precum și de condițiile de viață ale 
familiei acestuia. În cazul alternativelor de pedeapsă prevăzute pentru infracţiunea săvârşită, 
pedeapsa cu închisoare are un caracter excepţional şi se aplică atunci când gravitatea 
infracţiunii şi personalitatea infractorului fac necesară aplicarea pedepsei cu închisoare, iar o 
altă pedeapsă este insuficientă şi nu şi-ar atinge scopul. O pedeapsă mai aspră, din numărul 
celor alternative prevăzute pentru săvârşirea infracţiunii, se stabileşte numai în cazul în care o 
pedeapsă mai blândă, din numărul celor menţionate, nu va asigura atingerea scopului pedepsei. 
Caracterul excepţional la aplicarea pedepsei cu închisoare urmează a fi argumentat de către 
instanţa de judecată.
Astfel, instanța menționează că, pedeapsa se consideră echitabilă când aceasta impune 
inculpatului lipsuri și restricții ale drepturilor lui proporționale cu gravitatea infracțiunii săvârșite 
și este suficientă pentru restabilirea echității sociale. De asemenea, urmează a se consemna că la 
individualizarea pedepsei în privința inculpatului, trebuie avut în vedere faptul că infracțiunea 
săvârșită de către aceasta este una mai puțin gravă. În acest punct de analiză, instanța ține să mai 
specifice că raționamentul care poate condiționa aplicarea pedepsei penale, are la origine 
persoana inculpatului și comportamentul acestuia până la săvârșirea infracțiunii, atitudinea și 
modul de manifestare a acestora în fazele de urmărire penală și de judecare a cauzei față de 
infracțiune, cum vinovatul își apreciază fapta social-periculoasă, conduita bună, stăruința depusă 
pentru a înlătura rezultatul infracțiunii sau pentru a repara paguba pricinuită și comportarea 
sinceră în cursul procesului.
Careva circumstanţe atenuante, în baza art. 76 din Codul penal, la examinarea cauzei şi 
stabilirea pedepsei inculpatului Stăvilă Ion, nu au fost stabilite.
În conformitate cu prevederile art. 77 din Codul penal, circumstanțe agravante la 
examinarea cauzei și stabilirea pedepsei inculpatului Stăvilă Ion nu au fost stabilite.
Temeiuri pentru liberarea de răspundere penală a inculpatului Stăvilă Ion, conform 
prevederilor art. 53 din Codul penal, nu au fost stabilite.
Totodată, la stabilirea pedepsei instanța de judecată va ține cont și de personalitatea 
inculpatului Stăvilă Ion, care, potrivit revendicării, anterior nu s-a aflat în conflict cu legea 
penală (f.d. 59-59 verso). De asemenea, potrivit cazierului contravențional, în perioada de timp 
cuprinsă între 01 ianuarie 2023 – 23 mai 2025, inculpatul a fost atras la răspundere 
contravențională în nenumărate rânduri, inclusiv și pentru comiterea contravențiilor în domeniul 
circulației rutiere, iar 5 din cele 11 sancțiuni contravenționale au statut „neperceput” (f.d. 60).
În continuare, inculpatul Stăvilă Ion la evidența medicului psihiatru nu se află (f.d. 64), 
însă se află la evidența medicului narcolog (f.d. 65), este căsătorit și are la întreținere un copil 
minor (f.d. 26), iar la locul de trai se caracterizează negativ (f.d. 58).
Prin urmare, instanța de judecată consideră că pedeapsa aplicată inculpatului trebuie să 
fie proporțională, efectivă și disuasivă, aptă să conducă la restabilirea echității sociale, corectarea 
inculpatului, precum și prevenirea săvârșirii de noi infracțiuni atât din partea condamnaților, cât 
și a altor persoane, să atingă scopul pedepsei penale consacrat la art. 61 din Codul penal. Or, 
practica judiciară demonstrează că o pedeapsă prea aspră generează apariția unor sentimente de 
nedreptate, jignire, înrăire și de neîncredere în lege, fapt ce poate duce la consecințe contrare 
scopului urmărit.
Analizând în cumul aceste circumstanțe, starea socială și familială a inculpatului, instanța 
de judecată reține că în cazul dat corectarea inculpatului este posibilă prin aplicarea pedepsei 
penale în forma de amendă în mărime de 1500 /un mie cinci sute/ unități convenționale, ceea ce 
constituie suma de 75000 /șaptezeci și cinci mii/ lei, așa cum a fost propusă de către procuror și 
susținută de apărătorul inculpatului.
Această convingere este fundamentată pe circumstanțele în care a fost descoperită 
infracțiunea, amploarea și pericolul pentru securitatea traficului rutier, sănătatea și chiar viața 
participanților la trafic, pe care îl generează conducerea mijloacelor de transport în stare de 
ebrietate alcoolică sau narcotică. Asemenea fapte în mod cert afectează relațiile din societate 
menite să protejeze dreptul la siguranța traficului rutier și să apere persoanele de cauzarea unor 
potențiale vătămări a integrității corporale sau de provocarea accidentelor rutiere cu survenirea 
altor consecințe grave sau de ordin material, drept urmare a conducerii mijloacelor de transport 
în stare de ebrietate. Prin urmare, modalitatea de executare a pedepsei este în măsură să asigure 
reeducarea inculpatului și exercitarea unui control din partea statului ce vine să prevină 
antrenarea viitoare în activități de același gen, raportat la fapta comisă, gradul de pericol social 
redus al acesteia, conduita bună a inculpatului anterior și pe parcursul cercetărilor.
Totodată, în temeiul art. 64 alin. (3 1) din Codul penal, inculpatul este în drept să achite 
jumătate din amenda stabilită dacă o plătește în cel mult 3 zile lucrătoare din momentul în care 
hotărârea devine executorie. În acest caz, se consideră că sancțiunea amenzii este executată 
integral.
Potrivit conținutului art. 65 1 alin. (1) și (3) din Codul penal, anularea dreptului de a 
conduce mijloace de transport constă în interzicerea conducerii oricărui tip de mijloc de 
transport pe drumurile publice. Anularea dreptului de a conduce mijloace de transport poate fi 
aplicată de instanța de judecată, cu redobândirea ulterioară a permisului de conducere, în 
modul stabilit de lege.
Astfel, în conformitate cu prevederile art. 65 1 alin. (3) din Codul de procedură penală, în 
privința inculpatului Stăvilă Ion urmează a fi aplicată pedeapsa complementară în formă de 
anulare a dreptului de a conduce mijloace de transport, cu redobândirea ulterioară a permisului 
de conducere, în modul stabilit de lege.
Instanța de judecată remarcă că, legiuitorul nu întâmplător pentru această infracțiune a 
stabilit în calitate de pedeapsă anularea dreptului de a conduce mijloace de transport, dat fiind 
ponderea infracțiunilor cu privire la conducerea mijlocului de transport în stare de ebrietate ceea 
ce provoacă un număr mare de accidente ca consecință a prevăzut în calitate de pedeapsă 
complementară privarea de dreptul special.
În conformitate cu art. 21 1 alin. (3) din Legea privind siguranța traficului rutier nr. 131 
din 07 iunie 2007, organele care asigură executarea pedepsei penale sau sancțiunii 
contravenționale de privare de dreptul de a conduce mijloace de transport, în termen de până la 
10 zile, remit autorităților competente permisele de conducere ridicate pentru anularea 
acestora.
Astfel, din motiv că inculpatului urmează a-i fi anulat dreptul de a conduce mijloace de 
transport, la rămânerea definitivă, sentința urmează a fi remisă I.P. „Agenția Servicii Publice” în 
vederea asigurării evidenței executării pedepsei complementare aplicate inculpatului Stăvilă Ion 
privind anularea dreptului de a conduce mijloace de transport.
Cu referire la mijloacele materiale de probă
Referitor la mijloacele materiale de probă, din conținutul prevederilor art. 157 alin. (1) 
din Codul de procedură penală se denotă că constituie mijloc material de probă documentele în 
orice formă (scrisă, audio, video, electronică etc.) care provin de la persoane oficiale fizice sau 
juridice dacă în ele sunt expuse ori adeverite circumstanțe care au importanță pentru cauză.
Subsecvent, art. 157 alin. (2) din Codul de procedură penală stipulează că, documentele 
se anexează, prin ordonanța organului de urmărire penală sau prin încheierea instanței, la 
materialele dosarului și se păstrează atâta timp cât se păstrează dosarul respectiv. În cazul în care 
documentele în original sunt necesare pentru evidență, rapoarte sau în alte scopuri legale, acestea 
pot fi restituite deținătorilor, dacă este posibil fără a afecta cauza, copiile de pe acestea 
păstrându-se în dosar.
La fel, conform art. 164 din Codul de procedură penală, înregistrările audio sau video, 
fotografiile, mijloacele de control tehnic, electronic, magnetic, optic şi alți purtători de informație 
tehnico-electronică, dobândite în condițiile prezentului cod, constituie mijloace de probă dacă ele 
conțin date sau indici temeinici privind pregătirea sau săvârșirea unei infracțiuni şi dacă 
conținutul lor contribuie la aflarea adevărului în cauza respectivă.
Prin ordonanța organului de urmărire penală din 21 mai 2025, au fost recunoscute în 
calitate de mijloace de probă, anexate și păstrate la cauza penală nr. 2025150169, procesul-verbal 
nr. 41 al examinării medicale de constatare a faptului de consumare a alcoolului, stării de 
ebrietate și naturii ei din 15 martie 2025, și procesul-verbal privind constatarea faptei de 
conducerea mijlocului de transport în stare de ebrietate alcoolică/narcotică. (f.d. 29)
Totodată, prin ordonanța organului de urmărire penală din 20 mai 2025, au fost 
recunoscute ca documente, anexate și păstrate la cauza penală nr. 2025150169, fișierele video 
sub denumirile „20250315020545MEDI_CH0_IDUser001” și „video”, care sunt stocate pe un 
dispozitiv optic de stocare de format „CD+R” de culoare albă, care a fost ridicat prin ordonanța 
și procesul-verbal de ridicare de la 20 mai 2025, împachetat și sigilat în „Pachetul nr. 1”. (f.d. 34-
341)
Iar prin ordonanța organului de urmărire penală din 20 mai 2025, au fost recunoscute ca 
documente, anexate și păstrate la cauza penală nr. 2025150169, fișierele video sub denumirile 
„Resuscitare_UPU_UPU_2 0250315023400_20250315024145_5886148” și 
„Resuscitare_UPU_UPU_2 0250315023 145_202 50315024700_5901137”, care sunt stocate pe 
un dispozitiv optic de stocare de format „CD+R” de culoare albă, care a fost ridicat prin 
ordonanța și procesul-verbal de ridicare de la 14 mai 2025, împachetat și sigilat în „Pachetul nr. 
2”. (f.d. 39-391)
Elucidând cele expuse supra, se concluzionează că, la materialele cauzei penale, 
mijloacele materiale de probă enumerate mai sus au fost administrate în mod legal şi recunoscute 
în calitate de mijloc material de probă, se păstrează în original, deținerea cărora este permisă de 
norma de drept și necesară reieșind din circumstanțele de fapt și drept depistate în cadrul ședinței 
de judecată, în privința cărora nu există cereri de restituire, astfel, urmează să rămână la 
materialele cauzei penale pe toată perioada păstrării sale.
Cu referire la solicitarea acuzatorului de stat privind încasarea cheltuielilor 
judiciare
Instanţa reţine că, potrivit art. 397 pct. 5) din Codul de procedură penală, dispozitivul 
sentinţei de condamnare, precum şi al celei de achitare sau de încetare a procesului penal, pe 
lângă chestiunile enumerate în art. 395 şi 396, în cazurile necesare, trebuie să mai cuprindă 
dispoziţia referitoare la repartizarea cheltuielilor judiciare.
Acuzatorul de stat a solicitat încasarea de la inculpatul Stăvilă Ion în beneficiul statului a 
cheltuielilor judiciare în sumă de 5696,00 /cinci mii șase sute nouăzeci și șase, 00 bani/ lei pentru 
efectuarea raportului de constatare nr. 202506P0122 din 28 martie 2025. (f.d. 18-22)
Potrivit art. 227 alin. (1) din Codul de procedură penală, cheltuieli judiciare sunt 
cheltuielile suportate potrivit legii pentru asigurarea bunei desfăşurări a procesului penal.
Instanța relevă și faptul că, potrivit art. 227 alin. (2) pct. 5) din Codul de procedură 
penală, cheltuielile judiciare cuprind sumele cheltuite în legătură cu efectuarea acţiunilor 
procesuale în cauza penală.
Articolul 229 alin. (1) al Codului de procedură penală, indică că, cheltuielile judiciare 
sunt suportate de condamnat sau sunt trecute în contul statului.
În conformitate cu prevederile art. 229 alin. (2) din Codul de procedură penală, instanţa 
de judecată poate obliga condamnatul să recupereze cheltuielile judiciare, cu excepţia sumelor 
plătite interpreţilor, traducătorilor, precum şi apărătorilor în cazul asigurării inculpatului cu 
avocat care acordă asistenţă juridică garantată de stat, atunci cînd aceasta o cer interesele 
justiţiei şi condamnatul nu dispune de mijloacele necesare. Achitarea cheltuielilor judiciare 
poate fi suportată şi de condamnatul care a fost eliberat de pedeapsă sau căruia i-a fost aplicată 
pedeapsă, precum şi de persoana în privinţa căreia urmărirea penală a fost încetată pe temeiuri 
de nereabilitare.
Iar potrivit art. 229 alin. (3) din Codul de procedură penală, instanţa poate elibera de 
plata cheltuielilor judiciare, total sau parţial, condamnatul sau persoana care trebuie să suporte 
cheltuielile judiciare în caz de insolvabilitate a acestora sau dacă plata cheltuielilor judiciare 
poate influenţa substanţial asupra situaţiei materiale a persoanelor care se află la întreţinerea 
lor.
Or, stabilindu-se vinovăţia inculpatului în săvârşirea unei infracţiuni, acestuia îi revine 
obligaţia de a plăti statului toate cheltuielile efectuate de la începerea urmăririi penale şi până la 
punerea în executare a hotărârii de condamnare.
Instanța de judecată notează că, urmărirea şi judecarea unei cauze penale ocazionează 
efectuarea de cheltuieli pentru întocmirea şi transmiterea actelor de procedură, pentru 
administrarea probelor și conservarea mijloacelor materiale de probă, cu retribuirea apărătorilor, 
precum şi cu orice alte cheltuieli necesare normalei desfășurări a procesului penal. În cheltuielile 
ocazionate de administrarea probelor se includ şi sumele pentru retribuția cuvenită experților și 
interpreților pentru serviciul care l-au adus justiției. Spre deosebire de procesul civil, unde 
sumele necesare acestor cheltuieli sunt avansate de către reclamant, prin plata taxei de timbru, la 
introducerea acțiunii, în cauzele penale, în care activitatea judiciară se desfășoară din oficiu, 
sumele necesare cheltuielilor de urmărire sau de judecată sunt avansate, de regulă, de stat, prin 
organul judiciar în fața căruia se află cauza penală.
Efectuarea cheltuielilor judiciare într-o cauză penală este provocată de săvârșirea unei 
infracțiuni, care impune desfășurarea urmăririi şi a judecării cauzei pentru aplicarea legii penale 
celui ce a comis-o, ca urmare, cheltuielile judiciare sunt imputabile inculpatului condamnat 
pentru săvârșirea infracțiunii, temeiul juridic fiind vinovăția sa infracțională, deoarece fără 
săvârșirea infracțiunii astfel de cheltuieli nu s-ar fi efectuat.
Obligația inculpatului de a suporta cheltuielile judiciare este principală şi integrală; 
întrucât săvârșirea unei infracțiuni atrage în mod inevitabil desfășurarea urmăririi penale și a 
judecării cauzei, pentru a i se aplica pedeapsa infractorului, obligația de a suporta cheltuielile 
judiciare îi revine în principal acestuia, de asemenea, obligația de a suporta cheltuielile judiciare 
este integrală, incluzând toate cheltuielile necesare pentru pronunțarea unei hotărâri de 
condamnare de către prima instanță.
Din conținutul normelor sus-citate, instanța constată solicitarea procurorului privind 
încasarea cheltuielilor de judecată din contul inculpatului, una legală, or, instanța nu a constatat 
temeiuri rezonabile de eliberare a inculpatului de la plata cheltuielilor judiciare pe caz. Mai mult, 
în ședință de judecată inculpatul Stăvilă Ion a comunicat că este de acord să achite cheltuielile 
judiciare. Prin urmare, cheltuielile judiciare în sumă de 5696,00 /cinci mii șase sute nouăzeci și 
șase, 00 bani/ lei urmează a fi încasate din contul inculpatului.
În temeiul celor expuse și conducându-se de prevederile art. 80 din Codul penal, art. 384-
385, art. 392-395, art. 504-5092 din Codul de procedură penală, instanța de judecată,-
C O N D A M N Ă :
Se recunoaște Stăvilă Ion *****, IDNP *****, vinovat de comiterea infracțiunii 
prevăzute de art. 264 1 alin. (1) din Codul penal şi se aplică pedeapsă în formă de amendă în 
mărime de 1500 /un mie cinci sute/ unități convenționale, ceea ce constituie suma de 75000 
/șaptezeci și cinci mii/ lei, cu anularea  dreptului de a conduce mijloace de transport.
Se explică lui Stăvilă Ion *****, IDNP *****, că potrivit prevederilor articolului 64 alin. 
(31) din Codul penal, în cazul infracţiunilor uşoare sau mai puţin grave, condamnatul este în 
drept să achite jumătate din amenda stabilită dacă o plăteşte în cel mult 3 zile lucrătoare din 
momentul în care hotărârea devine executorie. În acest caz, se consideră că sancțiunea amenzii 
este executată integral.
Copia prezentei sentințe, la rămânerea definitivă, urmează a fi remisă I.P. „Agenția 
Servicii Publice”, în vederea asigurării evidenței executării pedepsei complementare aplicate 
inculpatului Stăvilă Ion *****, IDNP *****, privind anularea dreptului de a conduce mijloace de 
transport.
Mijloacele materiale de probă – procesul-verbal nr. 41 al examinării medicale de 
constatare a faptului de consumare a alcoolului, stării de ebrietate și naturii ei din 15 martie 
2025, și procesul-verbal privind constatarea faptei de conducerea mijlocului de transport în stare 
de ebrietate alcoolică/narcotică, fișierele video sub denumirile 
„20250315020545MEDI_CH0_IDUser001” și „video”, care sunt stocate pe un dispozitiv optic 
de stocare de format „CD+R” de culoare albă, împachetat și sigilat în „Pachetul nr. 1”, fișierele 
video sub denumirile „Resuscitare_UPU_UPU_2 0250315023400_20250315024145_5886148” 
și „Resuscitare_UPU_UPU_2 0250315023 145_202 50315024700_5901137”, care sunt stocate 
pe un dispozitiv optic de stocare de format „CD+R” de culoare albă, împachetat și sigilat în 
„Pachetul nr. 2”, a le păstra la materialele cauzei pe toată durata păstrării dosarului penal.
Se admite solicitarea acuzatorului de stat privind încasarea din contul inculpatului a 
cheltuielilor judiciare.
Se încasează de la Stăvilă Ion *****, IDNP *****, în beneficiul statului suma de 5696,00 
/cinci mii șase sute nouăzeci și șase, 00 bani/ lei cu titlul de cheltuieli judiciare.
Sentința este definitivă, însă poate fi atacată cu recurs de către procuror, inculpat sau 
apărătorul acestuia în termen de 15 zile de la pronunțare, invocându-se doar erorile procesuale și 
măsura de pedeapsă stabilită.
Preşedintele şedinţei,
Judecător                                                                                              Aliona Sârbu 