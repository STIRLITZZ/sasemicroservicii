Dosarul contravențional nr. 4-410/2025
Nr. electronic 4-25165365-09-4-27112025
H O T Ă R Â R E
În numele Legii
11 decembrie 2025                                                                                               
orașul Sîngerei
Judecatoria Bălţi (sediul Sîngerei) 
În componenţă:
Preşedintele şedinţei, judecătorul:                                                                           
Diana Balan
Grefier:                                                                                                             Cristina 
Munteanu
examinând în ședință de judecată publică cauza contravențională de învinuirea lui 
Vasili Bandalac, născut la *****, IDNP: *****, domiciliat în raionul *****, satul *****, 
în comiterea contravenției prevăzute de art. 3181 din Codul contravențional, 
c o n s t a t ă:
La 25.11.2025, de către agentul constatator din cadrul Inspectoratului de Poliție 
Sîngerei, Ion Gogu, a fost întocmit procesul-verbal cu privire la contravenție 
seria/numărul MAI06 395029, în baza art. 318 1 din Codul contravențional, pentru faptul 
că, la 16.11.2025, ora 18:00, Vasili Bandalac, aflându-se în orașul Sîngerei, a încălcat 
prevederile ordinului de restricție de urgență, întocmit la 16.11.2025, ora 15:30, 
prezentându-se la domiciliul concubinei.
La 27.11.2025, procesul-verbal cu privire la contravenție din 25.11.2025, întocmit 
în privința lui Vasili Bandalac în baza art. 3181 din Codul contravențional, a fost expediat 
pentru examinare în instanța de judecată, conform competenței.
În ședința de judecată, agentul constatator din cadrul Inspectoratului de Poliție 
Sîngerei, Ion Gogu a susținut procesul-verbal cu privire la contravenție, și a solicitat 
sancționarea contravenientului la discreția instanței.
În fața instanței de judecată persoana în a cărei privința a fost pornit proces 
contravențional Vasili Bandalac și-a recunoscut vinovăția și a solicitat o pedeapsă sub 
formă de muncă neremunerată în folosul comunității.
Victima Mariana Guzun a solicitat o pedeapsă mai blândă.
Audiind participanții la proces, studiind materialele prezentate, instanța de judecată 
ajunge la concluzia că, învinuirea incriminată lui Vasili Bandalac şi-a găsit confirmare în 
cadrul ședinței de judecată.
Conform art. 400 alin. (5) din Codul contravențional, procesele-verbale cu privire la 
contravențiile prevăzute la art.75, 76, 92, 165, 181 şi 227 se remit spre examinare 
comisiei administrative, iar procesele-verbale cu privire la contravențiile prevăzute la 
art.541, 63–65, 65 2, 65 3, 67, 68, 70 1, 78 1–782, 88, 107 1, art.157 alin.(2), (3) şi (12), 
art.2431, art.2771 alin.(3), (5) şi (6), art.312 1, 316, 317, 318 1, 320, 322–324 1, 3304, 335–
337, 342, 352 şi 353 se remit spre examinare în fond instanţei de judecată competente. 
Prin urmare, analizând probele prezentate instanţa de judecată consideră că, 
vinovăția lui Vasili Bandalac de săvârșirea faptelor comise integral este confirmată prin 
probe pertinente şi concludente, şi anume: - raportul despre primirea informației 
referitoare la infracțiuni și incidente din 16.11.2025 (f.d.5); - plângerea lui Mariana 
Guzun (f.d.6); - procesul-verbal de consemnare a declarațiilor lui Mariana Guzun din 
25.11.2025 (f.d.7); - procesul-verbal de audiere a martorului Eudochia Guzun din 
16.11.2025 (f.d.8); - procesul-verbal de audiere a persoanei în privința căreia a fost pornit 
proces contravențional din 16.11.2025 (f.d.9); - procesul-verbal de efectuarea a testării 
alcoolscopice cu mijlocul tehnic omologat și verificat metrologic din 16.11.2025, și 
tichetul Drager pe numele lui Vasile Bandalac (f.d.10); - procesul-verbal de cercetare la 
fața locului din 16.11.2025 (f.d.11-12); - ordinul de restricție de urgență nr. 196 din 
16.11.2025 (f.d.21); - procesul-verbal cu privire la contravenție seria/numărul MAI06 
395029 din 25.11.2025 (f.d.22); - precum și alte probe anexate la materialele cauzei, prin 
care instanța cu certitudine constată că faptele incriminate lui Vasili Bandalac au fost 
comise de către ultimul.
În această ordine de idei instanța reține că, agentul constatator a făcut dovadă stării 
de fapt prin înscrisurile depuse la dosar și apreciate de instanță, iar în cadrul ședinței de 
judecată s-a constatat cu certitudine că, fiind emis în privința lui Vasili Bandalac ordinul 
de restricție de urgență nr. 196 din 16.11.2025, ora 17:34, prin care ultimul a fost obligat 
să părăsească imediat locuința unde domiciliază împreună cu concubina Mariana Guzun 
și să nu revină în această locuință pe perioada de acțiune a ordinului de restricție de 
urgență, să nu se apropie de victima, să nu comunice cu ultima, etc., acesta nu s-a 
conformat cerințelor ordinului respectiv, prezentându-se la 16.11.2025, ora 18:00, la 
domiciliul concubinei.
Totodată, la calificarea acțiunilor lui Vasili Bandalac instanța ia în considerație 
prevederile art. 121 alin. (1) – (3) al Legii nr. 45 din 01.03.2007 cu privire la prevenirea și 
combaterea violenței împotriva femeilor și a violenței în familie, potrivit căruia: (1) În 
caz de stabilire la locul faptei, ca urmare a evaluării riscurilor, a circumstanţelor din 
care rezultă o bănuială rezonabilă că au fost comise acte de violenţă în familie şi/sau 
persistă un pericol iminent de repetare sau comitere a acţiunilor violente, organul de 
poliţie este obligat să dispună imediat eliberarea ordinului de restricţie de urgenţă în 
privinţa agresorului pentru înlăturarea situaţiei de criză şi, concomitent, întreprinde 
acţiunile necesare de constatare a comiterii infracţiunii de violenţă în familie. (1 1) 
Organul de poliţie are dreptul să aplice în privinţa agresorului una sau mai multe dintre 
următoarele măsuri: a) obligarea de a părăsi temporar locuinţa comună ori de a sta 
departe de locuința victimei; b) interzicerea de a se apropia de victimă, respectând 
distanța ce ar asigura securitatea acesteia și excluzând orice contact vizual cu victima 
și/sau copiii; c) interzicerea oricărui contact, inclusiv telefonic sau prin orice alte 
mijloace de comunicare, cu victima şi/sau copiii; d) interzicerea de a păstra şi purta 
arma. (2) Ordinul de restricţie de urgență se eliberează pentru o perioadă de pînă la 10 
zile şi se pune îndată în aplicare, agresorul şi victima (în cazul copiilor – reprezentantul 
legal al victimei) fiind informaţi despre restricţiile aplicate, drepturile şi obligaţiile care 
le revin şi despre răspunderea pentru neexecutarea cerinţelor ordinului de restricţie. (3) 
Supravegherea îndeplinirii măsurilor stabilite în ordinul de restricţie de urgenţă se 
exercită de către angajaţii postului sau ai sectorului de poliţie din localitate în modul 
prevăzut de lege.
La fel, potrivit prevederilor art. 15 2 alin. (6) din legea citată, refuzul sau eschivarea 
agresorului de la executarea cerinţelor ordinului de restricţie de urgență/ordonanţei de 
protecţie atrage răspundere conform legii.
Astfel, instanța consideră că, vinovăția lui Vasili Bandalac în comiterea 
contravenției incriminate a fost integral dovedită prin probele pertinente și concludente 
prezentate și cercetate în cadrul ședinței de judecată de către agentul constatator, iar 
acţiunile contravenientului Vasili Bandalac corect au fost încadrate conform prevederilor 
art. 318 1 din Codul contravențional – neexecutarea intenționată sau eschivarea de la 
executarea cerinţelor ordinului de restricţie de urgenţă.
Vasili Bandalac nu a prezentat instanței careva probe pertinente și concludente, în 
corespundere cu principiul contradictorialității, în combaterea celor constatate de către 
agentul constatator, respectiv faptele constatate de către agentul constatator sunt apreciate 
de instanţa de judecată ca fiind veridice, reflectând evenimentele ce au avut loc în 
realitate.
Totodată, studiind procesul-verbal cu privire la contravenție seria/numărul MAI06 
395029 din 25.11.2025 prin prisma art. 442 şi 443 din Codul contravenţional instanţa îl 
găseşte ca fiind întocmit cu respectarea prevederilor indicate, neexistând cazuri de 
nulitate absolută ce ar putea fi invocate din oficiu.
În consecință, instanța constată că forța probantă a procesului-verbal cu privire la 
contravenție nu a fost înlăturată, el bucurându-se în continuare de prezumția de legalitate 
și temeinicie instituită de lege în favoarea sa.
La stabilirea categoriei şi mărimii sancțiunii instanţa de judecată ia în consideraţie 
că, Vasili Bandalac a fost găsit vinovat de săvârșirea contravenției prevăzute de art. 318 1 
din Codul contravențional, pentru care legea contravențională prevede sancțiunea cu 
muncă neremunerată în folosul comunității de la 45 la 60 de ore sau cu arest 
contravențional de la 10 la 15 zile.
La fel, cazului dedus judecății sunt aplicabile și prevederile art. 37 alin. (3) din 
Codul contravențional, din care rezultă că,  munca neremunerată în folosul comunităţii 
poate fi aplicată doar persoanelor care acceptă să execute o asemenea sancţiune, cu 
excepţia contravenţiei prevăzute la art. 78 1 şi 318 1, pentru care acordul persoanei nu 
este necesar.
Totodată, instanța consideră imposibilă aplicarea în privința lui Vasili Bandalac a 
sancțiunii sub formă de arest contravențional, or, potrivit prevederilor art. 38 din Codul 
contravențional arestul contravențional este o sancțiune contravențională excepțională.
Prin urmare, se constată că, cea mai adecvată sancțiune prin raportare la scopul 
urmărit de art. 2 din Codul contravențional este cea a aplicării în privința 
contravenientului a sancțiunii contravenționale sub formă de muncă neremunerată în 
folosul comunității.
În lumina celor expuse, instanța de judecată consideră că, aplicarea în privința lui 
Vasili Bandalac a sancțiunii contravenționale sub formă muncă neremunerată în folosul 
comunității se impune a fi luată pentru a transmite în societate mesajul că legea trebuie 
respectată, aceasta fiind unica pârghie procesuală în măsură să de eficiență principiilor 
enunțate în art. 2 din Codul contravențional, și anume: apărarea drepturilor şi libertăţilor 
legitime ale persoanei, apărarea proprietăţii, ordinii publice, a altor valori ocrotite de lege, 
în soluţionarea cauzelor contravenţionale, precum şi în prevenirea săvârșirii de noi 
contravenţii. 
De asemenea, instanța de judecată nu a stabilit careva împrejurări prin prisma art. 
37 alin. (7) din Codul contravențional ce ar constitui temei de neaplicare a acestei 
sancțiuni contravenționale în privința lui Vasili Bandalac.
Din considerentele indicate şi ținând cont de analiza cumulativă a criteriilor de 
individualizare a sancțiunii şi coroborarea probelor care furnizează informaţiile 
respective, precum şi indicarea temeiurilor care fundamentează proporționalitatea între 
scopul reeducării contravenientului, de personalitatea celui vinovat, cât și luându-se în 
considerație caracterul retributiv al sancțiunii aplicate şi aşteptările societăţii faţă de actul 
de justiţie realizat sub aspectul restabilirii ordinii de drept încălcate, instanţa consideră că 
lui Vasili Bandalac urmează să fie stabilită sancțiunea sub formă de muncă neremunerată 
în folosul comunității în mărime de 45 (patruzeci și cinci) ore.
Pentru aceste motive şi în conformitate cu art. 318 1, 458, 460, 462 din Codul 
contravenţional, instanţa de judecată,
h o t ă r ă ș t e: 
Se recunoaște vinovat Vasili Bandalac, născut la *****, IDNP: *****, de săvârșirea 
contravenției prevăzute de art. 318 1 din Codul contravențional şi în baza acestei legi i se 
stabilește acestuia sancțiunea sub formă de muncă neremunerată în folosul comunității în 
mărime de 45 (patruzeci și cinci) ore.
Se explică contravenientului Vasili Bandalac prevederile art. 37 alin. (6) din Codul 
contravențional, și anume că  în caz de eschivare de la munca neremunerată în folosul 
comunității, această sancțiuni se înlocuiește cu arest contravențional, calculându-se o zi 
de arest pentru 2 ore de muncă neremunerată în folosul comunității.
Hotărârea poate fi atacată cu recurs la Curtea de Apel Nord în termen de 15 zile, 
prin intermediul judecătoriei Bălţi (sediul Sîngerei).
             Preşedintele şedinţei,
            judecătorul                                                                                Diana Balan 
     