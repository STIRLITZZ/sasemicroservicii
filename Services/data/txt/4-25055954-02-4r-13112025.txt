Dosarul nr.4r-4523/23                                                 Judecătoria Cahul, (sediul 
Central)
4-19177833-02-4r-06112023                                              Judecător Aliona Sârbu
D E C I Z I E
În numele legii
11 decembrie 2025                                                                                mun. 
Chișinău
Colegiul Penal al Curții de Apel Centru 
Având în componența sa:
Președintele ședinței, judecător:                                                 Ion Bulhac
Judecători:                                                              Natalia Mămăligă și Vitalie 
Pîslariuc 
examinînd în ședință publică, fără prezența părților, în ordine de recurs, recursul 
declarat de către șef adjunct al Biroului vamal Sud, Botnari Andrei și recursul declarat 
de avocatul Bondarenco Eduard în interesele contravenientului *****mpotriva 
hotărîrii Judecătoriei Cahul, sediul Central din 17 octombrie 2023, prin care a fost 
admisă în parte contestația *****mpotriva procesului-verbal cu privire la contravenție 
și deciziei de sancționare nr. 902/19 din 22.10.2019 emis de Biroul Vamal Sud în baza 
art. 287 alin. (10) Cod Contravențional.
Colegiul Penal al Curții de Apel Centru, -
C O N S T A T Ă:
Potrivit procesului-verbal cu privire la contravenție nr. 902/19, agentul 
constatator al Biroului Vamal Sud, Veaceslav Goian a constatat că: ,,La 13 mai 2019, 
la pista de intrare în Republica Moldova a postului vamal Vulcănești (PVFI rutier) s-a 
prezentat mijlocul de transport marca ”Seat” cu nr. de înmatriculare CH AX 956, 
condusă de Mîrza Marcel. În urma efectuării controlului fizic al mijlocului de 
transport, au fost depistate mărfuri (conform anexei nr. 1 la procesul verbal 
contravențional) cu valoarea în vamă totală de 6 629,46 lei, care au fost tăinuite în 
husele banchetelor, sub banchetele din față a mijlocului de transport menționat, 
precum și în mânecile și buzunarele hainelor personale, nefiind declarate și prezentate 
organului vamal de către Mîrza Marcel”. 
Fapta contravenientului ***** fost calificată juridic în baza art. 287 alin. (10) 
Cod contravențional, conform indiciilor: Trecerea mărfurilor peste frontiera vamală a 
Republicii Moldova, tăinuindu-le de control vamal în locuri special adaptate în acest 
scop.”
Prin decizia asupra cazului de contravenție vamală cu nr. 902/19 din data de 22 
octombrie 2019, ***** fost recunoscut vinovat în săvârșirea contravenției prevăzute 
de art. 287 alin.(10) Cod contravențional, fiindu-i stabilită amendă în mărime de 75 
unități convenționale, echivalentul sume de 3750 lei. În conformitate cu art. 431 
alin.(11), art. 439 7 alin.(1), (2) lit. a) Cod contravențional, s-a dispus confiscarea 
specială a mărfurilor (conform anexei nr. 1 la procesul vernal cu nr. 902/19 din 22 
octombrie 2019) cu valoarea în vamă totală de 6 629,46 lei, mijlocul de transport 
,,Seat” cu nr. de înmatriculare *****Vin Cod V*****, certificat de înmatriculare cu 
nr. 08290721, ce aparțin lui Mîrza Marcel.
La data de 07.11.2019, Mîrza Marcel Ion, nefiind de acord cu procesul-verbal cu 
privire la contravenție și decizia adoptată de agentul constatator nr. 902/19 din data de 
22 octombrie 2019, întocmite în privința sa, a depus o contestație în ordinea art. 448 
Cod contravențional.
Prin hotărîrea judecătoriei Cahul, sediul central din 05.05.2020, a fost respinsă 
contestația depusă de *****mpotriva procesului-verbal cu privire la contravenție nr. 
902/19 din 22 octombrie 2019 în baza art. 287 alin.(10) Cod contravențional și decizia 
de sancționare în baza acestuia, ca fiind neîntemeiată.
Prin decizia Curții de Apel Cahul din 09.11.2020, a fost admis recursul declarat 
de Mîrza Marcel. S-a casat hotărârea Judecătoriei Cahul, sediul Central din 05 mai 
2020, pronunțată în cauza contravențională la contestația depusă de Mîrza Marcel 
împotriva procesului-verbal cu privire la contravenție nr. 902/19 din 22 octombrie 
2019, întocmit de Biroul Vamal Cahul, și a deciziei de sancționare în baza art. 287 
alin. (10) Cod contravențional, cu restituirea cauzei spre rejudecare în Judecătoria 
Cahul sediul Central, în alt complet de judecată.
Prin hotărîrea judecătoriei Cahul, sediul Central din 03.06.2021, a fost respinsă 
ca fiind neîntemeiată contestația depusă de către avocatul Bondarenco Eduard în 
interesele contravenientului Mîrza Marcel Ion, împotriva procesului-verbal cu privire 
la contravenție și a deciziei agentului constatator din cadrul Biroului Vamal Sud al 
Serviciului Vamal al RM, nr. 902/19, din 22.10.2019, prin care Mîrza Marcel Ion a 
fost recunoscut vinovat de comiterea contravenției prevăzute de art. 287 alin. (10) CC 
al RM, și sancționat cu amendă în mărime de 75 unități convenționale, cu confiscarea 
contravalorii mărfurilor în sumă de 6 629,46 lei, și a automobilului de modelul „Seat”, 
cu n/î CH AX 956. A fost încetat procesul contravențional pornit în baza art. 287 alin. 
(10) CC al RM, din motivul expirării termenului prescripției tragerii la răspundere 
contravențională. S-a explicat că încetarea procesului contravențional din motivul 
expirării termenului prescripției tragerii la răspundere contravențională, se extinde 
doar în privința sancțiunii contravenționale principale – amenda, și nu produce efecte 
asupra sancțiunii contravenționale complementare – confiscarea specială.
Prin încheierea judecătoriei Cahul, sediul Central din 04.06.2021, s-a corectat 
eroarea mecanică admisă în hotărârea judecătoriei Cahul, sediul Central nr. 5-
287/2020 din 03 iunie 2021, în cauza contravențională pornită în baza art. 287 alin. 
(10) Codul contravențional, în privința lui Mîrza Marcel. S-a înlocuit în partea 
introductivă, descriptivă și dispozitivă a hotărârii judecătoriei Cahul, sediul Centra nr. 
5-287/2020 din 03 iunie 2021, sintagma ,,cu confiscarea contravalorii mărfurilor în 
sumă de 6 629,46 lei” cu sintagma ,,cu confiscarea specială a mărfurilor conform 
anexei nr. 1 la decizie, cu valoarea în vamă totală de 6 629,46 lei”.
Prin decizia Curții de Apel Cahul din 29.09.2021, a fost admis recursul declarat 
de Mîrza Marcel. S-a casat integral, hotărârea din 03 iunie 2021 și încheierea din 04 
iunie 2021 emise de Judecătoriei Cahul sediul Central, în cauza contravențională la 
contestația depusă de contravenientul Mîrza Marcel împotriva procesului-verbal cu 
privire la contravenție nr. 902/19, prevăzută de art. 287 alin.(10) Cod contravențional 
și a deciziei de sancționare, ambele fiind emise de către Biroul Vamal Sud la data de 
22 octombrie 2019, cu remiterea cauzei spre rejudecare, la Judecătoria Cahul, sediul 
Central, în alt complet de judecată.
Prin hotărîrea judecătoriei Cahul, sediul Central din 05.08.2022, a fost admisă 
parțial contestația depusă de Mîrza Marcel Ion. S-a anulat Decizia de sancționare nr. 
902/19 din 22 octombrie 2020, adoptată de agentul constatator, șeful Biroului Vamal 
Sud, Veaceslav Goian în partea aplicării amenzii în mărime de 75 unități 
convenționale, ceea ce constituie suma de 3 750 lei, față de Mîrza Marcel. S-a 
menținut Decizia de sancționare nr. 902/19 din 22 octombrie 2020, adoptată de 
agentul constatator, șefului Biroului Vamal Sud, Veaceslav Goian, în partea 
confiscării speciale și anume: training tricotat din fibre sintetice (vesta și pantaloni) 
pentru bărbați cu inscripția FILA-1 bucată; ansambluri tricotate din bumbac pentru 
bărbați (tricou și șorturi) cu inscripția FILA, Puma, Tommy Hilfigier-10 bucăți; 
șorturi din bumbac, Denim pentru bărbați cu inscripția Dsouaiet-4 bucăți; Slipuri de 
baie pentru bărbați din fibre sintetice cu inscripția Lanjiaer-4 bucăți; tricouri din 
bumbac pentru bărbați cu inscripția Steiner-10 bucăți; pantaloni tricotați din fibre 
sintetice pentru bărbați cu inscripția Nike-3 bucăți; Ciorapi din bumbac pentru bărbați 
cu inscripția Fila, Calvin Klein-24 bucăți; Șorturi netricotate din fibre sintetice pentru 
bărbați cu inscripția Est 1971, Nike-15 bucăți; Șorturi tricotate din bumbac pentru 
bărbați cu inscripția Nike-6 bucăți; maiouri tricotate din fibre sintetice pentru bărbați 
cu inscripția Nike-12 bucăți (f.d. 9), cu valoarea în vamă în mărime de 6 629 lei 46 
bani. S-a menținut Decizia de sancționare nr. 902/19 din 22 octombrie 2019, adoptată 
de agentul constatator, șefului Biroului Vamal Sud, Veaceslav Goian în partea 
confiscării a unității de transport de model ,,Seat” cu numărul de înmatriculare CH 
AX 956, Vin Cod VSSZZZZ7MZWV505150, cu numărul 082907211, ce aparține lui 
Mîrza Marcel, în valoare de 28 297 lei.  A fost încetat procesul contravențional în 
privința lui Mîrza Marcel pentru fapta prevăzută de art. 287 alin. (10) Cod 
contravențional, în temeiul nulității procesului-verbal cu privire la contravenție, nr. 
902/19 din 22 octombrie 2019. Încetarea procesului contravențional din motivul 
nulității procesului-verbal cu privire al contravenție, nr. 902/19 din 22 octombrie 
2019, întocmit în baza art. 287 alin. (10) Cod contravențional, în privința lui Mîrza 
Marcel se extinde doar în privința sancțiunii contravenționale principale – amenda, și 
nu produce efecte asupra sancțiunii contravenționale complementare.
Prin decizia Curții de Apel Comrat din 23.11.2023, s-au admis recursurile 
declarate de reprezentantul Biroului Vamal Sud, Vidrașco Antonina și de Mîrza 
Marcel. S-a casat integral hotărârea judecătoriei Cahul, sediul Central din 05 august 
2022 adoptată la contestația depusă de *****mpotriva procesului-verbal cu privire la 
contravenție nr. 902/19 din 22 octombrie 2019 în baza art. 287 alin. (10) Cod 
contravențional și decizia de sancționare, cu trimiterea cauzei la rejudecare în aceiași 
instanță de judecată - Judecătoria Cahul în alt complet de judecători.
Prin hotărîrea Judecătoriei Cahul, sediul Central din 17 octombrie 2023, a fost 
admisă în parte contestația depusă de Mîrza Marcel. S-a anulat procesul-verbal cu 
privire la contravenție și decizia agentului constatator nr. 902/19 din 22.10.2019 cu 
încetarea procesului contravențional pornit în baza art. 287 alin. (10) Cod 
Contravențional al RM, din motivul nulității acestuia, în partea în care ***** fost 
recunoscut vinovat de comiterea contravenției prevăzute de art. 287 alin. (10) Cod 
Contravențional al RM și sancționat cu amendă în mărime de 75 unități 
convenționale. S-a menținut decizia agentul constatator al Biroului Vamal Sud, nr. 
902/19 din 22.10.2019, în partea confiscării speciale a mărfurilor (conform anexei nr. 
1 la procesul-verbal cu nr. 902/19 din 22 octombrie 2019) cu valoarea în vamă totală 
de 6 629,46 lei și a mijlocului de transport ,,Seat” cu nr. de înmatriculare *****Vin 
Cod V*****, cu valoarea de 28297,00 lei, în baza raportului de evaluare nr. 28/10-
00736 din 28.05.2019 care aparțin lui Mîrza Marcel. A fost încetat procesul 
contravențional în privința lui Mîrza Marcel pentru fapta prevăzută de art. 13, 287 
alin. (10) Cod contravențional, în temeiul expirării termenului prescripției răspunderii 
contravenționale. În rest contestația depusă de ***** fost respinsă ca fiind 
neîntemeiată.
Nefiind de acord cu hotărîrea Judecătoriei Cahul, sediul Central din 17 
octombrie 2023, șef adjunct al Biroului vamal Sud, Botnari Andrei a declarat recurs, 
solicitînd admiterea cererii de recurs, casarea parțiala a Hotărîrii judecătoriei Cahul 
din 17.10.2023, cu restituirea cauzei la о noua rejudecare în aceasta parte.
În motivarea recursului s-au invocat următoarele motive:
- Biroul vamal își exprimă dezacordul cu concluzia instanței, prin care 
concluzionează asupra faptului că ”agentul a calificat fapta săvîrșită de Mîrza Marcel 
ca fiind o faptă consumată, de facto aceasta urma a fi calificată, ca tentativă de 
contravenție”, or, urmează a se reține că, conform ari. 13 CC al RM se consideră 
tentativă de contravenție ”acțiunea sau inacțiunea intențională îndreptată nemijlocit 
spre savîrșirea unei contravenții care, din cauze independente de voința făptuitorului, 
nu și-a produs efectul”. Așa dar, reiterează că intimatului i s-a incriminat nemijlocit 
fapta contravențională manifestată prin tăinuirea de la controlul vamal a mărfurilor, 
iar prin „tăinuirea de controlul vamal”, se înțelege neprezentarea pentru controlul 
vamal a bunurilor care se trec peste frontiera vamală a Republicii Moldova, pe o cale 
ce împiedica examinarea și constatarea lor, adică cu folosirea locurilor special 
pregătite sau adaptate în acest scop (locurilor acomodate în mijlocul de transport drept 
ascunzișuri). Într-o atare ipoteza, tăinuirea mărfurilor de la controlul vamal exclude 
calificarea faptei drept tentativă, or tentativa se realizează și se constată nemijlocit la 
etapa de pregătire, adică de tăinuire a mărfurilor în husele banchetele, sub banchetele 
din față a mijlocului de transport menționat și în mânicile și buzunarele hainelor 
personale, la caz însă mărfurile au fost depistate în cadrul controlului vamal, în pofida 
faptului ca contravenientul avea obligația directă de a le lăsa la loc vizibil, pentru a 
putea fi la necesitate prezentate spre control vamal.  Mărfurile însă nu au fost 
camuflate prin ascunzișuri adaptate în acest scop, cu intenția de a traversa frontiera 
stat, fără a le declara și fără achitarea în acest sens, a careva taxe de import. Totodată, 
Biroul vamal Sud menționează faptul că, din momentul în care mărfurile nedeclarate 
au fost găsite, după inițierea controlului fizic al mijlocului de transport, acțiunile 
contestatarului nu pot fi încadrate în prevederile art. 13 din CC, ci ultimului i-a fost 
încriminată săvîrșirea contravenției consumate prevăzute de art. 287 alin. (10) CC, 
care prevede indicii calificativi ai contravenției si anume: „trecerea mărfurilor peste 
frontiera vamala a R. Moldova tăinuindu-le de control vamal în locuri adoptate in 
acest scop”, acțiuni care au fost sancționate cu amenda în valoare de 75 u.c ceea ce 
constituie 3750 lei.
- Biroul vamal Sud remarcă că, conform alin. (3), art. 374 Cod contravențional, 
procesul contravențional se desfășoară pe principii generale de drept contravențional, 
în temeiul Constituției, al prezentului cod, al Codului de procedură penală în cazurile 
expres prevăzute de prezentul cod, precum și al normelor dreptului internațional și ale 
tratatelor internaționale cu privire la drepturile și libertățile fundamentale ale omului 
la care Republica Moldova este parte. Totodată, potrivit jurisprudenței a Curții 
Europene a Drepturilor Omului, cauzele contravenționale sunt asimilate cauzelor 
penale. Respectiv în procesul contravențional se aplică garanțiile procesuale prevăzute 
în procesul penal, în ceea ce țin de derularea procesului sub aspect procesual. 
Conform alin. (2) și (5), art. 30 Cod contravențional, termenul general de prescripție a 
răspunderii contravenționale este de un an. (5) „Termenul de prescripție curge de la 
data săvârșirii contravenției și până la data rămânerii definitive a hotărârii cu privire la 
cauza contravențională”. Conform alin. (1) și (2), art. 403 Cod contravențional, „ 
Contravențiile prevăzute la art. 79 alin. (3), art. 265, 287, 287/1, 287/2 se examinează 
de Serviciul vamal”. (2). Sânt în drept să examineze cauze contravenționale și să 
aplice sancțiuni șefi birourilor și posturilor vamale și adjuncții lor, șefi echipelor 
mobile”. Astfel, spre deosebire de procesul penal, în procesul contravențional decizia 
de sancționare poate fi emisă de către autoritatea competentă să investigheze cazul cu 
privire la săvârșirea contravenției. În acest sens, termenul de prescripție curge din 
momentul săvârșirii contravenției și până la momentul devenirii definitive a deciziei 
de sancționare a autorității competente să examineze cauza contravențională, fie prin 
necontestarea acesteia în termen, fie prin pronunțarea unei hotărârii judecătorești 
definitive, în caz de contestare a acesteia. Potrivit procesului-verbal cu privire la 
contravenție nr. 902/19 din 22.10.2019, fapta contravențională imputată intimatului 
Mîrza Marcel, a fost săvârșită la data de 13.05.2019. Procesul-verbal cu privire la 
contravenție și decizia de sancționare, au fost emise la data de 22.10.2019. Astfel, 
intimatul Mîrza Marcel, a fost sancționat pentru săvârșirea contravenției în interiorul 
termenului prescripției răspunderii contravenționale, stipulat în alin. (2), art. 30 Cod 
contravențional. Totodată, procesul-verbal cu privire la contravenție și decizia de 
sancționare din 22.10.2019, nu au devenit definitivă, dat fiind faptul că, au fost 
contestate de către cet. Mîrza Marcel în instanța de judecată. Respectiv, în cazul din 
speță, nicidecum instanța de fond nu putea concluziona asupra intervenirii termenului 
de prescripție a răspunderii contravenționale, din motivul lipsei caracterului definitiv 
al hotărârii cu privire la cauza contravențională. Instanța de fond în hotărârea 
contestată a ajuns la concluzia fermă că, vinovăția cet. Mîrza Marcel, a fost corect 
stabilită de către agentul constatator, constatând legalitatea întocmirii procesului-
verbal cu privire la contravenție și deciziei de sancționare nr. 902/19 din 22.10.2019. 
Însă, în cazul din speță instanța de fond în mod eronat a făcut trimitere la prevederile 
art. 461 Cod contravențional, menționând că procesul contravențional urmează să fie 
încetat în legătură cu expirarea termenului general de prescripție a răspunderii 
contravenționale. Prevederile respective se aplică în cazul în care, competența 
examinării cauzei contravenționale aparține instanței de judecată. În cazul din speță, 
competența de examinare a cauzei contravenționale aparține agentului constatator din 
cadrul Serviciului Vamal, care a și examinat cazul contravențional cu aplicarea 
sancțiunii contravenționale în interiorul termenului de prescripție, pentru săvârșirea 
contravenției în cauză. Astfel, reieșind din circumstanțele cauzei în legislația 
contravențională în vigoare nu este prevăzută liberarea de răspundere 
contravențională, din motivul expirării termenului general de prescripție a răspunderii 
contravenționale. 
Nefiind de acord cu hotărîrea Judecătoriei Cahul, sediul Central din 17 
octombrie 2023, avocatul Bondarenco Eduard în interesele contravenientului Mîrza 
Marcel Ion a declarat recurs, solicitînd admiterea cererii de recurs, casarea hotărîrii cu 
pronunțarea unei noi hotărâri prin care să fie dispusă: Recunoașterea nulității 
procesului verbal cu privire la contravenție, întocmit în privința lui Mîrza Marcel, la 
data de 22 octombrie 2019, pe motivul neconsemnații în procesul-verbal cu privire la 
contravenție a datelor și faptelor indicate la art.443 Cod contravențional și acestea 
afectează în mod esențial fondul cauzei. Anularea deciziei șefului Biroului Vamal Sud 
Goian Veaceslav din 22 octombrie 2019, pria care i-a fost aplicată lui Mîrza Marcel, o 
sancțiune contravențională în baza art.287 alin.(10) Cod contravențional sub formă de 
amendă în mărime de 75 unități convenționale - 3750 lei și în conformitate cu art. 431 
alin. (4/1), 439/7 alin.(l), alin.(2) lit.a) Cod contravențional, au fost supuse confiscării 
speciale mărfurile (conform anexei nr. 1 la procesul-verbal) cu valoarea totală în vamă 
de 6629,46 lei, la fel a fost supus confiscării speciale mijlocul de transport marca 
«Seat» cu n/î CH AX 956. Încetarea procesului contravențional în privința lui Mîrza 
Marcel, din lipsa faptului contravenției, prevăzute de 287 al.(10) Cod contravențional. 
Dispunerea restituirii către Mîrza Marcel, a bunurilor supuse confiscării speciale 
conform anexei nr. 1 la procesul-verbal cu valoarea totală în vamă de 6629,46 lei, și a 
mijlocului de transport de model «Seat» cu n/î CH AX 956.
În motivarea recursului s-au invocat următoarele motive:
-  instanța de fond a adoptat o hotărâre care nu cuprinde motive legale pe care se 
întemeiază soluția. Contrar prevederilor legale, instanța de judecată, atribuidu-și 
funcția de agent constatator, a invocat că... Mirza Marcel, în momentul traversării 
frontierei de stat nu a declarat organului vamal toate bunurile transportate, prin 
consecință acesta din urma a săvârșit contravenția prevăzută la art. 13, 287 alin (10) 
Cod Contravențional și anume tentativa de scoatere de pe teritoriul vamal a 
mărfurilor, obiectelor și altor valori prin locuri stabilite pentru controlul vamal, prin 
tăinuire de control vamal dacă aceste acțiuni nu constituie infracțiune. In acest sens a 
fost stabilită omisiunea contravenientului de a depune declarație despre marfa deținută 
...
-  instanța de judecată a constatat, că agentul constatator a încălcat prevederile art. 
445 alin.(1) Cod contravențional și nu a ținut cont de circumstanțele comiterii faptei și 
nu a încadrat juridic corect fapta constatată a fi săvîrșită, astfel a individualizat greșit 
fapta. Însă, instanța de judecată sau organul emitent și-a asumat atribuții 
nereglementate de Codul contravențional și ...a stabilit cu certitudine vinovăția lui 
Mîrza Marcel de comiterea contravenției prevăzute de art. 13, 287 alin. (10) Cod 
contravențional.
-   nu este clară expunerea logico-juridică a hotărîrii instanței de judecată - dacă 
instanța a constatat, că Mîrza Marcel nu a comis contravenția, prevăzută de art. 287 
alin.(10) Cod contravențional, a declarat nul procesul-verbal cu privire la contravenție 
și decizia de sancționare și a încetat procesul contravențional - pe motive de 
reabilitare (deoarece, cum este indicat în hotărâre, Mîrza Marcel nu a comis 
contravenția, prevăzută de art. 287 alin.(10) Cod contravențional), logic este și 
recunoașterea nulității deciziei șefului Biroului Vamal Sud din 22 octombrie 2019, 
prin care au fost supuse confiscării speciale mărfurile (conform anexei nr.1 la 
procesul-verbal) cu valoarea totală în vamă de 6629,46 lei și la fel a fost supus 
confiscării speciale mijlocul de transport marca «Seat» cu n/î CH AX 956.
-  un alt temei de casare a hotărîrii instanței de fond din data de 17 octombrie 
2023, îl constituie faptul că, instanța de fond incorect a stabilit circumstanțele de fapt 
și de drept ale cauzei, care au dus la o concluzie greșită. Astfel, în procesul-verbal și 
decizia contestată, ***** indicat că nu este de acord cu procesul-verbal cu privire la 
contravenție, respectiv poziția lui este una consecventă pe întreg procesul 
contravențional.  În ședința de judecată ***** explicat, că nu a tăinuit de controlul 
vamal careva bunuri. Automobilul nu avea careva ascunzișuri sau locuri special 
adaptate pentru a ascunde bunurile procurate. Această circumstanță denotă că, 
mijlocul de transport nu a fost acomodat și nu a fost utilizat pentru săvârșirea pretinsei 
fapte prejudiciabile. Fiind audiați în calitate de martori Mîrza Maria, Mîrza Eugeniu, 
la fel au declarat, că automobilul nu are locuri ascunse sau locuri special adaptate 
pentru a ascunde bunuri. Hainele din automobil nu au fost tăinuite, acestea erau la 
vedere. Conform procesului-verbal de examinare a mijlocului de transport din 13 mai 
2019, se atestă că nu au fost depistate locuri special amenajate al unității de transport.
-  prin deciziile Curții de Apel Cahul din 09 noiembrie 2020 și 29 septembrie 
2021, a fost dispus, că instanța care va examina repetat cauza, urmează să verifice 
pentru cîte persoane au fost procurate bunurile, adică cantitatea lotului de bunuri 
raportată la numărul de persoane, menționînd că aceste aspecte le consideră relevante 
și pertinente pentru speța în cauză și că nu au fost constatate și elucidate pe deplin de 
către instanța de fond la examinarea a cauzei. Temeiul adoptării deciziilor Curții de 
Apel Cahul s-a valorificat prin faptul, că nu pot fi reținute ca întemeiate 
considerentele agentului constatator, precum că Mîrza Marcel, prin acțiunile sale, a 
încălcat prevederile Legii cu privire la modul de introducere și scoatere a bunurilor de 
pe teritoriul Republicii Moldova de către persoane fizice. În atare împrejurări, dacă 
Mîrza Marcel împreună cu soția au procurat bunuri în valoare de aproximativ 200 
Euro, iar fiul, Mîrza Eugeniu, care nu se află la întreținerea lor, a procurat bunuri în 
valoare de aproximativ 150 Euro, cantitatea lotului de marfa raportată la numărul de 
persoane constituie aproximativ 116,6 Euro per persoană, în timp ce art.5 alin.(1) din 
Legea cu privire la modul de introducere și scoatere a bunurilor de pe teritoriul 
Republicii Moldova de către persoanele fizice permite introducerea pe teritoriul țarii a 
bunurilor a căror valoare în vamă nu depășește suma de 300 de euro.
În temeiul prevederilor art.471 Cod Contravențional, alin. (1) recursul se judecă 
de un complet din 3 judecători, fără prezența părților. (2) Instanța de recurs fixează 
data examinării recursului și dispune să se comunice părților la proces despre aceasta, 
cu acordarea dreptului de depunere a referinței. (3) Dacă consideră cauza de un interes 
deosebit pentru jurisprudență, precum și la cererea motivată a părților, instanța de 
recurs poate dispune printr-o încheiere motivată fixarea ședinței de judecată, cu 
citarea părților pentru prezentare la proces.
Examinând materialele cauzei contravenționale în raport cu argumentele 
invocate în recursurile declarate, Colegiul Penal constată că recursurile urmează a fi 
admise, cu casarea în totalitate a hotărârii atacate și cu dispunerea rejudecării 
cauzei în primă instanță, din următoarele considerente.
Potrivit prevederilor art.473 alin. (1) pct.2) lit. c) din Codul contravențional, 
după examinarea recursului, instanța de recurs admite recursul, casînd hotărîrea 
atacată, parțial sau integral, şi adoptă una dintre următoarele soluții: a) dispune 
achitarea persoanei sau încetarea procesului contravențional în cazurile prevăzute la 
art. 441; b) rejudecă cauza cu adoptarea unei noi hotărîri, însă fără a înrăutăți 
situația contravenientului; c) dispune rejudecarea cauzei în primă instanță dacă este 
necesară administrarea de probe suplimentare, dacă a constatat încălcări ale 
normelor de procedură privind formarea completului instanței de judecată, privind 
citarea obligatorie a părților, privind respectarea dreptului la apărare şi a dreptului 
la interpret, precum şi dacă a constatat încălcări ale prevederilor art. 33–35 din 
Codul de procedură penală aplicate corespunzător.
În conformitate cu prevederile art.458 Cod contravențional, la examinarea cauzei 
contravenționale în fond, instanța de judecată urma să soluționeze următoarele 
chestiuni: caracterul veridic al contravenției imputate, existența cauzelor care înlătură 
caracterul contravențional al faptei, vinovăția persoanei, în a cărei privință a fost 
pornit procesul contravențional, existența circumstanțelor atenuante și/sau agravante, 
necesitatea sancționării și, după caz, caracterul sancțiunii contravenționale, alte 
aspecte importante pentru soluționarea justă a cauzei, iar instanța de recurs urmează în 
acest context să verifice dacă instanța de fond a respectat aceste condiții ce duc la 
legalitatea și temeinicia hotărîrii emise. 
În temeiul prevederilor art.462 alin. (1) Cod Contravențional, hotărîrea 
judecătorească trebuie să fie legală, întemeiată și motivată.
Verificînd legalitatea și temeinicia hotărîrii primei instanțe, Colegiul Penal 
constată că deși prima instanță își întemeiază concluzia și aprecierea circumstanțelor 
de fapt a cauzei prin prisma normelor legale care statuează că, autoritatea competentă 
să soluționeze cauza contravențională are obligația de a lua toate măsurile prevăzute 
de lege pentru cercetarea sub toate aspectele, completă și obiectivă, a circumstanțelor 
cauzei, de a evidenția atît circumstanțele care dovedesc vinovăția persoanei, cît și cele 
care dezvinovățesc persoana în a cărei privință a fost pornit proces contravențional, 
precum și circumstanțele atenuante sau agravante, instanța emite o hotărîre care nu 
este clară și temeinică, fiind contrară circumstanțelor cauzei și normelor legale ce 
guvernează speța dedusă judecății.
Din materialele dosarului, Colegiul penal reține că, potrivit procesului-verbal cu 
privire la contravenție nr. 902/19, agentul constatator al Biroului Vamal Sud, 
Veaceslav Goian a constatat că: ,,La 13 mai 2019, la pista de intrare în Republica 
Moldova a postului vamal Vulcănești (PVFI rutier) s-a prezentat mijlocul de transport 
marca ”Seat” cu nr. de înmatriculare CH AX 956, condusă de Mîrza Marcel. În urma 
efectuării controlului fizic al mijlocului de transport, au fost depistate mărfuri 
(conform anexei nr. 1 la procesul verbal contravențional) cu valoarea în vamă totală 
de 6 629,46 lei, care au fost tăinuite în husele banchetelor, sub banchetele din față a 
mijlocului de transport menționat, precum și în mânecile și buzunarele hainelor 
personale, nefiind declarate și prezentate organului vamal de către Mîrza Marcel”. 
Fapta contravenientului ***** fost calificată juridic în baza art. 287 alin. (10) 
Cod contravențional, conform indiciilor: Trecerea mărfurilor peste frontiera vamală a 
Republicii Moldova, tăinuindu-le de control vamal în locuri special adaptate în acest 
scop.”
Prin decizia asupra cazului de contravenție vamală cu nr. 902/19 din data de 22 
octombrie 2019, ***** fost recunoscut vinovat în săvârșirea contravenției prevăzute 
de art. 287 alin.(10) Cod contravențional, fiindu-i stabilită amendă în mărime de 75 
unități convenționale, echivalentul sume de 3750 lei. În conformitate cu art. 431 
alin.(11), art. 439 7 alin.(1), (2) lit. a) Cod contravențional, s-a dispus confiscarea 
specială a mărfurilor (conform anexei nr. 1 la procesul vernal cu nr. 902/19 din 22 
octombrie 2019) cu valoarea în vamă totală de 6 629,46 lei, mijlocul de transport 
,,Seat” cu nr. de înmatriculare *****Vin Cod V*****, certificat de înmatriculare cu 
nr. 08290721, ce aparțin lui Mîrza Marcel.
Colegiul Penal consideră că, în prezenta speță, instanța de fond nu s-a expus 
suficient asupra procesului-verbal cu privire la contravenție nr. 902/19 din 22.10.2019 
emis de Serviciului Vamal al RM și decizie de sancționare emise în baza acestuia, 
potrivit căruia Mîrza Marcel Ion a fost recunoscut vinovat de comiterea contravenției, 
prevăzute de art. 287 alin. (10) Cod Contravențional al RM, circumstanțe ce urmează 
a fi verificate la o nouă examinare. 
Așa dar, instanța de recurs reține că temei de casarea actului de constatare din 
22.10.2019, a servit pentru instanța de fond, faptul că, Mîrza Marcel Ion a săvârșit 
contravenția prevăzută la art. 13, 287 alin (10) Cod Contravențional, iar agentul 
constatator a încadrat greșit acțiunile lui *****n baza art. 287 alin.(10) Cod 
contravențional.
Or, instanța de judecată și-a asumat atribuțiile agentului constatator, contrat 
prevederilor legale și a stabilit prin hotărîre că, *****n momentul traversării frontierei 
de stat nu a declarat organului vamal bunurile transportate tăinuindu-le de control 
vamal în scopul trecerii ilegale a acestora peste frontiera vamală, în consecința acesta 
din urma a săvârșit contravenția prevăzută la art. 13, 287 alin (10) Cod 
Contravențional și anume, tentativa de scoatere de pe teritoriul a mărfurilor, obiectelor 
și altor valori prin locuri stabilite pentru controlul vamal, prin tăinuire de control 
vamal dacă aceste acțiuni nu constituie infracțiune.
Deși, instanța de judecată a stabilit că, Mîrza Marcel Ion nu a comis contravenția 
prevăzută art. 287 alin.(10) Cod contravențional, în aceasta parte anulând procesul-
verbal cu privire la contravenție și decizia agentului constatator nr. 902/19 din 
22.10.2019 cu încetarea procesului contravențional pornit în baza art. 287 alin. (10) 
Cod Contravențional al RM, din motivul nulității acestuia, în partea în care ***** fost 
recunoscut vinovat de comiterea contravenției prevăzute de art. 287 alin. (10) Cod 
Contravențional al RM și sancționat cu amendă în mărime de 75 unități 
convenționale, totuși instanța de fond menține decizia agentului constatator în partea 
confiscării bunurilor, care au fost supuse în urma constatării faptei contravenționale în 
baza art. 287 alin. (10) Cod Contravențional al RM. 
Mai mult ca atît, Colegiul penal consideră că, instanța de fond nu a studiat și nu 
s-a expus cert pe motivele de drept și de fapt expuse prin deciziile anterioare, ale 
instanțelor de recurs, prin care s-a dispus ca instanța de judecată, la rejudecarea 
cauzei, urmează să se expună pe marginea faptului pentru câte persoane au fost 
procurate bunurile, or, la materialele dosarului au fost anexate trei declarații vamale 
DV-6 întocmite de Mîrza Marcel, Mîrza Maria și Mîrza Eugeniu, iar în cadrul audierii 
acestora, au declarat că bunurile au fost procurate pentru uz personal, dar nu 
comercial. Prin urmare, instanța de fond nu a analizat și nici nu a verificat dacă ***** 
încălcat regulile stabilite de Legea nr.1569 din 20 decembrie 2002, or persoana fizică 
are dreptul de a introduce pe teritoriul țării, fără achitarea drepturilor de import, 
obiecte de uz personal, precum și mărfurile menționate în anexa la prezenta lege, cu 
condiția că acestea nu sunt destinate activității comerciale sau de producție; de 
asemenea persoana fizică are dreptul de a introduce pe teritoriul țării, fără achitarea 
drepturilor de import, bunuri a căror valoare în vamă nu depășește suma de 300 de 
euro pentru mărfurile introduse de către călătorii care folosesc transportul terestru și 
care nu sunt destinate activității comerciale sau de producție, conform art. 5 alin.(1) 
Legea nr. 1569 din 20 decembrie 2002.
Instanța de recurs consideră că, instanța de fond nu a dat o apreciere cuvenită 
probelor prezentate de către organul constatator, nu s-a expus asupra tuturor 
argumentelor participanților la proces, fapt ce constituie temei de anularea încheierii 
judecătoriei Cahul, sediul Central din 17 octombrie 2023.
La o nouă examinare a cauzei, instanța de fond ar trebui să aprecieze chestiunea 
privind corespunderea formei legale a actului emis de către reprezentantul organului 
de constatare, dacă ultimul a examinat cauza sub toate aspectele, în volum deplin, 
circumstanțe pe care instanța de fond la o nouă examinare urmează să le aprecieze.
Mai mult,  Colegiul Penal constată că concluziile formulate în Hotărârea 
instanței de fond se apreciază ca fiind generale, fără a se lua în considerare 
circumstanțele de fapt și de drept conținute în materialele dosarului contravențional, 
probele anexate.
Astfel, aceste circumstanțe denotă că instanța de fond nu a ținut cont de toate 
circumstanțele speței, iar probele anexate la materialul contravențional nu au fost 
analizate corespunzător prin prisma normelor invocate mai sus.
Respectiv, aceste stări de fapt impun concluzia că instanța a examinat cauza 
superficial, nefiind clar pe care probe se bazează soluția adoptată în speță.
CEDO, în speța Luka contra României a evidențiata că art. 6 implică faptul că 
deciziile instanțelor trebuie să precizeze în mod suficient motivele pe care se 
întemeiază, astfel încât să arate că părțile au fost ascultate și să garanteze posibilitatea 
unui control public al administrării justiției. Altfel spus, art. 6 îi atribuie „instanței” 
obligația de a efectua o examinare efectivă a motivelor, argumentelor și probelor 
părților, cu excepția cazului în care se apreciază relevanța acestora și fără a fi înțeleasă 
ca implicând un răspuns detaliat pentru fiecare argument (Van de Hurk împotriva 
Țărilor de Jos, citată anterior, p. 19-20, pct. 59 și 61). Curtea evidențiază că trebuie să 
se țină seama de relevanța și incidența argumentului sau motivului cu privire la care 
instanța nu s-a pronunțat la încheierea cauzei [Jahnke și Lenoble împotriva Franței 
(dec.), nr. 40490/98, CEDO 2001-IX; și Dima împotriva României, 16 noiembrie 
2006].
Nepronunțarea instanței asupra acestor argumente echivalează cu nerezolvarea 
fondului cauzei, iar decizia urmează a fi casată cu rejudecarea cauzei, întrucât 
asemenea eroare judiciară nu poate fi corectată în instanța de recurs, care nu este în 
drept de a da o nouă apreciere probelor din dosar și în instanța de recurs nu poate fi 
satisfăcută cerința părții de a administra noi probe.
Subsecvent celor enunțate, din considerentele menționate supra și având în 
vedere faptul, că prima instanță nu a constatat și nu a elucidat pe deplin circumstanțele 
importante pentru soluționarea pricinii, ținând cont de faptul că încălcarea normelor 
de drept ce a dus la soluționarea eronată a pricinii nu poate fi corectată în instanța de 
recurs, iar acest fapt constituie temei de remitere a pricinii la rejudecare în prima 
instanță, Colegiul Penal consideră necesar de a admite recursurile declarate, a casa 
hotărîrea Judecătoriei Cahul, sediul Central din 17 octombrie 2023 și a remite cauza 
respectivă la rejudecare în prima instanță, în alt complet de judecată.
În conformitate cu prevederile art. 473 alin. (1) p.2) lit. c) Cod Contravențional, 
Colegiul Penal al Curții de Apel Centru, -
D E C I D E :
Se admit recursurile declarate de către șef adjunct al Biroului vamal Sud, Botnari 
Andrei și de avocatul Bondarenco Eduard în interesele contravenientului Mîrza 
Marcel Ion.
Se casează hotărîrea Judecătoriei Cahul, sediul Central din 17 octombrie 2023, 
prin care a fost admisă în parte contestația lui *****mpotriva procesului-verbal cu 
privire la contravenție și deciziei de sancționare nr. 902/19 din 22.10.2019 emis de 
Biroul Vamal Sud în baza art. 287 alin. (10) Cod Contravențional, cu remiterea cauzei 
la rejudecare în aceiași instanță, în alt complet de judecată.
Decizia este irevocabilă.
Președintele ședinței, judecător:                                                              Ion 
Bulhac 
Judecători:                                                                                          Natalia 
Mămăligă
                                                                                                             Vitalie 
Pîslariuc