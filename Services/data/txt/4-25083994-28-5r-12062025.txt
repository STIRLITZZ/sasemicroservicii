Dosarul nr. 5r-276/25/4-25083994-28-5r-12062025
H O T Ă R Â R E
în numele Legii
12 decembrie 2025                                                               mun. Edineţ
Judecătoria Edineţ, sediul Central 
Instanţa compusă din:
Preşedinte de şedinţă, judecător                             Bîrsan Ghenadie
Grefierilor                  Cobîleanschi Iuliana, Berliba Nicoleta, Burlacu Corina
examinând în ședință de judecată publică, contestația depusă de Dornean 
Leonid împotriva Deciziei agentului constatator din cadrul Inspectoratului de 
Poliție Edineț, Alexandru Albu din data de 29 mai 2025,
CONSTATĂ:
La data de 12 iunie 2025, Dornean Leonid a formulat o contestație asupra 
Deciziei agentului constatator al Inspectoratului de Poliție Edineț, Alexandru Albu 
din data de 29 mai 2025, emisă pe materialul R-2 nr. 20231404248. 
În argumentarea contestației formulate, cu referire la termenul de prescripție, 
Dornean Leonid, afirmă că, prin scrisoarea nr. 34/35 - 4918 din 23 mai 2025 a fost 
expediată copia deciziei din ___mai 2025, care a fost recepţionată la data 03 iunie 
2025 (conform ștampilei poștale de pe plic). Ca urmare, termenul de prescripţie a 
început a curge nu mai degrabă de 04 iunie 2025 și va expira nu mai degrabă de 
18.06.2025.
În argumentarea contestației formulate, Dornean Leonid afirmă că prin 
Hotărârea Judecătoriei Edineţ, sediul Central din 29 aprilie 2024 (cauza nr. 5r-
1/2024), s-a hotărât citează: ”Contestația depusă de Leonid Dornean, se admite. Se 
anulează Decizia agentului constatator din cadrul Inspectoratului de Poliție Edineț, Cozlaniuc 
Cristinel din data de 27 noiembrie 2023, emisă pe marginea rezultatului controlului materialului 
înregistrat în Registrul R-2 al IP Edineț cu nr. ***** din 18 octombrie 2023 (anterior înregistrat 
în Registrul R-2 al IP Edineț cu nr.***** din 02 decembrie 2021). Se remite în adresa 
Inspectoratului de Poliție Edineț materialului înregistrat în R-2 al IP Edineț cu nr. ***** din 18 
octombrie 2023 (anterior înregistrat în Registrul R-2 al IP Edineț cu nr. ***** din 02 decembrie 
2021), pentru lichidarea încălcărilor depistate și în dependență de circumstanțele stabilite, să 
adopte o hotărâre în condițiile legii. Hotărârea cu drept de recurs la Curtea de Apel Bălţi în 
termen de 15 zile, prin intermediul Judecătoriei Edineţ, sediul Central”.  
Contestatarul mai comunică că, prin Hotărârea Judecătoriei Edineţ, sediul 
Central din 29 aprilie 2024 (cauza nr. 5r-1/2024) în partea descriptivă s-a 
menționat că citează: ”.... reține ca fiind constatat că, la data de 02 decembrie 2021, de către 
*****Leonid a fost scrisă plângere la IP Edineţ prin care solicită să fie luate măsuri conform 
legii cu *****Sorina şi **** şi Alin, care la data de 02 decembrie 2021, aproximativ pe la orele 
17:00, în urma unei discuţii l-au numit cu cuvinte necenzurate, astfel ofensându-i demnitatea de 
cetăţean (f. d. 12 din materialul contravenţional cu nr. *****din 02 decembrie 2021 vizionat în 
şedinţa judiciară).
Potrivit procesului-verbal de cercetare la faţa locului din 02 decembrie 2021, 
s-a stabilit că, la intrarea în gospodăria lui *****Leonid din ***** r-ul Edineţ, prin 
poartă se vede o ramă de la geam cu 2 sticle deteriorate, la care este anexat şi 
tabelul fotografic (f. d. 14, 24-25 din materialul contravenţional cu nr. *****din 02 
decembrie 2021 vizionat în şedinţa judiciară).
La fel s-a stabilit că, la data de 09 decembrie 2021 la IP Edineţ a fost 
înregistrată plângerea lui *****Leonid privind ilegalităţile colaboratorilor de 
poliţie la examinarea plângerii sale (f.d. 20-21 din materialul contravenţional cu nr. 
*****din 02 decembrie 2021 vizionat în şedinţa judiciară).
La data de 24 decembrie 2021 la IP Edineţ a fost înregistrată plângerea lui 
*****Leonid împotriva lucrătorului de poliţie Cojocari Sergiu, iar la data de 10 
ianuarie 2022 *****Leonid a înaintat IP Edineţ o cerere de recuzare împotriva 
colaboratorului de poliţie G. Rusanovschi, la care, la data de 11 ianuarie 2022 a 
primit un răspuns de la IP Edineţ că plângerea sa se examinează în continuare de 
către agentul constatator în a cărui rază teritorială a fost săvârșită contravenţia (f.d. 
8, 10 şi 33, 34 din materialul contravenţional cu nr. *****din 02 decembrie 2021 
vizionat în şedinţa judiciară).
Instanța a mai stabilit că, prin Decizia din 31 decembrie 2021 emisă de agentul constator 
Rusanovschi Garic s-a dispus pornirea procesului contravențional pe faptul comiterii 
contravenției prevăzute de art. 69 alin. (1) și 104 Cod Contravențional RM (f.d.4 din materialul 
contravențional cu nr. **** din 02 decembrie 2021 vizionat în ședința judiciară).
Potrivit adeverințelor nr. 306 și 307 din 08.02.2022 eliberate de Primăria ****** s-a 
stabilit că, ****, a.n. ****** și *****, a.n. **** nu se află pe teritoriul localității ***, r-ul 
Edineț (f.d. 35-36 din materialul contravențional cu nr. **** din 02 decembrie2021 vizionat în 
ședința judiciară).
La fel în ședința de judecat, potrivit Ordonanței de recunoaștere în calitate de bănuit din 
data de 08 februarie 2022, **** Sorina a fost recunoscută în calitate de bănuită pe cauza 
contravențională (f.d. 39 din materialul contravențional cu nr. **** din 02 decembrie 2021 
vizionat în ședința judiciară) și, fiind audiată în această calitate, la 08 februarie 2022 de către 
agentul constatator, aceasta a negat vinovăția sa (f.d. 41 din materialul contravențional cu nr. 
***** din 02 decembrie 2021 vizionat în ședința judiciară).
Potrivit adeverințelor nr. 1045 din 06 iulie 2022 și nr. 1375, 1376, 1379 și 1380 din 29 
septembrie 2022 eliberate de Primăria ***** s-a stabilit că Guțu Vasile, a.n. *****, *****, 
a.n.****, ****, a.n.****, Guțu Vasile, a.n. ****, și Guțu Silvia, an. ****, nu se află pe teritoriul 
localității ****, r-ul Edineț (f.d. 42, 43, 44, 47 48 din materialul contravențional cu nr. **** din 
02 decembrie 2021 vizionat în ședința judiciară).
La data de 09 septembrie 2022 prin Încheierea nr. 10-25/2022 emisă de judecătorul Bobu 
Natalia s-a dispus admiterea plîngerii lui ***** Leonid în ordinea art. 313 CPP privind 
obligarea procuraturii r-lui Edineț să lichideze neajunsurile examinării plîngerii din 08 aprilie 
2022 și repunerea lui **** Leonid în dreptul de a fi examinate plîngerile de către autoritățile 
statului în termen legal și în mod obiectiv pe cazul înregistrat în REI-2 sub nr. 5238. (f.d. 51-54, 
56-59 din materialul contravențional cu nr. **** din 02 decembrie 2021 vizionat în ședința 
judiciară).
 La data de 14 octombrie 2022 de către IP Edineț în adresa lui **** Leonid a fost 
expediată scrisoarea prin care îl informează pe ultimul despre faptul că, urmare a reexaminării 
cazului s-a stabilit faptul că, minorii **** şi ****, nu se află pe teritoriul localităţii sînt plecaţi 
peste hotarele ţării, fapt confirmat prin adeverinţa nr. 1375 Și 1376 din 29 septembrie 2022, 
eliberate de către Primăria *****, r-nul Edineţ, fiind imposibil chestionarea acestora. La fel i se 
comunică că, pe faptul deteriorării şi injuriei a fost pornită procedură contravenţională în baza 
componenţei de contravenţie prevăzute la art. 69 şi 104 Cod Contravențional. Suplimentar au 
fost purtate discuţii verbale cu vecinii acestuia care au refuzat să depună careva declaraţii pe 
cazul dat. Angajaţii SP nr. 5 (*****) al IP Edineţ întreprind măsuri în conformitate cu legislaţia 
în vigoare pentru atragerea la răspundere a persoanelor vinovate (f.d. 61 din materialul 
contravențional cu nr. 5238 din 02 decembrie 2021 vizionat în ședința judiciară).
La fel în ședința de judecată s-a mai stabilit că, la data de 02 decembrie 2022 de către 
agentul constatator Rusanovschi Garic, ca urmare examinării adresărilor lui **** Leonid din 
02 decembrie 2021, a fost emisă Decizia privind încetarea cauzei contravenționale, prin care s-a 
dispus încetarea procesului contravențional pornit la 03 decembrie 2021, pe faptul art. 69 alin. 
(1) (Injuria) și 104 Cod Contravențional (Distrugerea sau deteriorarea intenţionată a bunurilor 
străine) (f.d. 3 din materialul contravențional cu nr. **** din 02 decembrie 2021 vizionat în 
ședința judiciară).
Tot la data de 02 decembrie 2022 în adresa lui **** Leonid de către IP Edineț a fost 
expediată scrisoare prin care îl informează pe ultimul despre faptul că, Inspectoratul de poliţie 
Edineţ al IGP al MAI, a examinat plîngerea acestuia înregistrată în Registrul de evidenţă a altor 
informaţii cu privire la infracţiuni şi incidente al IP Edineţ cu nr. **** din 02 decembrie 2021, 
pe faptul acţiunilor pretins ilegale comise de către ***** Sorina, ****, *****. În legătură cu 
cele expuse în conformitate cu art. 440, la 03 decembrie 2021, a fost dispusă pornirea procedurii 
contravenţionale în baza art. 69 alin. (1) (Injuria ) şi 104, (Distrugerea sau deteriorare 
intenţionată a bunurilor străine) Cod Contravențional. În caz de acumulare a probelor 
persoanele vinovate de atras la răspundere conform legislaţiei în vigoare. Luînd în consideraţie 
faptul că, de la presupusa contravenţiei comisă la 02 decembrie 2022, nu au fost acumulate 
probele pentru dovedirea făptuitorilor posibilei contravenţiei, însă termenii generali de 
prescripţie a răspunderei contravenţionale fiind de un an calendaristic care curge de la data 
comiterii faptei, care a şi fost consumat, conducîndu-se de prevederile 425 alin. (1) art. 26 lit.(d) 
art. 30, art. 441 alin. (1) lit. (f), procesul contravenţional pornit la 03 decembrie 2021, a fost 
încetat. În caz de dezacord cu decizia primită, este în drept de a o contesta în modul şi termenul 
stabilit de legislaţiei în vigoare (f.d. 2 din materialul contravențional cu nr. **** din 02 
decembrie 2021 vizionat în ședința judiciară).
Instanța reține că, tot la data de 02 decembrie 2022 de către OSS al SP nr. *****al IP 
Edineț, inspector principal Rusanovschi Garic a fost emisă Decizia motivată, prin care s-a 
dispus „Procesul contravenţional pornit la 03.12.2021, pe faptul art. Art. 69 al 1 (Injuria) pornit 
în privinţa cet. **** Sorina, şi art.104 ( Distrugerea sau deteriorarea intenţionată a bunurilor 
străine ) Cod contravenţional RM pornit în privinţa minorilor ******* și *******, de a fi 
încetat. Despre hotărîrea primită de a informa înscris persoanele interesante. Materialele 
acumulate se predau în arhiva IP Edineţ (f.d. 1 din materialul contravențional cu nr. ***** din 
02 decembrie 2021 vizionat în ședința judiciară)”.
Ulterior în termenul legal, petiționarul ******* Leonid Grigori a formulat contestație prin 
care a solicitat declararea nulității deciziei de încetare a procedurii contravenționale emise de 
către agentul constatator al Inspectoratului de Poliție Edineț Rusanovschi Garic, care a fost 
remisă spre examinare Judecătoriei Edineț, sediul Central.
Prin Hotărârea Judecătoriei Edineț, sediul Central din 28 ianuarie 2023, s-a admis 
contestația lui ***** Leonid. S-a anulat Decizia din data de 02 decembrie 2022 al inspectorului 
principal Rusanovschi Garic din cadrul OSS al SP nr. 5 (*****) al Inspectoratului de poliție 
Edineţ pe rezultatele examinării materialului contravențional înregistrat în REI-2 al 
Inspectoratului de poliție Edineț cu nr. ***** din 02 decembrie 2021. Iar materialul 
contravențional înregistrat în REI-2 al Inspectoratului de poliție Edineț cu nr. **** din 02 
decembrie 2022, s-a remis Inspectoratului de poliție Edineţ pentru lichidarea încălcărilor 
depistate și în dependență de circumstanțele stabilite, să adopte o hotărâre în condițiile legii.
Potrivit hotărîrii judecătoriei Edineț, sediul Central din data de 28 ianuarie 2023, instanța 
a constatat „…din conținutul deciziei contestate instanța a reținut că, în motivarea și dispozitivul 
Deciziei din 02.12.2022 emisă de către OSS al SP nr. *****al IP Edineț, inspector principal 
Rusanovschi Garic, s-a indicat că, este necesară încetarea procesului contravenţional pornit la 
03.12.2021, pe faptul art. Art. 69 al 1 (Injuria) pornit în privinţa cet. **** Sorina, şi art.104 ( 
Distrugerea sau deteriorarea intenţionată a bunurilor străine) Cod contravenţional RM pornit în 
privinţa minorilor ****** și ****, deoarece citez: ”Luînd în consideraţie că pînă în prezent cet. 
***** Leonid, nu a prezentat careva martori şi la fel şi probe ce ar fi putut demonstrat vinovăţia 
cet. ****** Sorina şi miorilor ****, ******, conducîndu-mă de prevederile art. 425 al 1 
CCoRM.
La fel luînd în considerație cele indicate deoarece contravenția a fost comisă la 
02.12.2022, însă termenul general de prescripție a răspunderii contravenționale fiind de un an 
calendaristic care curge de la data comiterii faptei care a şi fost consumat, conducîndu-mă de 
prevederile art. 26 lit. (d), 30, 441 alin. 1 (f) CCoRM, DISPUN: Procesul contravenţional pornit 
la 03.12.2021, pe faptulart. Art. 69 al 1 (Injuria) pornit în privinţa cet. ***** Sorina, şi art.104 ( 
Distrugerea sau deteriorarea intenţionată a bunurilor străine) Cod contravenţional RM pornit în 
privinţa minorilor **** și ****, de a fi încetat. Despre hotărîrea primită de a informa înscris 
persoanele interesante. Materialele acumulate se predau în arhiva IP Edineţ (f.d. 1 din 
materialul contravențional cu nr.***** din 02.12.2021 vizionat în ședința judiciară).
Prin urmare, studiind conținutul deciziei contestate în redacția sus-citată, instanța a 
reținut că, concluziile agentului constatator Rusanovschi Garic nu sunt clare, sunt vagi și 
abstracte, or, de către acesta nu a fost efectată o careva delimitare a răspunderii 
contravenționale a lui ****** Sorina și a minorilor ***** și *****. La fel din Decizia 
contestată nu este clar delimitat temeiul încetării procesului contravențional în privința lui **** 
Sorina și a minorilor Guțu și anume în privința cui cauza contravențională a fost încetat din 
lipsa probelor și pe care fapt, ca urmare persoana se consideră nevinovată, și în privința cui a 
fost încetat din cauza expirării termenului de prescripție și pe care fapt, dar persoana se 
consideră vinovată în săvîrșirea contravenției, concluzii care, de fapt, nu se regăsesc în 
conținutul deciziei contestată. 
Drept consecință instanța se află în imposibilitate de a stabili cu certitudine concluziile 
agentului constatator în privința temeiurilor încetării procesului contravențional, precum și în 
privința căror fapte și persoane, fapt ce atrage după sine necesitatea dispunerii anulării deciziei 
contestate și continuării investigării cauzei contravenționale.
Drept consecință, instanța consideră necesar de a dispune anularea Deciziei din 
02.12.2022 al inspectorului principal Rusanovschi Garic din cadrul OSS al SP nr. 5 (*****) al 
IP Edineţ și a remite materialele IP Edineț pentru lichidarea încălcărilor depistate și în 
dependență de circumstanțele stabilite, să adopte o hotărâre în condițiile legii.”
Drept urmare instanța reține că, prin Hotărîrea judecătoriei Edineț, sediul Central din 
data de 28 ianuarie 2023, au fost depistate un șir de neajunsuri, admise la investigarea 
anterioară a plîngerii lui ***** Leonid din data de 30 decembrie 2022, expuse expres în 
hotărîrea judecătorească devenită definitivă și irevocabilă prin neatacare.
Contrar acestui fapt, Inspectoratul de Poliție Edineț nu a lichidat încălcările stabilite prin 
Hotărârea judecătoriei Edineț, sediul Central din 30 decembrie 2022, astfel încît, prin Decizia 
din 10 martie 2023, emisă de SSS al SP nr. 5 (*****) al IP Edineț, inspector Arhipov Oleg, s-a 
încetat procesul contravențional reînregistrat în Registrul R-2 cu nr. 20231400428 pornit la 
data de 13 februarie 2023 în conformitate cu art. 441 alin. (1) lit. f) Cod Contravențional.
Or, prin Decizia din data de 10 martie 2023, agentul constatator Arhipov Oleg a constatat 
că ă la data de 13.02.2023, în Dispeceratul IP Edineţ cu nr. 20231400428, în Registrul de 
evidenţă a altor informaţii cu privire la infracţiuni şi incidente al IP Edineţ a fost înregistrat, 
raportul Şefului al SSP a IP Edineţ, comisar Vasili Chetrari, referitor la reexaminarea 
materialului înregistrat anterior cu nr. **** din 02 decembrie 2021, şi anume plîngerea luată de 
către OSS la SP nr. 5 *****al IP Edineţ, comisar Seu Lilian, de la cet. ****** Leonid loc. sat. 
**** r-ul Edineţ, prin care solicită de a fi luate măsuri cu cet. **** Sorina, ****, ****, care la 
02.12.2021, pe la orele 17.00, în urma unui conflict a fost numit cu cuvinte necenzurate de către 
ultimii, fără a indica în plîngere despre faptul deteriorării unui presupus geam ce îi aparţine şi 
era amplasat în ograda gospodăriei comune. Ulterior prin intermediul secretariatului cet. ***** 
Leonid la 09.12.2021, a mai depus o plîngere unde indică că, tot la data de 02.12.2021, cînd a 
adus lemne cet. **** Sorina la domiciliu i-a deteriorat şi geamurile la două ferestre care se 
aflau în ograda gospodăriei şi îi aparţin lui. Fiind consemnate declaraţiile lui ***** Leonid în 
procesul verbal de consemnare a declaraţiilor din 02.12.2021, ultimul indică că, la data de 
02/12/2021, a avut un conflict cu cet. ****** Sorina care la numit necenzurat din cauza că, i-a 
descărcat nişte lemne în ograda gospodărie comune a lui şi fostei sale soţie ***** Lidia fără din 
nou să indice la deteriorarea celor două geamuri care se aflau în ogradă.
Fiind audiată pe caz, la data de 02.12.2021, cet. ***** Sorina a declarat că, la 
02.12.2021, a procurat lemne pentru foc şi le-a descărcat în gospodăria din satul *** r-ul 
Edineţ, ce îi aparţine iar ograda prin hotărîre judecătorească îi aparţine ei şi cet. **** Leonid. 
Ulterior a luat lemnele din ogradă şi le-a depozitat în altă parte. Tot atunci cet. **** Leonid a 
venit la conflict la ea şi a început să strige din ce motiv a deschis poarta şi a descărcat lemnele 
în ogradă unde cet. **** Sorina a declarat că, nu i-a adresat careva cuvinte injurioase cet. 
****Leonid şi nu a deteriorat careva bunuri ce îi aparţin ultimului. Respectiv a declarat că cet. 
**** Leonid provoacă conflicte fără motiv şi nu este la primul caz cînd solicită poliţia fără 
motiv.
Adăugător i-a fost propus cet. **** Sorina să dea declaraţii adăugătoare la cazul petrecut 
la 02.12.2021, unde ultima a refuzat categoric să dea careva explicaţii în scris și motivând faptul 
că anterior a fost audiată pe acest caz şi nu are numic de adăugat.
Totodată mama sa cet. *****Lidia care locuieşte împreună cu fiica sa ***** Sorina în 
satul ******* r-ul Edineţ, a declarat verbal şi nu a dorit să depună explicaţie în scris, declarînd 
că, din anul 2005, este divorţată de soţul ei ***** Leonid şi tot de atunci sunt în relaţii ostile cu 
ultimul. Respectiv de către ambii a fost înaintată o cerere de partaje a verii comune şi doar în 
anul 2015 data 18 noiembrie de către Colegiul civil, comercial de contencios administrativ al 
Curţii Supreme de Justiţie mun. Chişinău a fost adopdată încheiere şi anume dosarul cu nr. 2ra-
119/15, prin care s-a dispus că, fîntîna, poarta metalic remorcă, semănătoare, cultivator, ograda 
să fie lăsate în folosinţă comună. Urmare, **** Lidia a declarat că ***** Leonid invocă diferite 
conflicte şi depune petiții neîntemeiate la poliţie împotriva familiei ei care nu se adeveresc.
Respectiv pe cazul dat fiind citat legal cet. *** Leonid de mai multe ori de către angajaţii 
poliţiei, pentru a fi audiat sau a prezenta careva probe ce ar demonstra vinovăția persoanelor 
presupuse în săvîrşirea contravenţiilor ultimul nu s-a prezentat pentru a depune careva 
declaraţii sau a prezenta careva probe, audio, video sau înscrisuri. În conformitate art. 387 alin 
(5), lit. (a) şi (b), victima este obligată să se prezinte la citarea autoritților competentă, să dea 
explicaţii la solicitarea acesteia, să prezinte, la cererea autorităților competentă, documente şi 
alte mijloace de probă de care dispune. Unica declaraţie a lui **** Leonid este declaraţia din 
02.12.2021, unde ultimul indică că, a avut un conflict cu cet. **** Sorina, ***** şi ***** care 
l-au numit necenzurat din cauza că i-a descărcat nişte lemne în orgadă gospodărie comune. 
Deasemenea cet. ***** Leonid nu a indicat cu certitudine cine i-a deteriorat geamurile la 
fereastră şi cine l-a injurat indicînd la toate persoanele pe care le bănuieşte.
Respectiv din acest motiv nu este clar în ce circumstanţe au fost deteriorate geamurile de 
la fereastra din gospodăria cet. ******Leonid.
Din motiv că, persoanele presupuse în săvîrşirea faptei ilicite şi anume ***** a ***** și 
**** a.n.*****, ambii locuitori ai satului ****** r-ul Edineţ, nu se află teritoriu nu a fost 
posibil pînă la moment de audiat şi de stabilit dacă sunt vinovaţi săvîrşirea contravenţiei 
imputate de către cet. ***** Leonid. Faptul că, sunt plecaţi de pe teritoriu este confirmat de 
adeverinţa cu nr. 208 şi 209, eliberată de către primăria satul **** r-ul Edineţ, cît şi de accesul 
trecerii de frontieră de stat al Republicii Moldova.
Totodată în urma măsurilor întreprinse nu a fost posibil de stabilit careva martori oculari 
sau de dobindit careva probe ce ar demonstra vinovăţia persoanelor ***** Sorina, *****, 
*****. Fiind audiate adăugător persoanele din vecinătate şi anume cet. Bîzdîga Nicolae a.n. 
***** şi cet. Bîzdîga Ana a.n. *****, ultimii au declarat că, nu au auzit careva conflicte la 
02.12.2021, în gospodăria cet. ***** Leonid şi deasemenea au declarat că, poarta gospodăriei 
este deschisă mereu şi ambii proprietari au acces la intrarea în gospodărie.”
Contestatarul mai comunică că, prin Hotărârea judecătoriei Edineţ, sediul Central din 29 
aprilie 2024 (cauza nr. 5r-1/2024) în partea motivată a hotărîrii s-a mai constatat că: „La data de 
14.04.2023 cu nr. 5r-18/23 a fost emisă Hotărîrea de judecată unde s-a hotărît că, materialul în 
cauză să fie remis la IP Edineţ pentru lichidarea încălcărilor depistate şi în dependenţă de 
circumstanţele stabilite, să fie adoptată o hotărîre în condiţiile legii. Astfel, agentul constatator 
din cadrul IP Edineţ. Arhipov Oleg. A depus o cerere de recurs împotriva hotărîrii Judecătoriei 
Edineţ din data sus menţionată, în urma examinării de către Colegiul penal al Curţii de Apel 
Bălţi, prin Decizia cu nr.4r- 498/2023 din 19.07.2023, s-a respins recursul acestuia, ca tardiv 
fiind susţinută hotărîrea Judecătoriei Edineţ.
În legătură cu cele menţionate supra consider că, materialul cu nr. 20211400428, 
înregistrat în Registrul de evidenţă a altor informaţii cu privire la infracţiuni şi incidente la data 
de 02.12.2021, necesită de a fi reexaminat pentru lichidarea încălcărilor şi stabilirea tuturor 
circumstanţelor, întru adoptarea unei decizii în conformitate cu legislaţia în vigoare, solicit 
înregistrarea raportului în Registru de evidenţă a altor informaţii cu privire la infracţiuni şi 
incidente pentru reexaminare, în scopul elucidării tuturor neajunsurilor depistate.
În continuare instanța reține că, potrivit Deciziei Curții de Apel Bălți din data de 19 iulie 
2023 (prezentată în ședința de judecată de avocatul Țurcanu Igor), s-a menținut Hotărârea 
judecătoriei Edineț, sediul Central din data de 14 aprilie 2023 (f.d. 49-54 al dosarului nr. 5r-
1/24);
Drept urmare, instanţa reţine că OSS al SP nr. 5 *****al IP Edineţ, inspectorul Cozlaniuc 
Cristinel, fără a întreprinde careva măsuri de executare a hotărârii judecătoriei Edineţ, sediul 
Central din data de 14 aprilie 2023 (menţinută prin Deciziei Curţii de Apel Bălţi din data de 19 
iuie 2023) la data de 27 noiembrie 2023, a emis Decizia prin care a hotărât „ ...încetarea 
procesului contravenţional pornit la 03.12.2021, prin prisma art. 69 alin (1), art. 104 CCo al 
RM, în privinţa cet. Dornean Sorina. Încetarea procesului contravenţional pornit la 03.12.2021 
prin prisma art. 69 alin (1), art. 104 CCo al RM, în privinţa cet. ***** . Încetarea procesului 
contravenţional pornit la 03.12.2021, prin prisma art. 69 alin (1), art. 104 CCo al RM, în 
privinţa cet. ***** Despre decizia adoptată a informa persoanele cointeresate. A transmite 
prezenta decizie în Serviciul statistic al IP Edineţ pentru sistematizare şi evidenţă unică.
Instanţa ţine să menţioneze agentul constatator Cozlaniuc Cristinel, s-a limitat (la 
emiterea deciziei contestate), doar la plagierea Deciziei emise anterior la data de 10 martie 
2023 de agentul constatator Oleg Arhipov, decizie care a fost anulată de instanţa de judecată.
Deci, instanţa reţine că ambele Decizii (Decizia din 10 martie 2023 emisă de agentul 
constatator Oleg Arhipov şi Decizia din 27 noiembrie 2023 emisă de agentul constatator 
Cozlaniuc Cristinel) sunt identice, fiind schimbată doar data întocmirii ei şi agentul constatator.
Concluzionând, instanţa reţine că agentul constatator din cadrul IP Edineţ, Cozlaniuc 
Cristinel nu a executat în nici un mod Hotărârea Judecătoriei Edineţ, sediul Central din 14 
aprilie 2023 (prin care a fost anulată Decizia agentului constatator din cadrul IP Edineţ, 
Arhipov Oleg din data de 10 martie 2023), care a fost menţinută prin Decizia Curţii de Apel 
Bălţi din 19 iulie 2023 - fiind definitivă, nefiind întreprinse la caz nici o măsură sau acţiune 
procesuală, stabilită prin Hotărârea Judecătoriei Edineţ, sediul Central din 14 aprilie 2023, pe 
marginea plângerii lui *****Leonid privind pretinsele acţiuni ilegale a lui *****Sorina, ***** 
şi ***** din data de 02 decembrie 2021.
Mai mult ca atît, reține instanța că atît hotărîrea judecătoriei Edineț sediul Central din 
data de 14 aprilie 2023 cît și Decizia Curții de Apel Bălți din data de 19 iulie 2023 prin care s-a 
menținut hotărîrea instanței de fond, nici nu sunt anexate la materialul contravențional 
(prezentant instanței în original).
Or, anume avocatul Țurcanu Igor a fost cel care în ședința de judecată a solicitat 
anexarea la materialele cauzei a Deciziei Curții de Apel Bălți din data de 19 iulie 2023  (f.d. 49-
54) astfel încît, agentul constatator nu a luat act de existența ei și nu a întreprins nici o acțiune 
în vederea executării indicațiilor conținute în respectivul act judecătoresc.”
Prin Hotărârea Judecătoriei Edineţ din 17 aprilie 2025 ( dosarul nr. 5r – 67/24) a fost 
hotărât: ” Contestaţia depusă de Leonid Dornean, se admite. Se anulează Decizia agentului 
constatator din cadrul Inspectoratului de Poliţie Edineţ, Cozlaniuc Cristinel din data de 02 iulie 
2024, emisă pe marginea rezultatului controlului materialului înregistrat în R-2 al IP Edineţ cu 
nr. 20231404248 din 31 octombrie 2023. Se remite în adresa Inspectoratului de Poliţie Edineţ 
materialului înregistrat în R2 al IP Edineţ cu nr. 20231404248 din 31 octombrie 2023, pentru 
lichidarea încălcărilor depistate şi în dependenţă de circumstanţele stabilite, să adopte o 
hotărâre în condiţiile legii. Hotărârea cu drept de recurs la Curtea de Apel Nord în termen de 15 
zile, prin intermediul Judecătoriei Edineţ, sediul Central. ”
Drept motive concrete al contestației  contestatarul a indicat că, la 27 aprilie 
2025 a fost emisă hotărârea judecătorească prin care agentul constatator a fost 
obligat să lichideze neajunsurile de anchetă.
După ce cauza contravenţională a revenit pentru anchetă suplimentară au fost 
efectuate formal careva acţiuni dar nici una cu participarea lui Dornean Leonid.
Din decizia contestată agentul constatator ar fi stabilit că, citează: ” Pe cazul 
dat fiind citat legal cet. Dornean Leonid de mai multe ori de către angajaţii 
poliţiei, pentru a fi audiat sau a prezenta careva probe ce ar demonstra vinovăţia 
persoanelor presupuse în săvârşirea contravenţiilor ultimul nu s-a prezentat 
pentru a da careva declaraţii sau a prezenta careva probe, audio, video sau 
înscrisuri”.
În contestație se atenționează și anume  că, agentul constatator nu specifică 
când şi cu ce se confirmă citarea legală lui Dornean Leonid, astfel în mod arbitrar 
deja multiplu agentul constatator se conformează cu hotărârea judecătorească şi nu 
lichidează neajunsurile.
Ca de obicei, lui Dornean Leonid nu i-a fost respectat dreptul la un proces 
corect şi echitabil. Agentul constatator nu a efectuat citarea legală a lui Dornean 
Leonid şi a martorului Copceac Valentina. La dosar urmează să existe dovada de 
recepţie a citaţiilor.
Evident că declaraţiile lui Dornean Leonid sunt contradictorii cu declaraţiile 
lui Dornean Lidia, Dornean Suzana şi Dornean Sorina. Deci, se impunea să fie 
efectuate confruntări, care nu au fost făcute.
Martorul Copceac Valentina a fost necesar să fie audiat la solicitarea lui 
Dornean Leonid. Este ilogic ca Dornean Leonid şi Copceac Valentina, fiind citaţi 
legal să nu se prezinte, or interes în audierea unui martor are Dornean Leonid.
Mai indică că, totodată, miră uşurinţa cu care agentul constatator găseşte 
comunicare şi conlucrare cu Dornean Suzana și Dornean Sorina, ridică video de la 
Dornean Sorina sau Dorean Suzana etc., iar Dornean Leonid chipurile nu s-ar 
prezenta.
Mai menționează că, Dornean Leonid urma să fie audiat suplimentar pe 
marginea imaginilor video prezentate de partea apărării, adică urma să-i fie 
prezentat video şi să-i fie solicitată poziţia asupra secvențelor. Dar, chiar dacă de 
admis video ca probă, atunci din secvențele video se înţelege clar că la faţa locului 
au fost prezenţi Guţu Alin şi Guţu Adrian şi Dornean Leonid a cerut ca să-nu și 
bată joc de el. Deci, cert este că a avut loc un conflict și urma să fie stabilit ce nu a 
întrat în secvenţele video. Examinarea unor simple plângeri pe parcursul a mai 
mulţi ani şi emiterea unor decizii ilegale fără de a ţine cont de constatările 
instanțelor de judecată reprezintă încălcarea art. 3 şi 6 CEDO.
În urma argumentelor invocate, contestatarul Dornean Leonid solicită 
anularea Deciziei agentului constatator din __ mai 2025 pe cauza contravenţională 
REG -2 al IP Edineţ cu nr. 20231404248 din 31.10.2023 şi obligat Inspectoratul de 
Poliţie să lichideze neajunsurile de investigații.
În cadrul ședinței de judecată, petiționarul Dornean Leonid, fiind citat legal 
(f.d 15, 20), fiind prezent la ședința anterioară și fiind informat personal 
contrasemnătură (f.d.20) despre locul, data și ora examinării cauzei 
contravenționale, nu s-a prezentat, nici nu a adus la cunoștința instanței motivele 
lipsei sale. Instanța asigurându-se că s-a efectuat citarea legală, consideră posibilă 
examinarea contestației în lipsa acestuia.
Agentul constatator Albu Alexandru, fiind citat legal, în ședința de judecată 
nu s-a prezentat, dar prin cerere a solicitat examinarea cauzei în lipsa sa (f.d. 17, 
23) . Instanța de judecată considerând posibilă examinarea cauzei îl lipsa agentului 
constatator.
Astfel, constatând că procedura de citare legală a fost respectată, părțile fiind 
citate legal și fiind informate despre locul, data și ora examinării cauzei 
contravenționale, dar nu s-au prezentat, instanța asigurându-se că s-a efectuat 
citarea legală, instanța a dispus examinarea cauzei în lipsa petiționarului Dornean 
Leonid, și a agentului constatator Albu Alexandru.
Examinând actele dosarului și a materialului contravențional înregistrat în 
Registrul R-2 al IP Edineț, nr. 20231404248 din 31 octombrie 2023 (în original) 
prin prisma motivelor invocate în contestație - instanța de judecată consideră că 
contestația depusă de petiționarul Dornean Leonid este întemeiată și pasibilă de a fi 
admisă, iar Decizia agentului constatator din 29 mai 2025, urmând a fi anulată, iar 
materialul reînregistrat în Registrul R-2 al IP Edineț cu nr. 20231404248 din 31 
octombrie 2023, în baza plângerii depuse de către Dornean Leonid urmând a fi 
remis în adresa Inspectoratului de Poliție Edineț, pentru continuarea examinării 
acesteia, din următoarele considerente de fapt și de drept.
Conform prevederilor art. 448 alin. (1) Cod Contravențional, contravenientul, 
victima sau reprezentantul acestora, procurorul, dacă este parte în cauza 
contravențională, în cazul în care nu sunt de acord cu decizia agentului 
constatator sau în cazul în care aceasta a fost emisă cu încălcarea normelor 
procesuale stabilite de prezentul cod, sunt în drept să conteste decizia emisă 
asupra cauzei contravenționale. Termenul de contestare a deciziei agentului 
constatator este de 15 zile de la data emiterii acesteia sau, pentru părțile care nu 
au fost prezente la ședința de examinare a cauzei contravenționale, de la data 
înmânării copiei de pe decizia respectivă în condițiile art. 4471 alin.(8).
Cu referire la respectarea termenului depunerii prezentei contestații de către 
petiționar, instanța va menționa că, Decizia despre rezultatele controlului 
procesului contravențional înregistrată în REG-2 al IP Edineț cu nr. 20231404248 
din 31 octombrie 2023, a fost emisă la data de 29 mai 2025, de OSS al SP. Nr. 5 
(*****) al IP Edineț comisar Albu Alexandru.
Prin scrisoarea nr. 34/35-4918 din 29 mai 2025, Inspectoratul de Poliție 
Edineț, l-a informat pe Dornean Leonid despre faptul reexaminării plîngerii 
înregistrată în Registrul de evidenţă a altor informaţii cu privire la infracţiuni şi 
incidente cu nr. 20231404248 din 31.10.2023, privind reexaminarea plîngerii 
înregistrate anterior cu nr. 20211405238 din 02.12.2021. Astfel, pe caz, a fost 
adoptată o altă decizie și-i comunică că, pînă la moment nu a fost posibil de 
dovedit vinovăţia persoanelor pe care le bănuiește în săvîrşirea contravenţiei 
deoarece potrivit alin (1), (3) art. 375 CCo al RM, persoana acuzată de săvârșirea 
unei contravenţii se consideră nevinovată atîta timp cît vinovăţia sa nu este 
dovedită în modul prevăzut de prezentul cod, iar concluziile despre vinovăţia 
persoanei în săvîrşirea contravenţiei nu pot fi întemeiate pe presupuneri. Totodată 
îl informează că, în conformitate cu art. 441 alin. 1 lit. (f), CCo al RM, procesul 
contravenţional chiar dacă a fost pornit în privinţa cet. Dornean Sorina. Guţu Alin, 
Guţu Adrian, nu poate fi efectuat şi va înceta în cazul cînd nu a fost posibil de 
identificat sau de demonstrat vinovăţia făptuitorilor. Totodată informîndu-l că, în 
cazul dezacordului cu decizia primită, în conformitate cu art. 448 CCo al RM, este 
în drept să conteste decizia emisă, în termen de 15 zile de la data emiterii acesteia 
sau, pentru părţile care nu au fost prezente la şedinţa de examinare a cauzei 
contravenţionale, de la data înmânării copiei de pe decizia respectivă în condiţiile 
art. 4471 alin. (8).
Instanța reține că, contestatarul Dornean Leonid a formulat contestația la data 
de 11 iunie 2025. Astfel, fiind respectat termenul de contestare prevăzut la art. 448 
alin. (1) CCo, contestația a fost depusă în termenul legal de depunere a ei.
În continuare, reținînd că contestația a fost formulată în termen, instanța va 
examina fondul contestației formulate de petiționar, sub aspectul temeiniciei ei.
Astfel, conform art. 2 Cod contravențional scopul legii contravenționale constă în 
apărarea drepturilor și libertăților legitime ale persoanei, apărarea proprietății, ordinii publice, 
a altor valori ocrotite de lege, în soluționarea cauzelor contravenționale, precum și în 
prevenirea săvârșirii de noi contravenții.
Conform art. 374 alin. (2) Cod contravențional, procesul contravențional este activitatea 
desfășurată de autoritatea competentă, cu participarea părților și a altor persoane titulare de 
drepturi și de obligații, având ca scop constatarea contravenției, examinarea și soluționarea 
cauzei contravenționale, constatarea cauzelor și condițiilor care au contribuit la săvârșirea 
contravenției.
Conform art. 381 alin. (4) Cod contravențional, autoritatea competentă să soluționeze 
cauza contravențională are obligația de a lua toate măsurile prevăzute de lege pentru cercetarea 
sub toate aspectele, completă și obiectivă, a circumstanțelor cauzei, de a 
evidenția atât circumstanțele care dovedesc vinovăția persoanei, cât și cele care dezvinovățesc 
persoana în a cărei privință a fost pornit proces contravențional, precum și circumstanțele 
atenuante sau agravante.
În conformitate cu art. 440 alin. (1)-(3) Cod contravențional, constatarea faptei 
contravenționale înseamnă activitatea, desfășurată de agentul constatator, de colectare și de 
administrare a probelor privind existența contravenției, de încheiere a deciziei privind 
examinarea contravenției în temeiul constatării agentului constatator sau procesului-verbal cu 
privire la contravenție, de aplicare a sancțiunii contravenționale sau de trimitere, a dosarului, 
după caz, funcționarului abilitat să examineze cauza contravențională, din cadrul autorității din 
care face parte agentul constatator, în instanța de judecată sau în alt organ spre 
soluționare. Agentul constatator este sesizat prin plângere sau denunț ori se autosesizează când 
dispune de informații suficiente pentru a considera cu un grad înalt de probabilitate că este 
comisă o contravenție fie prin constatarea faptei contravenționale. În cel mult 15 zile de la data 
sesizării, agentul constatator este obligat să verifice sesizarea și să întreprindă măsurile 
prevăzute de prezentul capitol.
Potrivit art. 425 alin. (1) - (4) Cod contravențional, probele sunt elemente de fapt, 
dobândite în modul stabilit de prezentul cod, care servesc la constatarea existenței sau 
inexistenței contravenției, la identificarea făptuitorului, la constatarea vinovăției și la 
cunoașterea altor circumstanțe importante pentru justa soluționare a cauzei. În calitate de probe 
se admit elementele de fapt constatate prin intermediul următoarelor mijloace: procesul-verbal 
cu privire la contravenție, procesul-verbal de ridicare a obiectelor și documentelor, procesul-
verbal de percheziție, explicațiile persoanei în a cărei privință a fost pornit proces 
contravențional, depozițiile victimei, ale martorilor, înscrisurile, înregistrările audio sau video, 
fotografiile, corpurile delicte, obiectele și documentele ridicate, constatările tehnico-științifice și 
medico-legale, raportul de expertiză. Aprecierea probelor se face de persoana competentă să 
soluționeze cauza contravențională, potrivit convingerii sale pe care și-a format-o cercetând 
toate probele administrate în raport cu circumstanțele constatate ale cauzei și călăuzindu-se de 
lege. Nici o probă nu are valoare prestabilită.
Tot în acest sens este elocventă jurisprudența CtEDO în cauza Gurgurov vs. 
Moldova (hotărârea nr.7045/08 din 16 septembrie 2009), unde Curtea a statuat că, 
autoritățile trebuie să depună întotdeauna eforturi serioase pentru a afla ce s-a 
întâmplat și nu trebuie să se bazeze pe concluzii pripite și nefondate pentru a înceta 
investigația sau să le pună la baza deciziilor lor și să întreprindă toți pașii 
rezonabili și disponibili conform legii pentru a asigura probe cu privire la incident.
Potrivit rigorilor art. 20 al Constituției Republicii Moldova, orice persoană are dreptul la 
satisfacție efectivă din partea instanțelor judecătorești competente împotriva actelor care 
violează drepturile, libertățile și interesele sale legitime. Nici o lege nu poate îngrădi accesul la 
justiție.
Potrivit normei art. 387 alin. (3) și (6) Cod contravențional, victima are dreptul: a) la 
înregistrarea neîntârziată a cererii sale în modul stabilit, la soluționarea cererii de către agentul 
constatator, la informare privitor la decizia adoptată; b) să prezinte documente, alte mijloace de 
probă în vederea confirmării pretențiilor sale; c) să-și retragă cererea în cazurile prevăzute de 
lege; d) să atace decizia autorității competentă să soluționeze cauza contravențională; e) să fie 
asistată în procesul contravențional de un apărător ales; e 1) să ia cunoștință de toate procesele-
verbale ale acțiunilor procesuale la care a participat, să ceară completarea acestora sau 
includerea obiecțiilor sale în procesul-verbal; e 2) să ia cunoștință de materialele dosarului 
contravențional după încheierea acțiunilor agentului constatator întreprinse în vederea 
constatării faptei contravenționale și după remiterea dosarului spre examinare și să noteze orice 
informații din dosar; f) să i se elibereze, la cerere, în cel mult 24 de ore, copii de pe procesul-
verbal cu privire la contravenție, deciziile luate și hotărîrile adoptate în cauza respectivă; g) să i 
se elibereze, la solicitare scrisă sau verbală, copii de pe alte materiale decît cele indicate la 
lit.e2), cu respectarea regimului informațiilor care constituie secret de stat, bancar, comercial, al 
informațiilor oficiale cu acces limitat sau al datelor cu caracter personal. Copiile se eliberează 
contra unei plăți stabilite de către Guvern, care nu va depăși cheltuielile suportate de către 
agentul constatator sau de către instanța de judecată pentru eliberarea acestora. Victima are și 
alte drepturi și obligații prevăzute de prezentul cod”.
Iar conform cerințelor art. 458 alin. (1) Cod contravențional, examinând cauza 
contravențională, instanța de judecată este obligată să determine: lit. a) caracterul veridic al 
contravenției imputate; lit. b) existența cauzelor care înlătură caracterul contravențional al 
faptei; lit. c) vinovăția persoanei în a cărei privință a fost pornit procesul contravențional; lit. d) 
existența circumstanțelor atenuante și/sau agravante; lit. e) necesitatea sancționării și, după caz, 
caracterul sancțiunii contravenționale; lit. f) alte aspecte importante pentru soluționarea justă a 
cauzei.
Sub aspectul acestor norme de drept, raportate la starea de fapt, instanța de 
judecată reține ca fiind constatat că, la data de 10 septembrie 2021 ora 11:00, în 
Inspectoratului de Poliție Edineț a fost înregistrată informația telefonică de la 
Dornean Leonid , care a comunicat că, în s. *****, r-nul Edineţ o persoană 
necunoscută a aruncat cu o piatră în geam deteriorîndu-l, înregistrată în Registrul 
REI-2 sub nr. 3991 (f.d. 203 din materialul contravențional original prezentat de IP 
Edineț și vizionat în ședința de judecată). 
Tot la data de 10 septembrie 2021, de către Dornean Leonid a fost depusă, pe 
faptul că, la data de 09-10 septembrie 2021, intenționat i-a fost deteriorat geamul 
de sticlă de la fereastra casei de locuit, astfel fiindu-i cauzată pagubă materială în 
sumă de 500 lei (f.d. 204 din materialul contravențional original prezentat de IP 
Edineț și vizionat în ședința de judecată). 
Prin ordonanța agentului constatator al Inspectoratului de Poliție Edineț, 
inspector principal Feodorov Ruslan din 14 septembrie 2021 a fost dispusă 
pornirea procesului-contravențional în temeiul art. 104 Cod contravențional pe 
marginea plângerii lui Dornean Leonid din data de 10 septembrie 2021 (f.d. 202 
din materialul contravențional original prezentat de IP Edineț și vizionat în ședința 
de judecată). 
Ca urmare a cercetării circumstanțelor cauzei, prin Decizia agentului 
constatator din cadrul Inspectoratului de Poliție Edineț, inspector principal 
Feodorov Ruslan din data de 15 septembrie 2022, s-a dispus încetarea procedurii 
contravenționale pe marginea materialului înregistrat în R-2 al Inspectoratului de 
Poliție Edineț cu nr. 3991 din 10 septembrie 2021, la plângerea depusă de către 
Dornean Leonid, privind pretinsele acțiuni ilegale ale unor persoane necunoscute 
care la data de 09 septembrie 2021-10 septembrie 2021, cu o piatră au deteriorat 
geamul de la fereastra casei, pricinuindu-i o pagubă materială în sumă de 500 lei 
(f.d. 201 din materialul contravențional prezentat de IP Edineț).
La data de 16 septembrie 2022, de către Inspectoratul de Poliție Edineț a fost 
expediat în adresa lui Dornean Leonid un răspuns la plângerea depusă, prin care 
ultimul a fost informat că, Inspectoratul de Poliție Edineț, a examinat informația și 
plângerea înregistrată în Registrul de evidență a altor informații referitoare la 
infracțiuni cu nr. 3991 din 10 septembrie 2021, pe faptul că persoane necunoscute 
au deteriorat geamul de la fereastra casei. Astfel, fiindu-i comunicat că, la data de 
14 septembrie 2021 a fost intentată procedura contravențională în temeiul art. 104 
Cod Contravențional (deteriorarea intenționată a bunurilor străine), iar la data de 
15 septembrie 2022 s-a dispus încetarea procedurii contravenționale în temeiul art. 
26 lit. d), art. 30 alin. (2), art. 441 alin. (1) lit. f) Cod Contravențional, nefiind 
identificat făptuitorul. Totodată Dornean Leonid a fost informat că, în caz de 
dezacord cu soluția primită, este în drept să depună o contestație la sediul 
Inspectoratului de Poliție Edineț, conform art. 448 alin. (1) Cod contravențional 
(f.d. 200 din materialul contravențional prezentat de IP Edineț).
Ca urmare Dornean Leonid nefiind de acord cu decizia sus-menționată a 
formulat contestație prin care a solicitat declararea nulității deciziei de încetare a 
procedurii contravenționale emise de către agentul constatator al Inspectoratului de 
Poliție Edineț Feodorov Ruslan, care a fost remisă spre examinare Judecătoriei 
Edineț, sediul Central. Prin Hotărârea Judecătoriei Edineț, sediul Central, s-a 
anulat decizia agentului constatator al Inspectoratul de Poliție Edineț, Feodorov 
Ruslan din 15 septembrie 2022, emisă pe marginea rezultatului controlului 
materialului înregistrat în R-2 a IP Edineț cu nr. 3991 din 10 septembrie 2021, iar 
materialului înregistrat în R-2 a IP Edineț cu nr. 3991 din 10 septembrie 2021 a 
fost remis în adresa Inspectoratului de Poliție Edineț, pentru lichidarea încălcărilor 
depistate și în dependență de circumstanțele stabilite, să adopte o hotărâre în 
condițiile legii.
Instanța a mai reținut că, la data de 02.12.2021, ora 17:50, în Inspectoratului 
de Poliție Edineț a fost înregistrată informația telefonică de la Dornean, care a 
solicitat poliția la domiciliu în s. *****, r-nul Edineț, pe motiv că rudele i-au 
deteriorat poarta, și tot la 02.12.2021 prin intermediul secretariatului cet. Dornean 
Leonid, a depus o plângere prin care solicită să fie luate măsuri cu Dornean Sorina, 
Guţu Alin, Guţu Andrian care la data de 02.12.2021 în urma unor discuții l-au 
numit cu cuvinte necenzurate, astfel ofensîndu-i demnitatea de cetățean (f.d. 147 
din materialul contravențional prezentat de IP Edineț). 
Iar la data de 09.12.2025 prin intermediul secretariatului cet. Dornean Leonid, 
a mai depus o plângere înregistrată sub nr. D-355/21, unde indică că, la 
02.12.2021, când a adus lemne cet. Dornean Sorina, la domiciliu i-a deteriorat şi 
geamurile la două ferestre care se aflau în ograda gospodăriei şi îi aparţin lui. 
Totodată indică în plângere că, tot aceleași persoane i-au deteriorat şi geamul de la 
casă la data de 09-10.09.2021, şi bănuiește pe Dornean Sorina, Guţu Alin, Guţu 
Andrian (f.d. 155-156 din materialul contravențional prezentat de IP Edineț). 
Ulterior materialele anterioare au fost conexate pentru a fi examinate întru 
stabilirea tuturor circumstanțelor din motiv că, cet. Dornean Leonid bănuiește pe 
aceleași persoane şi indică în plângerea sa care a fost conexată la materialul cu nr. 
20231400428.
Instanța a reținut că a fost reluată examinarea şi întreprinse măsuri 
adăugătoare unde s-a stabilit că, potrivit procesului-verbal de cercetare la fața 
locului din 02 decembrie 2021, s-a stabilit că, la intrarea în gospodăria lui Dornean 
Leonid din s. *****, r-ul Edineț prin poartă se vede o ramă de la geam cu 2 sticle 
deteriorată, la care este anexat și tabelul fotografic (f.d. 149, 159-160 din 
materialul contravențional prezentat de IP Edineț).
Instanța a mai stabilit că, prin Decizia din 31 decembrie 2021 emisă de 
agentul constatator Rusanovschi Garic s-a dispus pornirea procesului 
contravențional pe faptul comiterii contravenției prevăzute de art. 69 alin. (1) și 
104 Cod Contravențional RM (f.d. 139 din materialul contravențional prezentat de 
IP Edineț). 
Potrivit adeverințelor nr. 306 și 307 din 08.02.2022 eliberate de Primăria s. 
***** s-a stabilit că, Guțu Adrian, a.n. 2007 și Guțu Alin, a.n. 2004 nu se află pe 
teritoriul localității s. *****, r-ul Edineț (f.d. 170-171 din materialul 
contravențional prezentat de IP Edineț). 
La fel în ședința de judecat, potrivit Ordonanței de recunoaștere în calitate de 
bănuit din data de 08 februarie 2022, Dornean Sorina a fost recunoscută în calitate 
de bănuită pe cauza contravențională (f.d. 174 din materialul contravențional 
prezentat de IP Edineț) și, fiind audiată în această calitate, la 08 februarie 2022 de 
către agentul constatator, aceasta a negat vinovăția sa (f.d. 176 din materialul 
contravențional prezentat de IP Edineț).
Potrivit adeverințelor nr. 1045 din 06 iulie 2022 și nr. 1375, 1376, 1379 și 
1380 din 29 septembrie 2022 eliberate de Primăria s. ***** s-a stabilit că Guțu 
Vasile, a.n. *****, Guțu Alin, a.n.2004, Guțu Adrian, a.n.2007, Guțu Vasile, a.n. 
1980, și Guțu Silvia, an. 1982, nu se află pe teritoriul localității s. *****, r-ul 
Edineț (f.d. 177-179, 182-183 din materialul contravențional prezentat de IP 
Edineț). 
La data de 09 septembrie 2022 prin Încheierea nr. 10-25/2022 emisă de 
judecătorul Bobu Natalia s-a dispus admiterea plângerii lui Dornean Leonid în 
ordinea art. 313 CPP privind obligarea procuraturii r-lui Edineț să lichideze 
neajunsurile examinării plângerii din 08 aprilie 2022 și repunerea lui Dornean 
Leonid în dreptul de a fi examinate plângerile de către autoritățile statului în 
termen legal și în mod obiectiv pe cazul înregistrat în REI-2 sub nr. 5238. (f.d. 
186-189, 191-194, 224-226, 228-230 din materialul contravențional prezentat de IP 
Edineț). 
La data de 14 octombrie 2022 de către IP Edineț în adresa lui Dornean Leonid 
a fost expediată scrisoarea prin care îl informează pe ultimul despre faptul că, 
urmare a reexaminării cazului s-a stabilit faptul că, minorii Guţu Andrian şi Guţu 
Alin, nu se află pe teritoriul localității sunt plecaţi peste hotarele ţării, fapt 
confirmat prin adeverința nr. 1375 si 1376 din 29 septembrie 2022, eliberate de 
către Primăria *****, r-nul Edineţ, fiind imposibil chestionarea acestora. La fel i se 
comunică că, pe faptul deteriorării şi injuriei a fost pornită procedură 
contravenţională în baza componenței de contravenţie prevăzute la art. 69 şi 104 
Cod Contravențional. Suplimentar au fost purtate discuţii verbale cu vecinii 
acestuia care au refuzat să depună careva declarații pe cazul dat. Angajaţii SP nr. 5 
(*****) al IP Edineţ întreprind măsuri în conformitate cu legislaţia în vigoare 
pentru atragerea la răspundere a persoanelor vinovate (f.d. 196 din materialul 
contravențional prezentat de IP Edineț).
La fel în ședința de judecată s-a mai stabilit că, la data de 02 decembrie 2022 
de către agentul constatator Rusanovschi Garic, ca urmare examinării adresărilor 
lui Dornean Leonid din 02 decembrie 2021, a fost emisă Decizia privind încetarea 
cauzei contravenționale, prin care s-a dispus încetarea procesului contravențional 
pornit la 03 decembrie 2021, pe faptul art. 69 alin. (1) (Injuria) și 104 Cod 
Contravențional (Distrugerea sau deteriorarea intenționată a bunurilor străine) (f.d. 
138 din materialul contravențional prezentat de IP Edineț). 
Tot la data de 02 decembrie 2022 în adresa lui Dornean Leonid de către IP 
Edineț a fost expediată scrisoare prin care îl informează pe ultimul despre faptul 
că, Inspectoratul de poliţie Edineţ al IGP al MAI, a examinat plângere acestuia 
înregistrată în Registrul de evidenţă a altor informaţii cu privire la infracţiuni şi 
incidente al IP Edineţ cu nr. 5238 din 02 decembrie 2021, pe faptul acţiunilor 
pretins ilegale comise de către Dornean Sorina, Guţu Alin, Guţu Andrian. În 
legătură cu cele expuse în conformitate cu art. 440, la 03 decembrie 2021, a fost 
dispusă pornirea procedurii contravenţionale în baza art. 69 alin. (1) (Injuria ) şi 
104, (Distrugerea sau deteriorare intenționată a bunurilor străine) Cod 
Contravențional. În caz de acumulare a probelor persoanele vinovate de atras la 
răspundere conform legislației în vigoare. Luând în consideraţie faptul că, de la 
presupusa contravenţiei comisă la 02 decembrie 2022, nu au fost acumulate 
probele pentru dovedirea făptuitorilor posibilei contravenţiei, însă termenii generali 
de prescripţie a răspunderii contravenţionale fiind de un an calendaristic care curge 
de la data comiterii faptei, care a şi fost consumat, conducîndu-se de prevederile 
425 alin. (1) art. 26 lit.(d) art. 30, art. 441 alin. (1) lit. (f), procesul contravenţional 
pornit la 03 decembrie 2021, a fost încetat. În caz de dezacord cu decizia primită, 
este în drept de a o contesta în modul şi termenul stabilit de legislaţiei în vigoare 
(f.d. 137 din materialul contravențional prezentat de IP Edineț). 
Instanța reține că, tot la data de 02 decembrie 2022 de către OSS al SP nr. 
*****al IP Edineț, inspector principal Rusanovschi Garic a fost emisă Decizia 
motivată, prin care s-a dispus „Procesul contravenţional pornit la 03.12.2021, pe 
faptul art. Art. 69 al 1 (Injuria) pornit în privinţa cet. Dornean Sorina, şi art.104 ( 
Distrugerea sau deteriorarea intenționată a bunurilor străine ) Cod contravenţional 
RM pornit în privinţa minorilor Guţu Andrian și Guţu Alin, de a fi încetat. Despre 
hotărîrea primită de a informa înscris persoanele interesante. Materialele acumulate 
se predau în arhiva IP Edineţ (f.d. 69 din materialul contravențional vizionat în 
original ședința judiciară).
Ulterior în termenul legal, petiționarul Dornean Leonid Grigori a formulat 
contestație prin care a solicitat declararea nulității deciziei de încetare a procedurii 
contravenționale emise de către agentul constatator al Inspectoratului de Poliție 
Edineț Rusanovschi Garic, care a fost remisă spre examinare Judecătoriei Edineț, 
sediul Central.
Prin Hotărârea Judecătoriei Edineț, sediul Central din 28 ianuarie 2023, s-a 
admis contestația lui Dornean Leonid. S-a anulat Decizia din data de 02 decembrie 
2022 al inspectorului principal Rusanovschi Garic din cadrul OSS al SP nr. 5 
(*****) al Inspectoratului de poliție Edineţ pe rezultatele examinării materialului 
contravențional înregistrat în REI-2 al Inspectoratului de poliție Edineț cu nr. 5238 
din 02 decembrie 2021. Iar materialul contravențional înregistrat în REI-2 al 
Inspectoratului de poliție Edineț cu nr. 5238 din 02 decembrie 2022, s-a remis 
Inspectoratului de poliție Edineţ pentru lichidarea încălcărilor depistate și în 
dependență de circumstanțele stabilite, să adopte o hotărâre în condițiile legii (f.d. 
110-120 din materialul contravențional prezentat de IP Edineț). 
Drept urmare instanța reține că, prin Hotărârea judecătoriei Edineț, sediul 
Central din data de 28 ianuarie 2023, au fost depistate un șir de neajunsuri, admise 
la investigarea anterioară a plângerii lui Dornean Leonid, expuse expres în 
hotărârea judecătorească devenită definitivă și irevocabilă prin neatacare.
Contrar acestui fapt, ca urmare a reexaminării plîngerii lui Dornean Leonid, 
de către Inspectoratul de Poliție Edineț nu au fost lichidate încălcările stabilite prin 
Hotărârea judecătoriei Edineț, sediul Central din 28 ianuarie 2023, astfel încât, prin 
Decizia din 10 martie 2023, emisă de SSS al SP nr. 5 (*****) al IP Edineț, 
inspector Arhipov Oleg, s-a încetat procesul contravențional reînregistrat în 
Registrul R-2 cu nr. 20231400428 pornit la data de 13 februarie 2023 în 
conformitate cu art. 441 alin. (1) lit. f) Cod Contravențional (f.d. 106-107 din 
materialul contravențional prezentat de IP Edineț).
Decizia din data de 10 martie 2023, emisă de SSS al SP nr. 5 (*****) al IP 
Edineț, agent Arhipov Oleg, la data de 10 martie 2023 a fost expediată în adresa 
cet. Dornean Leonid prin scrisoarea nr. 34/35-1943 din 10 martie 2023 (f.d. 105 
din materialul prezentat de IP Edineț).
Ulterior, Dornean Leonid și-a exprimat dezacordul asupra Deciziei din data de 
10 martie 2023, emisă de SSS al SP nr. 5 (*****) al IP Edineț, agent Arhipov 
Oleg.
Instanța la fel reține că, ca urmare a reexaminării cauzei la data de 27 
noiembrie 2023 de către agentul constatator Cozlaniuc Cristinel a fost emisă 
Decizia pe materialul R-2, nr. 20231400428, prin care s-a dispus încetarea 
procesului contravenţional pornit la 03.12.2021, prin prisma art. 69 alin (1), art. 
104 CCo al RM, în privinţa cet. Dornean Sorina, încetarea procesului 
contravenţional pornit la 03.12.2021, prin prisma art. 69 alin (1), art. 104 CCo al 
RM, în privinţa cet. Guţu Alin, încetarea procesul contravenţional pornit la 
03.12.2021, prin prisma art. 69 alin (1), art. 104 CCo al RM, în privinţa cet. Guţu 
Adrian. Despre decizia adoptată a informa persoanele cointeresate (f.d. 105 din 
materialul prezentat de IP Edineț).
Ulterior, Dornean Leonid și-a exprimat dezacordul asupra Deciziei din data de 
27 noiembrie 2023, emisă de OSS al SP nr. 5 (*****) al IP Edineț, inspector 
Cozlaniuc Cristinel.
Prin Hotărârea Judecătoriei Edineț, sediul Central din 29 aprilie 2024, s-a 
admis Contestația depusă de Leonid Dornean. S-a anulat Decizia agentului 
constatator din cadrul Inspectoratului de Poliție Edineț, Cozlaniuc Cristinel din 
data de 27 noiembrie 2023, emisă pe marginea rezultatului controlului materialului 
înregistrat în Registrul R-2 al IP Edineț cu nr. 2023140428 din 18 octombrie 2023 
(anterior înregistrat în Registrul R-2 al IP Edineț cu nr. 5238 din 02 decembrie 
2021). S-a remis în adresa Inspectoratului de Poliție Edineț materialului înregistrat 
în R-2 al IP Edineț cu nr. 2023140428 din 18 octombrie 2023 (anterior înregistrat 
în Registrul R-2 al IP Edineț cu nr. 5238 din 02 decembrie 2021), pentru lichidarea 
încălcărilor depistate și în dependență de circumstanțele stabilite, să adopte o 
hotărâre în condițiile legii (f.d. 70-87 din materialul prezentat de IP Edineț). 
Totodată, instanța a reținut că, prin Hotărârea Judecătoriei Edineț, sediul 
Central din 23 aprilie 2024, s-a admis contestația depusă de Leonid Dornean. S-a 
anulat Decizia agentului constatator din cadrul Inspectoratului de Poliție Edineț, 
Cozlaniuc Cristinel din data de 14 noiembrie 2023, emisă pe marginea rezultatului 
controlului materialului înregistrat în R-2 al IP Edineț cu nr. 20231404248 din 31 
octombrie 2023 (anterior înregistrat în Registrul R-2 al IP Edineț cu nr. 3991 din 
10 septembrie 2021). S-a remis în adresa Inspectoratului de Poliție Edineț 
materialului înregistrat în R-2 al IP Edineț cu nr. 20231404248 din 31 octombrie 
2023 (anterior înregistrat în Registrul R-2 al IP Edineț cu nr. 3991 din 10 
septembrie 2021), pentru lichidarea încălcărilor depistate și în dependență de 
circumstanțele stabilite, să adopte o hotărâre în condițiile legii (f.d. 58-69 din 
materialul prezentat de IP Edineț). 
Drept urmare instanța reține că, prin Hotărârea judecătoriei Edineț, sediul 
Central din data de 29 aprilie 2024 și prin Hotărârea judecătoriei Edineț, sediul 
Central din data de 23 aprilie 2024, au fost depistate un șir de neajunsuri, admise la 
investigarea anterioară a plângerii lui Dornean Leonid din data de 10 septembrie 
2021, expuse expres în hotărârile judecătorești devenite definitive și irevocabile 
prin neatacare.
Contrar acestui fapt, Inspectoratul de Poliție Edineț nu a lichidat încălcările 
stabilite anterior, astfel încât, prin Decizia din 02 iulie 2024, emisă de OSS al SP 
nr. 5 (*****) al IP Edineț, inspector Cozlaniuc Cristinel, s-a încetat procesul 
contravențional reînregistrat în Registrul R-2 cu nr. 20231404248 pornit la data de 
31 octombrie 2023 în conformitate cu art. 441 alin. (1) lit. a) Cod Contravențional.
Ulterior, Dornean Leonid și-a exprimat dezacordul asupra Deciziei din data de 
02 iulie 2024, emisă de OSS al SP nr. 5 (*****) al IP Edineț, inspector Cozlaniuc 
Cristinel.
Prin Hotărârea Judecătoriei Edineț, sediul Central din 17 aprilie 2024, s-a 
admis Contestația depusă de Leonid Dornean. S-a anulat Decizia agentului 
constatator din cadrul Inspectoratului de Poliție Edineț, Cozlaniuc Cristinel din 
data de 02 iulie 2024, emisă pe marginea rezultatului controlului materialului 
înregistrat în R-2 al IP Edineț cu nr. 20231404248 din 31 octombrie 2023. S-a 
remis în adresa Inspectoratului de Poliție Edineț materialului înregistrat în R-2 al 
IP Edineț cu nr. 20231404248 din 31 octombrie 2023, pentru lichidarea încălcărilor 
depistate și în dependență de circumstanțele stabilite, să adopte o hotărâre în 
condițiile legii (f.d. 9-18 din materialul prezentat de IP Edineț). 
Ca urmare a reexaminării plângerii lui Dornean Leonid, la data de 29 mai 
2025 de către OSS al SP nr.5 *****al IP Edineț, comisar Albu Alexandru a fost 
emisă Decizia pe materialul R-2 nr 20231404248, prin care a dispus încetarea 
procesului contravenţional înregistrat în Registrul de evidenţă a altor in informaţii 
referitoare la infracţiuni al IP Edineţ nr.20231404148 din 31.10.2023 în temeiul 
art. 441 alin.1 lia.a) Cco R.Moldova (f.d.2-3 din materialul prezentat de IP Edineț).
Tot la data de 29 mai 2025 în adresa lui Dornean Leonid a fost expediată 
scrisoarea nr. 34/35-4918, prin care Inspectoratul de Poliție Edineț, l-a informat pe 
Dornean Leonid despre faptul reexaminării plîngerii înregistrată în Registrul de 
evidenţă a altor informaţii cu privire la infracţiuni şi incidente cu nr. 20231404248 
din 31.10.2023, privind reexaminarea plîngerii înregistrate anterior cu nr. 
20211405238 din 02.12.2021. Astfel, pe caz, a fost adoptată o altă decizie și-i 
comunică că, pînă la moment nu a fost posibil de dovedit vinovăţia persoanelor pe 
care le bănuiește în săvârșirea contravenţiei deoarece potrivit alin (1), (3) art. 375 
CCo al RM, persoana acuzată de săvîrşirea unei contravenţii se consideră 
nevinovată atîta timp cît vinovăţia sa nu este dovedită în modul prevăzut de 
prezentul cod, iar concluziile despre vinovăţia persoanei în săvîrşirea contravenţiei 
nu pot fi întemeiate pe presupuneri. Totodată îl informează că, în conformitate cu 
art. 441 alin. 1 lit. (f), CCo al RM, procesul contravenţional chiar dacă a fost pornit 
în privinţa cet. Dornean Sorina. Guţu Alin, Guţu Adrian, nu poate fi efectuat şi va 
înceta în cazul cînd nu a fost posibil de identificat sau de demonstrat vinovăţia 
făptuitorilor. Totodată informîndu-l că, în cazul dezacordului cu decizia primită, în 
conformitate cu art. 448 CCo al RM, este în drept să conteste decizia emisă, în 
termen de 15 zile de la data emiterii acesteia sau, pentru părţile care nu au fost 
prezente la şedinţa de examinare a cauzei contravenţionale, de la data înmânării 
copiei de pe decizia respectivă în condiţiile art. 447 1 alin. (8) (f.d. 1 din materialul 
original prezenta de IP Edineț).
Nefiind de acord cu Decizia sus-menționată Dornean Leonid la data de 11 
iunie 2025 a formulat contestația împotriva acesteia.
Totodată instanța verificînd temeinicia Deciziei emisă la data de 29 mai 2025 
de către OSS al SP nr.5 *****al IP Edineț, comisar Albu Alexandru pe materialul 
R-2 nr 20231404248, prin care s-a dispus încetarea procesului contravenţional 
înregistrat în Registrul de evidenţă a altor informaţii referitoare la infracţiuni al IP 
Edinet nr.20231404148 din 31.10.2023 în temeiul art. 441 alin.1 lit.a) Cco 
R.Moldova (f.d.2-3 din materialul prezentat de IP Edineț), instanța din conținutul 
acesteia a reținut că, agentul constatator a menționat că, pe cazul dat fiind citat 
legal cet. Dornean Leonid de mai multe ori de către angajaţii poliţiei, pentru a fi 
audiat sau a prezenta careva probe ce ar demonstra vinovăția persoanelor 
presupuse în săvârșirea contravențiilor ultimul nu s-a prezentat pentru a prezenta 
careva declaraţii sau a prezenta careva probe, audio, video sau înscrisuri. 
Totodată, menționînd în Decizia contestată că, în conformitate art. 387 alin (5), lit. 
(a) şi (b), victima este obligată să se prezinte la citarea autorității competente, să dea explicaţii 
la solicitarea acesteia, să prezinte, la cererea autorității competente, documente şi alte mijloace 
de probă de care dispune. Unica declaraţie a cet  Dornean Leonid este declaraţia din 
02.12.2021, unde ultimul indică că, a avut un conflict  cu cet. Domean Sorina, Guţu Alin şi Guţu 
Adrian care l-au numit necenzurat din cauza că i-a descărcat nişte lemne în orgadă gospodărie 
comune. Deasemenea cet. Dornen Leonid nu a indicat cu certitudine cine i-a deteriorat 
geamurile la fereastră şi cine l-a injurat  indicînd la toate persoanele pe care le bănuieşte. 
Respectiv din acest motiv nu este clar în ce circumstanţe au fost deteriorate geamurile de la 
fereastra din gospodăria cet. Dornean Leonid.
 Studiind materialele cauzei, instanța nu a reținut careva probe ce ar dovedi 
citarea legală a lui Dornean Leonid. Prin urmare instanța reține că, agentul 
constatator nu specifică când şi cu ce se confirmă citarea legală a lui Dornean 
Leonid, respectiv ultimul a fost în imposibilitate de a prezenta probe suplimentare 
întru dovedirea celor invocate în plîngerea sa, la fel a fost în imposibilitate de a 
prezenta careva martori suplimentari, și de a fi audiat suplimentar referitor la 
circumstanțele cauzei. 
Totodată din contestația depusă de Dornean Leonid instanța a mai reținut că, 
drept un argument invocat de către acesta este faptul că, la materialele cauzei sunt 
anexate imagini video prezentate de partea apărării, și ca urmare Dornean Leonid 
urma să fie audiat suplimentar pe marginea imaginilor video prezentate de partea 
apărării, adică urma să-i fie prezentat video şi să i fie solicitată poziţia asupra 
secvenţelor.
Prin urmare, instanța reține că, agentul constatator Albu Alexandru a 
examinat circumstanțele cauzei, cu încălcarea procedurilor stabilite de Codul 
contravențional, precum și fără a efectua toate acțiunile posibile pentru stabilirea 
adevărului, fără a fi luate toate măsurile prevăzute de lege pentru cercetarea sub 
toate aspectele, completă și obiectivă, a circumstanțelor cauzei, fără a audia toate 
persoanele pe cazul dat, fără a evidenția atît circumstanțele care dovedesc vinovăția 
unei persoanei, cît și cele care dezvinovățesc persoana, precum și circumstanțele 
atenuante sau agravante și în lipsa unor probe concludente și pertinente a 
concluzionat despre necesitatea încetării procesului contravenţional înregistrat în 
R-2 nr. 20231404248 din 31.10.2023 în temeiul art. 441 al. 1 lit. a. CCoRM, or, la 
materialel cauzei de către agentul constatator suplimentar au fost anexate doar 
adeverința nr. 359 din 28.05.2025 potrivit căreia s-a stabilit că Guțu Alin este 
plecat peste hotare (f.d.5), și referința cu nr.361 din 28.05.2025 potrivit căreia s-a 
stabilit că Dornean Leonid din cauza relațiilor ostile cu membrii familiei sale a fost 
decăzut din drepturile părintești (f.d. 6), însă fără a fi anexată și careva înformație 
referitore la Guțu Adrian, precum și nefiind anexată careva dovezi că aceștia au 
fost citați inclusiv Dornean Leonid. 
Concluzionând, instanța reține că, agentul constatator din cadrul IP Edineț, nu 
a executat în nici un mod Hotărârile Judecătoriei Edineț, sediul Central, nefiind 
întreprinsă nici o măsură sau acțiune procesuală, stabilită prin Hotărârile 
Judecătoriei Edineț, sediul Central, pentru investigarea circumstanțelor deplânse de 
către petiționarul Dornean Leonid, pe marginea pretinsei deteriorări a geamului și 
numirii acestuia cu cuvinte necenzurate în data de 09 septembrie 2021 și la data de 
02 decembrie 2021.
Urmare a celor relatate, analizând situația de fapt stabilită în cadrul examinării 
contestației și raportând-o la temeiurile de drept aplicabile cazului examinat, 
precum și la jurisprudența CtEDO, totalitatea circumstanțelor și condițiilor stabilite 
la soluționarea contestației în favoarea și în defavoarea admiterii acesteia, în cumul 
cu celelalte împrejurări ale speței, instanța de judecată consideră necesar de a 
admite contestația lui Dornean Leonid Grigori.
În puterea normelor și argumentelor relatate supra instanța de judecată va 
admite contestația înaintată de către Dornean Leonid Grigori urmând a anula 
decizia agentului constatator din 29 mai 2025, și va dispune remiterea materialului 
înregistrat în R-2 al IP Edineț, cu nr. 20231404248 din 31 octombrie 2023, în 
adresa Inspectoratului de Poliție Edineț, pentru cercetarea tuturor circumstanțelor 
deplânse de către petiționar, și înlăturarea tuturor încălcărilor și omisiunilor 
specificate în prezentul act judecătoresc.
În baza celor expuse și în conformitate cu prevederile articolelor 448, 460, 
462 Cod contravențional, instanța de judecată,
HOTĂRĂȘTE:
Contestația depusă de Leonid Dornean, se admite.
Se anulează Decizia agentului constatator din cadrul Inspectoratului de Poliție 
Edineț, Albu Alexandru din data de 29 mai 2025, emisă pe marginea rezultatului 
controlului materialului înregistrat în R-2 al IP Edineț cu nr. 20231404248 din 31 
octombrie 2023.
Se remite în adresa Inspectoratului de Poliție Edineț materialului înregistrat în 
R-2 al IP Edineț cu nr. 20231404248 din 31 octombrie 2023, pentru lichidarea 
încălcărilor depistate și în dependență de circumstanțele stabilite, să adopte o 
hotărâre în condițiile legii. 
Hotărârea cu drept de recurs la Curtea de Apel Nord în termen de 15 zile, prin 
intermediul Judecătoriei Edineț, sediul Central.
Președintele ședinței,
Judecător                                                                 Bîrsan Ghenadie