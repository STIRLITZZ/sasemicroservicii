Dosarul nr. 5r – 3999/2025                                                      4-25089637-12-5r-
24062025
H O T Ă R Â R E
              în numele Legii 
11 decembrie 2025                                                            mun. 
Chişinău
Judecătoria Chișinău, sediul Buiucani
Instanța compusă din:
Preşedintele şedinţei, judecător                                 Tudor 
Stambol
Grefier                         Cătălina 
Rașcovschi
Cu participarea:
Contravenientului                                                                                         Alexandru 
Covaliov
Reprezentantului agentului constatator                  Nicolae 
Bătrîncea
examinând în ședință judiciară publică, în limba de stat, contestația depusă de 
Covaliov Alexandru (născut la *****, IDNP *****, domiciliat în*****) împotriva 
procesului-verbal cu privire la contravenție nr. SVM01 011265 din 16.05.2025 și a 
deciziei de sancționare cu amendă în mărime de 1300 unități convenționale pentru 
comiterea contravenției prevăzute de art. 287 alin. (8) Cod contravențional, -
c o n s t a t ă:
Potrivit procesului-verbal și a deciziei de sancționare nr. SVM01 011265 din 
16.05.2025 întocmit de către agentul constatator Roșca Ruslan, din cadrul Biroului 
Vamal Centru, Covaliov Alexandru a fost tras la răspundere contravențională conform 
art. 287 alin. (8) Cod contravențional pentru faptul că, la data de 16.06.2025 ora 16:00 
min. , în Punctul Vamal Leușeni, a omis scoaterea te pe teritoriul vamal al Republicii 
Moldova a mijlocului de transport de model „*****” cu n/î *****, care avea termenul 
depășit.
La data de 30.05.2025,  Covaliov Alexandru a depus contestație împotriva 
procesului-verbal cu privire la contravenție nr. SVM01 011265 din 16.05.2025 și a 
deciziei de sancționare cu amendă în mărime de 1300 unități convenționale pentru 
comiterea contravenției prevăzute de art. 287 alin. (8) Cod contravențional, solicitând 
anularea acestora și încetarea procesului contravențional. 
În motivarea contestației a indicat că, automobilul indicat nu a fost niciodată 
introdus pe teritoriul vamal al RM de către el. În procesul-verbal nu există nici o 
mențiune cu privire la data intrării acestui automobil în RM, cine l-a introdus, etc. Nu 
există nicio probă sau dovadă care să confirme acest fapt. Astfel de dovezi nu i-au fost 
prezentate și nici nu sunt indicate în procesul-verbal. Este adevărat că automobilul a fost 
al său până în anul 2014. însă, era înmatriculat în Germania, deoarece este rezident al 
acestei țări. Pentru acest automobil a eliberat o procură pe numele fiului Kovalev Andrei. 
Din corespondență, cunoaște că în 2014 automobilul a fost vândut în orașul Tiraspol, lui 
Ivanchohlo Iurie. De asemenea, cunoaște că automobilul a fost înmatriculat la secția de 
înmatriculare a transportului din Moldova situată în orașul Tiraspol și i s-au atribuit 
„numere neutre”. Prin urmare, solicită instanței să constate că nu este subiect al 
contravenției și nu poate fi tras la răspundere contravențională pentru încălcarea regulilor 
vamale. Nu există dovezi privind elementul subiectiv al contravenției din partea sa. 
Faptele sale nu constituie o contravenție.
În ședința de judecată contravenientul, Covaliov Alexandru a solicitat admiterea 
contestației din motivele indicate în aceasta. Nu a introdus automobilul respectiv pe 
teritoriul Republicii Moldova. La volanul automobilului a fost o altă persoană. Ulterior 
fiul a ieșit din țară spre Germania deținea procură. A ieșit prin localitatea Camenca unde 
nu este post vamal. Automobilul a fost înregistrat în Republica Moldova, i s-au schimbat 
numerele. Ulterior au încercat să caute proprietarul automobilului. Pe data de 04.02.2020 
a fost înmatriculată pe teritoriul Republicii Moldova.
În ședința de judecată reprezentantul agentului constatator Nicolae Bătrîncea a 
solicitat respingerea contestației ca fiind neîntemeiată. A comunicat că automobilul 
respectiv a fost introdus pe teritoriul Republicii Moldova și până în prezent acesta nu a 
fost scos. Iar ulterior a fost înmatriculat în regiunea transnistreană.
Studiind materialele cauzei contravenționale, instanța de judecată concluzionează 
de a respinge contestația, din următoarele considerente.
Potrivit art. 448 alin. (1) Cod contravențional, contravenientul, victima sau 
reprezentantul acestora, procurorul, dacă este parte în cauza contravențională, în cazul 
în care nu sînt de acord cu decizia agentului constatator sau în cazul în care aceasta a 
fost emisă cu încălcarea normelor procesuale stabilite de prezentul cod, sînt în drept să 
conteste decizia emisă asupra cauzei contravenționale. Termenul de contestare a deciziei 
agentului constatator este de 15 zile de la data emiterii acesteia sau, pentru părțile care 
nu au fost prezente la ședința de examinare a cauzei contravenționale, de la data 
înmînării copiei de pe decizia respectivă în condițiile art. 4471 alin. (8).
Termenul de depunere a contestației a fost respectat.
În ședința de judecată s-a constatat că, potrivit procesului-verbal și a deciziei de 
sancționare nr. SVM01 011265  din 16.05.2025 întocmit de către agentul constatator 
Roșca Ruslan, din cadrul Biroului Vamal Centru, Covaliov Alexandru a fost tras la 
răspundere contravențională conform art. 287 alin. (8) Cod contravențional pentru faptul 
că, la data de 16.06.2025 ora 16:00 min. , în Punctul Vamal Leușeni, a omis scoaterea te 
pe teritoriul vamal al Republicii Moldova a mijlocului de transport de model „*****” cu 
n/î *****, care avea termenul depășit.
Conform art. 7 Cod contravențional, persoana poate fi sancționată numai pentru 
contravenția în a cărei privință este dovedită vinovăția sa, cu respectarea normelor 
prezentului cod.
În conformitate cu art. 442 alin. (1) Cod contravențional, procesul-verbal cu 
privire la contravenție este un act prin care se individualizează fapta ilicită şi se 
identifică făptuitorul. Procesul-verbal se încheie de agentul constatator pe baza 
constatărilor personale şi a probelor acumulate, în prezența făptuitorului sau în absența 
lui. 
Conform art. 440 alin. (1) Cod contravențional, constatarea faptei 
contravenționale înseamnă activitatea, desfășurată de agentul constatator, de colectare 
şi de administrare a probelor privind existența contravenției, de încheiere a procesului-
verbal cu privire la contravenție, de aplicare a sancțiunii contravenționale sau de 
trimitere, a dosarului, după caz, funcționarului abilitat să examineze cauza 
contravențională, din cadrul autorității din care face parte agentul constatator, în 
instanța de judecată sau în alt organ spre soluționare.
Conform art. 425 alin. (1) Cod contravențional, probele sînt elemente de fapt, 
dobîndite în modul stabilit de prezentul cod, care servesc la constatarea existenței sau 
inexistenței contravenției, la identificarea făptuitorului, la constatarea vinovăției și la 
cunoașterea altor circumstanțe importante pentru justa soluționare a cauzei.
Potrivit art. 287 alin. (8) Cod contravențional, omiterea scoaterii de pe teritoriul 
vamal al Republicii Moldova a mărfurilor, vehiculelor, obiectelor şi a altor valori, 
prohibite introducerii pe teritoriul vamal al Republicii Moldova sau introduse cu 
obligaţia de a fi scoase de pe teritoriul ei vamal, omiterea returnării pe teritoriul vamal 
al Republicii Moldova a mărfurilor, vehiculelor, obiectelor şi a altor valori, scoase cu 
obligaţia de a fi returnate în termenele stabilite în actele referitoare la asumarea acestei 
obligaţii, nerespectarea măsurilor de politică economică şi a restricţiilor prevăzute la 
trecerea mărfurilor peste frontiera vamală, în lipsa elementelor constitutive ale 
infracţiunii: a) pentru o perioadă de până la 30 de zile inclusiv, se sancţionează cu 
amendă de la 84 la 90 de unităţi convenţionale, cu obligarea scoaterii de pe/returnării pe 
teritoriul vamal al Republicii Moldova a mărfurilor, vehiculelor, obiectelor şi valorilor 
respective, după caz; b) pentru o perioadă mai mare de 30 de zile, se sancţionează cu 
amendă de la 1300 la 1500 de unităţi convenţionale, cu obligarea scoaterii de 
pe/returnării pe teritoriul vamal al Republicii Moldova a mărfurilor, vehiculelor, 
obiectelor şi valorilor respective, după caz. 
În legislația Republicii Moldova, ca şi în cea a altor state europene, contravențiile 
au fost scoase de sub incidența legii penale și supuse unui regim administrativ. Din 
perspectiva capitolului IV din Cartea I al Codului contravențional, instanța de judecată 
evidențiază că sancțiunile administrative nu privesc un grup de persoane, ci se adresează 
tuturor cetățenilor în vederea realizării scopului preventiv și represiv al sancțiunii, iar 
potrivit art. 38 alin. (3) din legea citată, arestul contravențional poate fi aplicat şi în cazul 
neexecutării intenționate a unei alte sancțiuni contravenționale, ceea ce conferă faptei 
natura penală. Astfel, în materie contravențională au fost recunoscute garanțiile 
procedurale specifice în materie penală în ceea ce privește dreptul la un proces echitabil, 
printre care și prezumția de nevinovăție, prevăzută de alin. (2) al art. 6 din Convenția 
Europeană a Drepturilor Omului (Zilibergerg împotriva Moldovei (§ 35, din 01 februarie 
2005), Angel împotriva României (§ 52, din 04 octombrie 2007) sau Ozturk împotriva 
Germaniei (din 21 februarie 1994). Această împrejurare fundamentează la nivel de 
principiu că, sarcina probei în procedura contravenționala desfășurată în fața instanței de 
judecată revine în primul rând organului constatator şi, în condițiile în care acesta face 
dovada vinovăției, petentul urmează să-şi probeze nevinovăția.
Instanţa reiterează faptul că, prezumția de legalitate a procesului-verbal cu privire 
la contravenție, a fost supusă atenției Curții Europene a Drepturilor Omului (cauza 
Anghel contra României din 04 octombrie 2007), cauză în care Curtea, prin hotărârea din 
data de 4 octombrie 2007, își exprimă în mod foarte clar punctul de vedere cu privire la 
acest aspect. Curtea este de părere că, dacă scoaterea contravenției în afara legii penale nu 
ridică probleme în sine, nerespectarea garanțiilor fundamentale, printre care și prezumția 
de nevinovăție, care protejează cetățenii împotriva unor posibile abuzuri din partea 
autorităților, reprezintă un aspect ce trebuie examinat în temeiul articolului 6 din 
convenție. Reiterînd importanța, în cadrul unei proceduri ce poate fi calificată drept 
„penală”, a unei astfel de garanții, destinată să restabilească echilibrul dintre presupușii 
autori ai faptelor ilegale și autoritățile chemate să îi urmărească şi pedepsească, Curtea 
consideră că asemenea cazuri urmează a fi judecate echitabil, după cum prevede art. 6 din 
CEDO.
Cu privire la temeinicia procesului verbal de constatare a contravenției, instanța 
reține că, la întocmirea procesului verbal cu privire la contravenție agentul constatator a 
acumulat suficiente probe pertinente și concludente ce demonstrează vina 
contravenientului.
Astfel, sub aspectul temeiniciei procesului verbal, instanța reține că situația de fapt 
reținută în procesul verbal corespunde realității. 
În contextul circumstanțelor arătate, instanța reține că, prezumția de legalitate și 
temeinicie de care se bucură procesul verbal de constatare a contravenției, ca și act 
autentic nu a fost răsturnată de către făptuitor, deși i s-a creat cadrul necesar și suficient 
în acest sens.
Astfel, instanța de judecată, coroborând probele cercetate cu prevederile legale 
citate, concluzionează că, Covaliov Alexandru este culpabil de comiterea contravenției 
prevăzute de art. 287 alin. (8) Cod contravențional.
În asemenea situație, întru respectarea garanțiilor sus indicate, instanța de judecată 
va verifica legalitatea şi temeinicia procesului-verbal cu privire la contravenție nr. 
SVM01 011265  din 16.05.2025, întocmit în privința lui Covaliov Alexandru.
Instanța reține că, Legea contravențională prevede redactarea procesului verbal cu 
privire la contravenție într-o anumită forma „ad validitatem”, cu respectarea tuturor 
prescripțiilor legale de fond și de formă, pentru încheierea sa valabilă, în scopul 
producerii efectelor juridice, pentru care a fost întocmit. În acest context, respectarea 
exigențelor legale prevăzute la art. 443 al Codului contravențional sunt impuse agentului 
constatator la întocmirea procesului verbal cu privire la contravenție.
Respectiv, analizând actul de sancționare sub aspectul legalității sale, instanța va 
cerceta dacă în cauza sunt întrunite cerințele de formă ale procesului verbal de 
contravenție contestat, așa cum sunt impuse în mod imperativ de dispozițiilor art. 443 al 
Codului contravențional, referitoare la mențiunile obligatorii ce trebuie prevăzute sub 
sancțiunea nulității. 
Sub aspectul legalității procesului verbal, instanța de judecată denotă că, motivele 
de nulitate absolută a actului atacat pot fi invocate atât de părți, cât și din oficiu de către 
instanță pentru asigurarea respectării principiului legalității și dreptății, consacrate expres 
în art. 5 și 7 Cod contravențional.
În susținerea învinuirii au fost anexate următoarele acte:
- proces-verbal cu privire la contravenție și decizia de sancționare nr. SVM01 
011265  din 16.05.2025 emis în privința lui Covaliov Alexandr (f. d. 16);
- copia sesizării (f. d. 17);
- informație despre traversarea frontierei Republicii Moldova potrivit căreia 
Covaliov Alexandru la data de 14.11.2013 a intrat pe teritoriul Republicii Moldova cu 
autoturismul cu n/î WESKQ777, pe care ulterior nu l-a scos de pe teritoriul Republicii 
Moldova (f. d. 18);
- copia pașaportului eliberat pe numele lui Covaiov Alexandru (f. d. 19);
- copia buletinului de identitate eliberat pe numele lui Covaliov Alexandru (f. d. 
20);
- informație cu privire la drepturile și obligațiile persoanei în privința căreia a fost 
pornit procedura contravențională (f. d. 21);
- procesul-verbal de audiere a contravenientului Covaliov Alexandru prin care 
comunică că în anul 2014 automobilul respectiv a fost vândut și înmatriculat în Tiraspol 
(f. d. 22);
- citație expediată în adresa lui Covaliov Alexandru (f. d. 23);
Instanța de judecată menționează faptul că, conform art. 321 alin. (1) Cod vamal, 
în vigoare la momentul săvârșirii contravenției „prin derogare de la prevederile art. 20, 
persoanele fizice rezidente și cele nerezidente au dreptul de a introduce pe teritoriul 
vamal al Republicii Moldova, fără achitarea drepturilor de import, cu achitarea vinietei 
în condițiile art. 348 1 alin. (l) Cod fiscal, în scopuri personale, mijloace de transport 
clasificate la pozițiile tarifare 8702, 8703, 8711 și remorcile atașate la acestea (poziția 
tarifară 8716), indiferent de termenul lor de exploatare, doar în cazul în care vor fi 
declarate prin acțiune și plasate sub regim vamal de admitere temporară pe un termen de 
până la 180 de zile dintr-o perioadă de 12 luni consecutive, cu respectarea următoarelor 
condiții: a) mijloacele de transport să se afle la evidență permanent în alte state; b) 
persoanele fizice rezidente să dețină în proprietate sau să aibă drept de folosință asupra 
mijloacelor de transport, fapt confirmat prin actele corespunzătoare; persoanele fizice 
nerezidente să fie proprietarii mijloacelor de transport și să locuiască temporar în 
Republica Moldova, aceste fapte fiind confirmate prin actele corespunzătoare; c) 
mijloacele de transport să fie scoase de pe teritoriul vamal până la expirarea termenului 
acordat, conform prevederilor prezentului cod; d) mijloacele de transport să nu fie 
folosite pentru prestarea serviciilor de transport al mărfurilor și al pasagerilor; e) în 
cazul în care persoanelor fizice nerezidente li se acordă un alt regim de ședere pe 
teritoriul Republicii Moldova, documentele confirmative să fie prezentate organului 
vamal în vederea prelungirii termenului de aflare a mijlocului de transport declarat prin 
acțiune, informația respectivă fiind inclusă în Registrul de stat al transporturilor. (3) 
Persoanele fizice rezidente și cele nerezidente care nu au scos, în termenul stabilit de 
prezentul articol, de pe teritoriul vamal mijloacele de transport declarate prin acțiune nu 
au dreptul să introducă pe teritoriul Republicii Moldova alte mijloace de transport în 
condițiile alin. (1) ”.
Astfel, se constată că, potrivit informației despre traversarea frontierei Republicii 
Moldova anexate la materialele cauzei Covaliov Alexandru la data de 14.11.2013 a intrat 
pe teritoriul Republicii Moldova cu autoturismul cu n/î WESKQ777, pe care ulterior nu l-
a scos de pe teritoriul Republicii Moldova (f. d. 18) iar careva informație precum că 
acesta a fost scos de pe teritoriul Republicii Moldova sau a fost achitată taxa de import la 
materialele cauzei nu a fost anexată. Mai mult ca atât, contravenientul Covaliov 
Alexandru în cadrul declarației sale a comunicat că în anul 2014 automobilul a fost 
vândut. Astfel, instanța de judecată constată că, Covaliov Alexandru, a omis să scoată de 
pe teritoriul vamal al Republicii Moldova autoturismul cu n/î WESKQ777, având 
obligația de a fi scos de pe teritoriul ei vamal, pentru o perioadă mai mare de 30 de zile. 
La fel, instanța de judecată relevă că, contravenientul Covaliov Alexandru în contestația 
înaintată a anexat copia certificatului de înmatriculare al automobilului de model „*****” 
pe care la data de 14.11.2013 l-a introdus pe teritoriul Republicii Moldova cu n/î *****, 
l-a vândut, fiind înregistrat cu un alt număr abia la data de 24.10.2014 (f. d. 9). Or, 
conform art. 427 alin. (19) Cod vamal, mijloacele de transport de uz privat, altele decât 
cele prevăzute la art. 319 1 pct. 3) a) şi b), pot rămâne pe teritoriul vamal sub regimul de 
admitere temporară pe o perioadă continuă sau întreruptă de 180 de zile într-un interval 
de 12 luni consecutive. Plasarea sub regimul de admitere temporară a mijloacelor de 
transport prevăzute în prezentul alineat, de către persoanele stabilite pe teritoriul vamal, 
se efectuează prin declararea verbală sau altă acţiune a mijlocului de transport, fără 
deţinerea autorizaţiei şi cu exonerare de la prezentarea garanţiei. Pentru mijloacele de 
transport neînmatriculate în Republica Moldova care au fost introduse pe teritoriul 
vamal al Republicii Moldova prin declarare prin acţiune până la momentul intrării în 
vigoare a prezentului cod, termenul de declarare prin acţiune de 180 de zile este calculat 
din data intrării în vigoare a prezentului cod. Mijloacele de transport rutier 
înmatriculate în Ucraina pot rămâne sub regimul vamal de admitere temporară până la 
1 august 2026 cu condiţia obţinerii de către cetăţenii ucraineni a unui statut conform 
Legii nr.270/2008 privind azilul în Republica Moldova.
Astfel în speță, instanța de judecată a constatat faptul că, Covaliov Alexandru a 
comis contravenția prevăzută de art. 287 alin. (8) Cod contravențional.
În această ordine de idei, instanța reține că în procesul contravențional vizat au fost 
administrate suficiente probe, verificate sub aspectul pertinenței, concludenții, utilității și 
veridicității fiecăreia, iar în ansamblu - din punct de vedere al coroborării lor, care în 
raport cu circumstanțele cauzei dovedesc vinovăția contravenientului, iar argumentele 
contravenientului, nu și-au găsit confirmare, având în vedere faptul că procesul verbal cu 
privire la contravenție a fost întocmit conform rigorilor stabilite de art. 443 Cod 
contravențional.
Astfel, instanța relevă că, agentul constatator la examinarea cauzei a calificat 
împrejurările cauzei obiectiv și a adoptat decizia de sancționare a lui Covaliov Alexandru 
în baza unor probe pertinente și concludente, cauza a fost examinată complet, fiind 
stabilit cert faptul că în acțiunile lui Covaliov Alexandru sunt prezente elementele 
contravenției prevăzute de art. 287 alin. (8) Cod contravențional.
Totodată, instanța de judecată menționează că potrivit jurisprudenței CEDO în 
cauza Maslova şi Nalbandov contra Rusiei, Curtea a reiterat importanța soluționării unei 
cauze în fond, astfel ca instanța națională să se expună asupra vinovăției sau nevinovăției 
persoanei acuzate de comiterea unui delict, în vederea stabilirii adevărului obiectiv, 
restabilirii ordinii de drept, ocrotirii şi asigurării drepturilor nu numai a acuzatului, dar şi 
a victimelor infracțiunii. În termeni clari CEDO a reiterat că nu pot fi puse la baza unei 
hotărâri de condamnare – exclusiv probele obținute cu încălcarea art. 2 CEDO, adică prin 
aplicarea torturii. În restul cazurilor, instanțele urmează să dea apreciere probelor 
obținute cu încălcări procedurale, fiind posibilă ușurarea pedepsei ca recompensă pentru 
drepturile încălcate (cum este art. 385 alin. (4) din Codul de Procedură Penală).
Astfel, CEDO în jurisprudența sa a reiterat că formalitățile procedurale nu trebuie 
să predomine asupra fondului cauzei/adevărului obiectiv.
Conform art. 251 Cod procedură penală, „(1) Încălcarea prevederilor legale care 
reglementează desfăşurarea procesului penal atrage nulitatea actului procedural numai 
în cazul în care s-a comis o încălcare a normelor procesuale penale ce nu poate fi 
înlăturată decât prin anularea acelui act, fie au fost afectate caracterul echitabil al 
procesului penal sau drepturile părţilor. (2) Actele îndeplinite ulterior actului care a fost 
declarat nul sunt la rândul lor lovite de nulitate atunci când există o legătură directă 
între acestea şi actul declarat nul. (3) În cazul în care constată nulitatea unui act, 
organul de urmărire penală, procurorul sau instanţa de judecată dispune, atunci când 
este necesar şi dacă este posibil, refacerea acelui act cu respectarea dispoziţiilor legale.”
Spre deosebire de reglementările din Codul contravențional, în Codul de procedură 
penală legislatorul a decis să diferențieze nulitatea absolută de cea relativă. Astfel, 
potrivit articolului 251 din Codul de procedură penală, se sancționează cu nulitate 
absolută actul procedural încheiat cu încălcarea prevederilor legale referitoare la 
competența rationae materie sau ratione personae, la sesizarea instanței, la compunerea 
acesteia şi la publicitatea ședinței de judecată, la participarea părților în cazurile 
obligatorii, la prezența interpretului ori a traducătorului, dacă sunt obligatorii potrivit 
legii. În toate celelalte cazuri de încălcare a normelor procesuale penale, nulitatea actului 
procedural poate fi invocată numai în cazul în care s-a comis o încălcare ce nu poate fi 
înlăturată decât prin anularea acelui act.
Astfel, scopul de bază a oricărui proces judiciar este aflarea adevărului şi justa 
soluționare a cauzei, iar încălcarea prevederilor procedurale în procesul de acumulare a 
probelor poate servi temei pentru ușurarea pedepsei.
Instanța de judecată reține că prin Hotărârea Nr. 32 din 29 noiembrie 2018 Curtea 
Constituțională a reținut în jurisprudența sa că sistemul de sancționare al statului trebuie 
să funcționeze de o asemenea manieră încât cei vulnerabili, să fie convinși că sistemul 
judiciar va reacționa împotriva ilegalităților comise față de ei și nu le va tolera sau nu îi 
va lăsa pe făptuitori nepedepsiți. Dacă nu s-ar putea stabili o pedeapsă din cauza 
reglementării deficitare a legii, scopul legii contravenționale nu ar fi atins, fapt care ar 
alimenta scepticismul public la adresa sistemului judiciar (HCC nr. 28 din 22 noiembrie 
2018, § 65). În concluzie, Curtea observă că articolul 445 și textul „și 445” din articolul 
461 din Codul contravențional împiedică autoritățile să-și respecte obligațiile procedurale 
pozitive și sunt contrare articolelor 24 și 28 din Constituție. Astfel, constatarea 
neconstituționalității prevederilor contestate nu împiedică Parlamentul să diferențieze 
cazurile de nulitate absolută și de nulitate relativă a procesului-verbal cu privire la 
contravenție. Totuși, până la introducerea acestor amendamente legislative, judecătorii 
trebuie să aplice prevederile din Codul de procedură penală și să constate, în fiecare caz 
particular, dacă lipsa unei mențiuni în procesul-verbal nu poate fi înlăturată decât prin 
anularea procesului-verbal de constatare a contravenției sau dacă aceasta poate fi 
acoperită (confirmată) de către instanța de judecată.
Astfel, conducându-se de propria convingere formată în urma cercetării tuturor 
probelor administrate în raport cu circumstanțele constatate ale cauzei și călăuzindu-se de 
lege, instanța ajunge la concluzia de a respinge contestația ca neîntemeiată, așa cum în 
acțiunile contravenientului există faptele prevăzute de art. 287 alin. (8) Cod 
contravențional, sancțiunea aplicată contravenientului de agentul constatator fiind în 
corespundere cu cerințele legale.
În conformitate cu art. 461, 462 Cod contravențional, instanța de judecată, -  
 
h o t ă r ă ș t e:
Contestația depusă de Covaliov Alexandru (născut la *****, IDNP *****, 
domiciliat în*****) împotriva procesului-verbal cu privire la contravenție nr. SVM01 
011265 din 16.05.2025 și a deciziei de sancționare cu amendă în mărime de 1300 unități 
convenționale pentru comiterea contravenției prevăzute de art. 287 alin. (8) Cod 
contravențional - se respinge ca neîntemeiată.
Hotărârea cu drept de recurs, la Curtea de Apel Centru, în termen de 15 zile, prin 
intermediul Judecătoriei Chişinău (sediul Buiucani). 
Preşedintele şedinţei,
judecător                                                       /semnătura/                            Tudor 
Stambol