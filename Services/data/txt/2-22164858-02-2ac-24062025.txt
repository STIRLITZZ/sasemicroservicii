Instanța de fond: Judecătoria Chișinău, sediul Centru, judecător Maria Muruianu
Dosar nr. 2ac-410/25
(2-22164858-02-2ac-24062025)
D E C I Z I E
22 octombrie 2025                 mun. 
Chișinău
Colegiul civil, comercial și de contencios administrativ
al Curții de Apel Centru
În componența: 
Președintele completului, judecătorul                                                Valeriu Arhip
Judecătorii                                  Diana Corlăteanu şi  Nicolae Ghedrovici 
Grefier                                                                                       Gabriela Catrinesco
examinând, în şedinţă de judecată publică, cererea de apel declarată de reprezentantul  
Consiliului mun.Chișinău, Dumitru Darii,
împotriva hotărârii Judecătoriei Chișinău, sediul Centru din 7 aprilie 2025, prin care s-a 
respins acțiunea,
în cauza civilă, la cererea de chemare în judecată depusă de Consiliul mun. Chișinău 
către SRL „Licon-Pro”, intervenient accesoriu Direcția Generală Cultură și Patrimoniu 
Cultural al Primăriei mun. Chișinău, cu privire la încasarea plății de chirie restantă și a 
penalității,
a  c o n s t a t a t:
     Pretenţiile reclamantului:
    La 10.11.2022 Consiliul mun. Chișinău s-a adresat cu cerere de chemare în judecată către 
SRL „Licon-Pro”, cu privire la încasarea plății de chirie restantă și a penalității.
        În motivarea acțiunii, reclamantul a invocat că, în fapt, la 3 octombrie 1996, Consiliul 
Municipal Chișinău a încheiat cu SRL “Licon-Pro” contractul de locațiune nr. P/05 a 
încăperilor cu altă destinație decât cea locativă din str. București, 68 A (parter).
      Indică, că conform prevederilor Acordului adițional 05 februarie 2020 de introducere a 
unor modificări în contractul de arendare nr. P/05 din 03.10.1996, cuantumul chiriei anuale 
începând cu data de 01.01.2020, s-a stabilit în sumă de 174 051,15 lei. 
     Informează că, SRL „Licon-Pro” a semnat acordul adițional menționat. Susține că, 
conform prevederilor Acordului adițional pentru anul 2021 de introducere a unor modificări 
în contractul de arendare nr. P/05 din 03.10.1996, în baza Legii bugetului de stat nr. 
258/2020, deciziei Consiliului Municipal Chișinău nr. 17/7 din 06.10.2020 (cu modificările 
ulterioare) și Raportul de analiză nr. 2107/108-94 din 22.07.2021, pentru anul 2021 
cuantumul chiriei anuale începând cu data de 01.01.2021, s-a stabilit în sumă de 348 102,30 
lei și ulterior modificărilor efectuate în Regulamentul gestionării clădirilor, construcțiilor si 
încăperilor cu altă destinație decât cea locativă - proprietate municipală, aprobat prin decizia 
Consiliului Municipal Chișinău nr. 17/7 din 06.10.2020, cuantumul chiriei anuale începând 
cu data de 22.07.2021, sa stabilit în sumă de 433156,77 lei. 
     Relatează că, în adresa SRL„Licon-Pro” a fost expediată înștiințarea (04-120/20 din 
12.01.2021), prin care a fost invitat în incinta Direcției generale economie, comerț și turism 
pentru a semna acordul adițional de introducere a unor modificări în contractul de locuțiune 
pentru anul 2021, însă SRL „Licon-Pro” nu a semnat acordul adițional respectiv, din motivul 
dezacordului cu noile modificări a chiriei anuale. 
    Invocă că, în urma controlului efectuat asupra respectării condițiilor contractuale de 
locațiune s-a stabilit că Locatarul a încălcat pct. 5.5 al contractului de locațiune ce se 
manifestă prin neachitarea chiriei în termeni prevăzuți în contract. Plata nu a fost achitată 
începând cu 01.07.2021.
    Învederează că, potrivit pct. 5 al contractului ,,Mărimea arenzii și modul efectuării 
decontărilor”, pct. 5.5. stabilește că, ,,Arendașul a achita arenda pentru fiecare din ulteriorii 
ani (trimestre) de arendare a încăperilor anual (trimestrial) cu anticipație cel târziu la prima zi 
a trimestrului”. Din moment ce contractul de locațiune este unul sinalagmatic, iar locatorul 
și-a îndeplinit obligațiunea de a transmite în locațiune încăperile cu altă destinație decât cea 
locativă SRL „LiconPro”, din str. București, 68 A (parter) și nu a efectuat careva acțiuni care 
ar fi împiedicat locatarul să folosească bunul conform destinației, locatarul, la rândul său, 
este obligat la plată în termenul prevăzut de contract.
     Menționează că, din avansul achitat și recalcul efectuat în baza 0,3 bugetului de stat 
pentru anul 2021 și decizia Consiliului Municipal Chișinău nr. 17/7 din 06.10.2020 se 
creează o datorie, pentru perioada: 01.07.2021-31.12.2021 (184 zile), suma datoriei 
constituie 213464,69 lei. Indică că, conform pct. 5.6. al contractului de locațiune semnat de 
către părți, în cazul când arenda nu va fi achitată în volumul, termenele și ordinea prevăzută 
de prezentul contract, pentru calcularea penalităților, mărimea arendei anuale (trimestriale) 
pentru perioada corespunzătoare de arendare a încăperilor se va considera egală cu suma în 
lei (moldovenești) calculată în conformitate cu tarifele existente la data expirării termenului 
prevăzut pentru achitarea arenzii pentru perioada corespunzătoare de arendare. 
     Remarcă că, conform Anexei nr. 2 la contractul de arendare nr. P/05 din 03.10.1996, pct. 
2.3. încălcarea de către arendaș a obligațiilor, are drept consecință achitarea unei amenzi 
(penalitate) egale cu 0,35 % din arenda anuală pentru fiecare zi a depășirii termenului stabilit 
pentru achitarea arendei în primele 10 zile, ceea ce pentru 10 zile constituie suma de 
13512,95 lei, cu 0,5% din arenda anuală pentru fiecare zi următoare, ceea ce pentru 174 zile 
constituie 349 406,36 lei și rezilierea contractului în cazul depășirii cu peste 10 zile a 
termenului stabilit pentru achitarea arendei.
     Arată că, conform pct. 2.3 (anexa nr. 2) al contractului de arendă semnat de către părți, 
pentru neachitarea la timp a chiriei locatarului i se aplică o penalitate de 0,35% din arenda 
anuală pentru fiecare zi a depășirii termenului stabilit, pentru achitarea arendei în primele 10 
zile cu 0,5% din arenda anuală pentru fiecare zi următoare, ceea ce constituie 3 pentru 184 
zile, datoria de 213 464,69 lei și mărimea penalității de 0,35 %, pentru 174 zile, de 349 
406,36 lei. Î
       Susține că, la 14 februarie 2022, în adresa locatarului a fost perfectată și expediată 
reclamația nr. 04-120/148 din 14.02.2022, privind achitarea plății restante, conform calcului 
datoriei acumulate de către locatar din 01 iulie 2021, pentru perioada 01.07.2021- 31.12.2021 
în sumă de 213 464,69 lei, penalitatea în mărime de 349 406,36 lei. 
     Menționează că, până în prezent, SRL „Licon-Pro” nu a îndeplinit niciuna dintre 
solicitările Locatorului. Astfel, în vederea argumentelor invocate de reclamant, Consiliul 
Municipiului Chișinău, Primarul General al Municipiului Chișinău, a solicitat admiterea 
acțiunii. 
       Ulterior, reclamantul a depus  cerere de concretizare, prin care a menționat următoarele 
(f.d. 51-54, 64-66). 
      Specifică, că în conformitate cu pct. 3.1.1 al contractului, „în cazul neachitării la timp a 
chiriei, se aplică penalitatea în mărime de 0,1% din suma restantă pentru fiecare zi întârziată 
și rezilierea contractului ”. Menționează că, pornind de la calculul efectuat în baza Legii 
bugetului de stat pentru anul 2021 și Deciziei Consiliului municipal Chișinău nr. 17/7 din 
06.10.2020 plata pentru chirie restantă pentru 1029 zile constituie 825.574, 60 lei, iar 
penalitatea de 0,1 %, este în mărime de 849.516, 26 lei.
     Relatează că, la 26 februarie 2024, în adresa locatarului a fost perfectată și expediată 
reclamația nr. 2-04/2-55 privind achitarea plății restante pentru perioada 01.01.2021- 
18.02.2024 în sumă de 825574, 60 lei, plata chiriei pentru anii 2021-2022 a fost achitată 
conform Legii bugetului de stat pentru anul 2020 în sumă de 348.102,30. Susține că, conform 
noilor acorduri adiționale suma necesară spre achitare, pentru anii 2021- 2022 este de 
819.053,93 lei astfel se creează o diferență la plata chiriei pentru această perioadă în sumă de 
470.951, 63 lei. 
    Invocă că, acordul la contractul de arendare pentru anul 2023 a fost semnat, iar plata 
chiriei a fost achitată conform Legii bugetului de stat pentru anul 2020 până la 16.10.2023. 
Recalculul efectuat din avansul achitat acoperă chiria conform acordului adițional semnat 
până la 25.04.2023. 
    Astfel, cerințele finale a reclamantului către pîrît fiind următoarele: -încasarea din contul 
SRL „ Licon-Pro” în beneficiul Consiliului municipal Chișinău a sumei de 825 574, 60 lei 
datoria pentru locațiunea încăperilor cu altă destinație decât cea locativă din str. București, 
68 A (parter), pentru perioada 01.01.2021-18.02.2024); -încasarea din contul SRL „ Licon-
Pro” în beneficiul Consiliului mun. Chișinău a penalității în mărime de 849.516, 26 lei pentru 
1029 zile;-dispunerea rezilierii contractului de arendă nr. P/05 din 03.06.1996;-dispunerea 
evacuării din încăperile cu altă destinație decât cea locativă di str. București, 68 lit. A 
(parter).
     Poziția instanței de fond:
     Prin hotărârea Judecătoriei Chișinău, sediul Centru din 7 aprilie 2025 s-a respins ca 
neîntemeiată cererea de chemare în judecată depusă de Consiliul mun. Chișinău către SRL 
„Licon-Pro”, intervenient accesoriu Direcția Generală Cultură și Patrimoniu Cultural al 
Primăriei mun. Chișinău, cu privire la încasarea plății de chirie restantă și a penalității.
Solicitarea apelantului:
      Invocând dezacordul cu soluția primei instanțe, la  9 aprilie 2025 reprezentantul  
Consiliului mun.Chișinău, Dumitru Darii, a depus cerere de apel nemotivată împotriva 
hotărârii Judecătoriei Chișinău, sediul Centru din 7 aprilie 202, solicitînd  casarea hotătîrii  și 
emitere unei noi hotărîri  de admitere integrală a acțiunii.
Argumentele părţilor: 
        În motivarea apelului partea a invocat aceleași motive de fapt și de drept indicate în 
cererea de chemare în judecată completând, că  la 26 februarie 2024, în adresa locatarului a 
fost perfectată şi expediată reclamaţia nr. 2-04/2-55 privind achitarea plăţii restante pentru 
perioada 01.01.2021-18.02.2024 în sumă de 825.574,60 lei. Acordul la contractul de 
arendare pentru anul 2023 a fost semnat, iar plata chiriei a fost achitată conform Legii 
bugetului de stat pentru anul 2020 până la 16.10.2023. Recalcularea efectuată din avansul 
achitat acoperă chiria conform acordului adiţional semnat până la 25.04.2023. 
     Totodată a menționat, că conform contractului de locaţiune intimatul a fost informat 
despre modificarea plaţii chiriei anulare conform Legii bugetului, iar în caz ca nu era de 
acord urma sa rezilieze contractul şi să predea încăperea fapt care intimatul nu l-a făcut.
      Mai mult ca atât, proprietar al încăperii este Consiliul Municipal şi doar el este în drept să 
dispună de bunurile sale. 
      Cu referire la actul de verificare semnat între Direcţia Cultura şi Contabilul şef al SRL,, 
Licon-Pro” nu poate fi folosit ca probă la speţa data, dat fiind faptul ca atât contractul, 
acordurile adiţionale cât şi reclamaţia conform Regulamentului CMC plăţile se stabilesc şi se 
calculează de către Direcţia Generala Economie Comerţ şi Turism, iar ulterior se semnează 
de către Viceprimarul de ramura. Mai mult ca atât, suma achitată, la care face referire partea 
intimata, este suma iniţială care a fost prevăzuta în contract fără majorările de baza conform 
Legii bugetului, iar faptul dat a fost folosit mai mult pentru a duce în eroare instanţa.
     La cererea de apel  reprezentantul intimatei SRL,, Licon-Pro”, avocatul  Igor Pohila a 
prezentat referința, prin care și-a exprimat dezacordul cu argumentele expuse în cereea de 
apel, solicitînd respingerea acesteia. 
  Termenul de declarare a apelului:
 În conformitate cu prevederile art. 362 alin. (1) din Codul de procedură civilă, termenul 
de declarare a apelului este de 30 de zile de la data pronunțării dispozitivului hotărârii, dacă 
legea nu prevede altfel.
  În acest context, având în vedere că dispozitivul hotărârii Judecătoriei Chișinău, sediul 
Centru a fost pronunțat la 7 aprilie 2025  , iar cererea de apel a fost depusă la 9 aprilie 2025, 
Colegiul judiciar constată că aceasta a fost declarată în termen.
Poziția părților în ședința de apel:
În ședința instanței de apel reprezentantul  Consiliului mun.Chișinău, Dumitru Darii 
cadrul ședinței instanței de apel a solicitat admiterea apelului în sensul formulat.
 Reprezentantul intimatei SRL,, Licon-Pro”, avocatul  Igor Pohila  în cadrul ședinței 
instanței de apel a solicitat respingerea apelului și menținerea hotărîrii instanței de fond.
 Reprezentantul accesoriu Direcția Generală Cultură și Patrimoniu Cultural al Primăriei 
mun.Chișinău, fiind citat legal, nu s-a prezentat în ședința instanței de apel. Urmare a acestui 
fapt și în corespundere cu prevederile art. 379 alin. (1) Cod de procedură civilă, Colegiul a 
dispus examinarea cauzei în lipsa acestuia.
Aprecierea instanței de apel:
 Analizând legalitatea și temeinicia hotărârii atacate, prin prisma argumentelor invocate 
de participanții la proces și a materialelor din dosar, Colegiul consideră apelul declarat drept 
neîntemeiat și care urmează a fi respins, din următoarele motive. 
 În conformitate cu art. 385 lit. a) Cod de procedură civilă, instanţa de apel, după ce 
judecă apelul, este în drept să respingă apelul şi să mențină hotărârea primei instanțe.
În temeiul art. 240 alin.(1) CPC, la deliberarea hotărârii, instanţa judecătorească 
apreciază probele, determină circumstanţele care au importanţă pentru soluţionarea 
pricinilor, care au fost sau nu stabilite, caracterul raportului juridic dintre părţi, legea 
aplicabilă soluţionării pricinii şi admisibilitatea acţiunii.
În acord cu prevederile art. 239 CPC, hotărârea judecătorească trebuie să fie legală şi 
întemeiată. Instanţa îşi întemeiază hotărârea numai pe circumstanţele constatate nemijlocit de 
instanţă şi pe probele cercetate în şedinţă de judecată.
Din conţinutul celor relatate Colegiul reţine că, sarcina instanţei de apel derivă reieşind 
din dispoziţiile art. 373 alin.(1), (2), (5) CPC, în condiţiile în care instanţa de fond a 
soluţionat fondul cauzei, cu expunerea argumentelor în vederea admiterii sau respingerii 
acţiunii în raport cu concluziile reţinute de către aceasta.
Colegiul reţine că instanţa de apel, potrivit regulilor unui proces echitabil, reţinându-se 
rolul determinant al concluziilor sale, are obligaţia să examineze efectiv problemele esenţiale 
care îi sunt supuse aprecierii şi să nu se limiteze la însuşirea motivelor instanţei inferioare 
(Hirro Balani c.Spaniei, nr.18064/91 din 09.12.1994 §27; Georgiadis c. Greciei nr.21522/93 
din 29.05.1997 §43).
Potrivit recomandărilor avizului nr.11 din 2008 al Consiliului Consultativ al 
Judecătorilor Europeni (CCJE) în atenţia Comitetului de Miniştri al Consiliului Europei 
privind calitatea hotărârilor judecătoreşti, o motivaţie şi o analiză clară sunt cerinţele 
fundamentale ale hotărârilor judecătoreşti şi un aspect important al dreptului la un proces 
echitabil. Pentru a răspunde cerinţelor procesului echitabil, motivarea ar trebui să 
evidenţieze, că judecătorul a examinat cu adevărat chestiunile esenţiale ce iau fost prezentate.
Instanţa de apel menţionează că, art. 6 din Convenţia Europeană a Drepturilor Omului 
garantează dreptul justiţiabilului la o hotărâre motivată sub aspectul instituirii obligaţiei 
instanţelor de judecată de a-şi argumenta hotărârile adoptate din perspectiva unei analize 
ample a circumstanţelor pricinii. Îndatorirea de a motiva coerent şi unitar hotărârea sub 
aspectul tuturor cererilor, fără a exista contradicţii între motivare şi dispozitiv, constituie o 
garanţie pentru justiţiabili, în faţa eventualului arbitrariu judecătoresc, fiind singurul mijloc 
prin care se dă posibilitatea de a putea exercita un eficient control judiciar.
Potrivit art. 117 alin. (1), (2) CPC, probe în cauze civile sunt elementele de fapt, 
dobândite în modul prevăzut de lege, care servesc la constatarea circumstanțelor ce justifică 
pretențiile și obiecțiile părților, precum și altor circumstanțe importante pentru justa 
soluționare a cauzei. În calitate de probe în cauze civile se admit elementele de fapt 
constatate din explicațiile părților și ale altor persoane interesate în soluționarea cauzei, din 
depozițiile martorilor, din înscrisuri, probe materiale, înregistrări audio-video, din concluziile 
experților.
În acord cu art.118 alin.(1) CPC, fiecare parte trebuie să dovedească circumstanțele pe 
care le invocă drept temei al pretențiilor și obiecțiilor sale dacă legea nu dispune altfel.
În corespundere cu art.121 CPC, instanța judecătorească reține spre examinare și 
cercetare numai probele pertinente care confirmă, combat ori pun la îndoială concluziile 
referitoare la existența sau inexistența de circumstanțe, importante pentru soluționarea justă a 
cazului.
În conformitate cu art.130 alin.(1)-(4) CPC, instanța judecătorească apreciază probele 
după intima ei convingere, bazată pe cercetarea multiaspectuală, completă, nepărtinitoare și 
nemijlocită a tuturor probelor din dosar în ansamblul și interconexiunea lor, călăuzindu-se de 
lege. Nici un fel de probe nu au pentru instanța judecătorească o forță probantă prestabilită 
fără aprecierea lor. Fiecare probă se apreciază de instanță privitor la pertinența, 
admisibilitatea, veridicitatea ei, iar toate probele în ansamblu, privitor la legătura lor 
reciprocă și suficiența pentru soluționarea cauzei. Ca rezultat al aprecierii probelor, instanța 
judecătorească este obligată să reflecte în hotărâre motivele concluziilor sale privind 
admiterea unor probe și respingerea altor probe, precum și argumentarea preferinței unor 
probe față de altele.
Astfel, probatoriu administrat la caz atestă, că 03.10.1996 între Primăria mun. Chișinău 
și SRL „Licon-Pro” a fost încheiat contractul de locațiune (arendare) nr. p/05 pe termen de 
20 de ani a încăperii din str. București, 68 A (parter) din mun. Chișinău (f.d.18-20). 
Prin decizia Consiliului mun. Chișinău nr. 5/27-1  din 25.05.2017 contractul de locațiune 
a fost prelungit pe 10 ani (f.d. 21-22). 
Tot din materialele dosarului rezultă, că cuantumul chiriei periodic se modifica prin 
acordul părților, astfel, prin Acordul adițional din 05.02.2020 a fost stabilită chiria în suma 
de 174051,15 lei anual (f.d. 83), această sumă fiind achitată de pîrît, fapt recunoscut de 
partea reclamantă și confirmat prin actele anexate cauzei. 
În continuare, conform cerințelor din acțiune reclamantul a pretins că începând cu 
01.01.2021 pîrîtul era obligat să achite chiria majorată în suma de 348102,30 lei și începînd 
cu 27.07.2021 în suma de 433156,15 lei, făcând referire la Decizia Consiliului mun. Chișinău 
nr.17/7 din 06.10.2020 (f.d. 51 verso) (cu modificări ulterioare) și Raportul de analiză 
nr.2107/108-94 din 22.07.2021 care au stabilit coeficientele noi la chiria spațiilor - 
proprietatea municipală, la fel indicînd că pîrîtul a fost informat despre majorarea chiriei prin 
înștiințarea nr. 04-120/20 din 12.01.2021 (f.d. 77) și nr.04-120/24 din 11.01.2022 (f.d. 78). 
       Astfel, la 10.11.2022 Consiliul mun. Chișinău a depus cerere de chemare în judecată, cu 
concretizările ulterioare, către SRL „Licon-Pro”, cu privire la încasarea din contul SRL „ 
Licon-Pro” în beneficiul Consiliului municipal Chișinău a sumei de 825 574, 60 lei datoria 
pentru locațiunea încăperilor cu altă destinație decât cea locativă din str. București, 68 A 
(parter), pentru perioada 01.01.2021-18.02.2024); - a penalității în mărime de 849.516, 26 lei 
pentru 1029 zile;- rezilierea contractului de arendă nr. P/05 din 03.06.1996 și evacuarea din 
încăperile cu altă destinație decât cea locativă di str. București, 68 lit. A (parter).
Fiind investită cu examinarea acțiunii, prima instanță a respins-o. 
Așadar, verificând legalitatea și temeinicia hotărârii atacate prin prisma argumentelor 
invocate în apel și, raportându-le la suportul probatoriu, Colegiul civil, comercial și de 
contencios administrativ al Curții de Apel Centru constată că, prima instanţa a determinat 
corect raportul juridic dedus judecății, a constatat și elucidat pe deplin circumstanțele 
importantepentru soluționarea cauzei și a dat o apreciere completă, obiectivă şi sub toate 
aspectele a probelor prezentate, hotărârea fiind întemeiată. 
 În susținerea acestei concluzii, Colegiul reține că potrivit art. 9 alin. (1), (2) lit.a), b) 
Cod civil ,drepturile şi obligaţiile civile apar în temeiul legii, precum şi în baza actelor 
persoanelor fizice şi juridice care, deşi nu sînt prevăzute de lege, dau naştere la drepturi şi 
obligaţii civile, pornind de la principiile legislaţiei civile. Drepturile şi obligaţiile civile apar 
din contracte şi din alte acte juridice, din acte emise de o autoritate publică, prevăzute de lege 
drept temei al apariţiei drepturilor şi obligaţiilor civile.
Potrivit art. 774 alin. (1) Cod civil, în virtutea raportului obligaţional, creditorul este în 
drept să pretindă de la debitor executarea unei prestaţii, iar debitorul este ţinut să o execute. 
Prestaţia poate consta în a da, a face sau a nu face”, iar potrivit art. 776 Cod civil, obligaţiile 
se nasc din contract, fapt ilicit (delict) şi din orice alt act sau fapt susceptibil de a le produce 
în condiţiile legii.
În acord cu art. 1251 Cod civil, prin contractul de locaţiune, o parte (locator) se obligă să 
dea celeilalte părţi (locatar) un bun determinat individual în folosinţă temporară sau în 
folosinţă şi posesiune temporară, iar aceasta se obligă să plătească chirie. 
Totodată, în conformitate cu prevederile  art. 1263 Cod civil (1) Cuantumul chiriei poate 
fi modificat prin acordul părților. Locatorul poate cere instanței de judecată modificarea 
chiriei prin hotărîre judecătorească numai o dată în an și numai în cazul în care condițiile 
economice fac ca neajustarea să fie inechitabilă, cu excepția cazului în care locatorul și-a 
asumat riscul schimbării condițiilor economice. (2) Locatarul are dreptul să ceară reducerea 
chiriei în cazul în care condițiile, stipulate în contract, de folosire a bunului sau starea lui s-au 
înrăutățit, în conformitate cu dispozițiile art. 933. 
Colegiul civil observă că apelantul pretinde că în baza contractului de locațiune 
(arendare) din 03.10.1996 începînd cu 01.01.2021 intimatul era obligat să achite chiria 
majorată în suma de 348 102,30 MDL și începînd cu 27.07.2021 în suma de 433 156,15 
MDL, dar a continuat să achite chiria în cuantumul de 174 051,15 lei, stabilită prin Acordul 
adițional din 05.02.2020, prin urmare, datorează chiria restantă în suma de 825 574,60 lei și 
penalitate în suma de 849 516,26 lei, motivată de apelant prin  Legea bugetului de stat pentru 
anul 2021 și Legea bugetului de stat pentru anul 2022. 
 Cu referire la Legea bugetului de stat, invocată ca temei pentru majorarea chiriei, 
Completul judiciar a reținut, că  Acordul adițional din 05.02.2020, prin care chiria a fost 
stabilită la 174 051,15 MDL, a fost încheiat în baza Legii bugetului de stat pentru anul 2020 
(Legea nr. 172/2019).  În Legea bugetului de stat pentru anul 2021 (Legea nr. 258/2020), 
parametrii chiriei sunt prevăzuți la art. 11 și în Anexa nr. 9. În comparație cu Legea bugetului 
de stat pentru anul 2020, nici un parametru al chiriei nu s-a modificat. Atât cuantumul 
tarifului de bază, cât și valoarea coeficienților au rămas aceiași. În Legea bugetului de stat 
pentru anul 2022 (Legea nr. 205/2021), parametrii chiriei, stabiliți tot la art. 11 și în Anexa 
nr. 9, sunt identici cu cei din legile anilor 2020 și 2021. Astfel, nici Legea bugetului de stat 
pentru 2021, nici cea pentru 2022 nu impuneau majorarea chiriei. 
Totodată, apelantul pretinde că intimatul a fost informat despre majorarea chiriei prin 
înștiințarea nr. 04-120/20 din 12.01.2021, însă ar fi refuzat să semneze acordul adițional, iar 
obligația de plată a chiriei majorate ar apărea prin efectul legii, indiferent de semnarea 
acordului. .
La acest segment Completul judiciar a  reținut, că  înștiințarea nr. 04- 120/20 din 
12.01.2021 despre majorarea chiriei a fost expediată intimatului abia la 09.12.2021 
(recepționată la 14.12.2021), adică aproape peste un an de la pretinsa data întocmirii acesteia. 
Cu alte cuvinte, la finele anului 2021 intimatului i s-a propus semnarea Acordului adițional 
pentru anul 2021 cu aplicarea chiriei majorate cu efectul retroactiv de la începutului anului 
2021.Or,  în situația în care apelantul ar avea dreptul unilateral la majorarea chiriei, tarifele 
noi la chirie puteau fi aplicate doar în cazul când reclamantul demonstra că a adus la 
cunoștință pârâtului la începutul anului despre acea majorare.
Ba mai mult, Colegiul subliniază că pe  tot parcursul anilor 2021-2022  apelantul prin 
Direcția sa Generală Cultură și Patrimoniu Cultural al Primăriei mun. Chișinău elibera facturi 
fiscale cu suma chiriei stabilite prin Acordul adițional din 05.02.2020, fapt confirmat prin 
facturile anexate de  intimat începând cu ianuarie până decembrie 2021 (f.d. 128-139), aceste 
facturi fiind achitate de pîrît, fapt confirmat ordine de plată anexate (f.d. 140-149; f.d. 169-
179).
Totodată, la finele anului 2022 între părți Direcția Cultură în persoana contabilului șef și 
SRL „Licon-Pro” a fost semnat Actul de verificare a creanțelor, care a stabilit doar o restanță 
în suma de 14782,35 lei, care a fost ulterior stinsă(f.d. 180). 
Ulterior, la 03.02.2023 părțile, adică după intentarea procesului în speță, au semnat un 
Acord Adițional la Contractul de locațiune nr. P/05 din 03.10.1996 (f.d. 82), iar ca urmare 
semnării acestui acord, reclamantul în anul 2024 a eliberat facturi cu prețul modificat al 
chiriei (f.d. 181-200), iar pîrîtul, la rîndul său, prin ordinele de plată datate cu anul 2024 
regulat a achitat datoriile sale solicitate prin facturi (f.d. 201-221).
În aceste condiții, Colegiul civil conchide că prima instanță a interpretat corect că 
nesemnarea Acordului adițional pentru anul 2021 se datorează doar și exclusiv neglijenței 
apelantului, care a expediat  intimatului înștiințarea despre majorarea chiriei la finele anului 
2021 după ce datoriile pentru acest an constate prin facturi și actul de verificare au fost 
stinse, iar nesemnarea Acordului adițional pentru anul 2022 se datorează faptului că 
reclamantul a refuzat să-l semneze pînă la semnarea Acordului adițional pentru anul 2021.
În final, având în vedere că hotărârea primei instanțe este întemeiată și legală, iar 
criticele invocate de apelant, însoțite de argumentarea circumstanțelor de fapt ale cauzei, 
percepute din propriul punct de vedere, nu sunt de natură să răstoarne soluția primei instanțe, 
Colegiul civil, comercial și de contencios administrativ al Curții de Apel Centru ajunge la 
concluzia de a respinge cererea de apel şi de a menține hotărârea Judecătoriei C Chișinău, 
sediul Centru din 7 aprilie 2025.
În conformitate cu art. 385 alin.(1) lit. a), art. art. 389-390, CPC, Colegiul civil, 
comercial şi de contencios administrativ al Curţii de Apel Centru,
d e c i d e :
Se respinge apelul declarat de reprezentantul  Consiliului mun.Chișinău, Dumitru Darii.
Se menține hotărârea Judecătoriei Chișinău, sediul Centru din 7 aprilie 2025, prin care 
s-a respins acțiunea, emisă în cauza civilă, la cererea de chemare în judecată depusă de 
Consiliul mun. Chișinău către SRL „Licon-Pro”, intervenient accesoriu Direcția Generală 
Cultură și Patrimoniu Cultural al Primăriei mun. Chișinău, cu privire la încasarea plății de 
chirie restantă și a penalității.
Decizia este definitivă din momentul pronunţării, dar poate fi atacată cu recurs la 
Curtea Supremă de Justiţie în termen de 2 luni de la data comunicării deciziei integrale.
Președintele completului, 
judecătorul                         Valeriu Arhip
Judecătorii                                          Diana Corlăteanu
                                                                                                                 Nicolae Ghedrovici             