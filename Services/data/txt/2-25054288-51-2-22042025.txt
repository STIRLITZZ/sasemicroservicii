REPUBLICA MOLDOVA
Mun. UNGHENI
Judecătoria UNGHENI
HOTĂRÂRE JUDECĂTOREASCĂ
(dispozitiv)
12 decembrie 2025
În cauza civilă nr. 2-1342/2025 (nr. electronic – 2 – 25054288 – 51 – 2 - 22042025), 
având ca obiect cererea de chemare în judecată introdusă la 22 aprilie 2025și acceptată în 
procedură contencioasă, care privește pe 
Aliona SLUTU (reclamant)
împotriva
Serghei SLUTU (pârât)
cu participarea minorilor Nicolae SLUTU și *****, autorității 
publice autoritatea tutelară teritorială din 
NISPORENI, 
privind desfacerea căsătoriei • determinarea domiciliului al copilului minor • încasarea pensiei 
de întreținere pentru copilul minor • încasarea cheltuielilor de judecată;
JUDECĂTORIA UNGHENI, în numele căreia examinează judecătorul specializat în materie 
civilă:
Președintele ședinței: Constantin CHILIAN, judecător
și Tatiana CHIORESCU, grefier de ședință,
a constatat că pârâtul a fost de acord cu desfacerea căsătoriei și determinarea domiciliului 
copiilor minori cu mama, inclusiv să plătească o pensie pentru fiecare copil – 50 % din minim 
de existență;
a stabilit dezbaterile judiciare în ședință de judecată publică, desfășurată oral în limba română 
la 2 decembrie 2025, cu participarea:
-       Reprezentantul reclamantului, avocatul Maria ARABADJI;
-       Reprezentantul pârâtului, prin procură, Andrei SLUTU;
și a continuat examinarea în lipsa participanților înștiințați legal, deoarece:
-       Reclamantul Aliona SLUTU și pârâtul Serghei SLUTU au acceptat să fie reprezentați de avocat 
și, după caz, reprezentat prin procură, fără a fi prezenți în ședință; 
Aliona SLUTU v. Serghei SLUTU
Pagină  | 2
a prezentat raportul asupra cauzei și a clarificat, cu participarea avocatei și reprezentantei, 
circumstanțele importante; a analizat explicațiile scrise de reclamant și pârât; a luat cunoștință 
de înscrisuri; a ascultat avizul – concluzie al autorității tutelare teritoriale din NISPORENI; a pus 
în discuție minimul de existență semestrul I, minori (7 – 17 ani), orașe mici, anul 2025 (3.363,5 
lei) și salariul mediu brut la data judecării pe țară, 2025, (15.487,80 de lei), cu valoare netă 
calculată [21 % deduceri] – (12.693 de lei), salariul minim pentru 2025 (5.500 de lei); 
a aplicat, în principiu, următoarele dispoziții legale:
-       art. 35, art. 37 alin. (1) și (3), art. 74 alin. (1) și (3) și art. 76; art. 63 alin. (1 1), (2) și (3) Cod 
familie;
-       art. 99 alin. (1) din Codul familiei; art. 39 alin. (3) din Codul familiei și art. 98 alin. (1); 211 
alin. (3) și art. 212 alin. (5), art. 236 și art. 256 alin. (1) lit. a) din Codul de procedură civilă;
a amânat deliberarea și adoptarea hotărârii pentru 10 și, după caz, 12 decembrie 2025, în 
condițiile art. 236 alin. (1) din Codul de procedură civilă; în urma căreia
pronunță dispozitivul hotărârii, care a fost adoptat la aceeași dată:
În numele LEGII, 
instanța de judecată
1.Admite cererea formulată de pârâtul Serghei SLUTU, prin care a fost de acord cu desfacerea 
căsătoriei și determinarea domiciliului copiilor minori cu reclamanta. 
2.Admite parțial acțiunea civilă intentată de reclamantul Aliona SLUTU ***** împotriva 
pârâtului Serghei SLUTU (*****.
3.Hotărăște să desfacă căsătoria încheiată între Aliona SLUTU și Serghei SLUTU, 
înregistrată de către Serviciul stare civilă NISPORENI și în actul de căsătorie *****, în 
măsura în care ambii soți au insistat asupra divorțului și lipsește voința lor de a continua viața 
împreună.
4.Hotărăște să stabilească domiciliul copiilor minori, Sergiu SLUTU *****, ***** și *****, 
cu reclamantul Aliona SLUTU, având în vedere că pârâtul este de acord cu această pretenție, 
acesta păstrându-și drepturile și obligațiile egale față de copil.
5.Hotărăște că pârâtul Serghei SLUTU este obligat să plătească, în fiecare lună, pensia de 
întreținere într-o sumă bănească fixă în mărime de 2.500 de lei (două mii cinci sute), pentru 
fiecare copil, ***** ***** prin intermediul reclamantului Aliona SLUTU, începând cu 22 
aprilie 2025, până la atingerea majoratului acestora; sumă care se recalculează anual, în luna 
aprilie, potrivit art. 108 din Codul familiei, fără a fi necesară pronunțarea unei noi hotărâri.
6.Respinge restul sumei cerute cu titlu de pensie, deoarece nu a fost probată în mărime 
integrală.
7.Ia act că reclamantul nu a cerut să-i fie restituite cheltuielile de judecată din contul pârâtului.
8.Hotărăște că pârâtul Serghei SLUTU este obligat să plătească în bugetul de stat suma 
bănească în mărime de 4.149,97 de lei (patru mii una sută patruzeci și nouă de lei și 97 
de bani), pentru taxa de stat calculată din suma totală a pensiei de întreținere pentru un an 
potrivit formulei stabilite în Legea nr. 213/2023. 
9. Pârâtul Serghei SLUTU este obligat să plătească pensia de întreținere pentru copii minori, 
conform hotărârii, în termen de 15 zile de la pronunțarea acesteia. După expirarea acestui 
termen, creditorul poate solicita executarea silită a hotărârii conform Codului de executare.
Aliona SLUTU v. Serghei SLUTU
Pagină  | 2
10.Hotărârea judecătorească poate fi atacată cu apel la Curtea de Apel NORD în termen de 30 
de zile de la data pronunțării dispozitivului hotărârii, prin intermediul Judecătoriei Ungheni.
11.Hotărârea judecătorească va fi expediată la organul de stare civilă din raza teritorială în 
termen de 3 (trei) zile de la rămânerea definitivă pentru înregistrarea divorțului.
Hotărârea judecătorească se expediază participanților și se publică pe– 
„https://jun.instante.justice.md/”. 
Fiecare participant are dreptul de a solicita întocmirea hotărârii integrale, în termen de 30 de zile de 
la pronunțarea dispozitivului hotărârii. Termenul de 30 de zile este un termen de decădere. 
Constantin CHILIAN
judecător
În cauza civilă nr. 2-1342/2025 (nr. electronic – 2 – 25054288 – 51 – 2 - 22042025), 
având ca obiect cererea de chemare în judecată de mai sus, 
JUDECĂTORIA UNGHENI, 
în numele căreia examinează judecătorul specializat în materie civilă: 
Constantin CHILIAN, judecător
În conformitate cu art. 236 alin. (1) din Codul de procedură civilă, în urma deliberării, 
președintele ședinței [pronunță dispozitivul hotărârii] și explică succint motivele hotărârii (...).
Pentru a respecta această obligație, voi explica pe scurt motivele principale care au stat la baza 
hotărârii date, pentru a înțelege cum am analizat dovezile și am aplicat legea. Vreau să menționez 
că aceste motive, împreună cu alte argumente, vor fi detaliate în motivarea scrisă a hotărârii, dacă 
va fi cerută.
În cazul de față, instanța de judecată constată că pârâtul Serghei SLUTU a fost de acord cu (i) desfacerea 
căsătoriei și (ii) stabilirea domiciliului copiilor minori cu reclamanta. Totuși, acesta a fost împotrivă să 
plătească câte 3.000 de lei pentru fiecare copil, propunând 50 % din minim de existență (1.700 de lei). 
Din acest motiv, judecătorul se va opri mai detaliat la ultimul capăt de cerere, și anume: 
În ceea ce privește încasarea pensiei de întreținere, judecătorul a reținut următoarele:
În drept, pentru a soluționa cauza civilă, instanța de judecată reține următoarele împrejurări: 
a)    Judecătorul determină mărimea pensiei de întreținere în funcție de (i) nevoile actuale pentru 
creșterea copilului, menținând [dacă e posibil] nivelul anterior; (ii) starea materială și familială a 
fiecărui părinte, care indică capacitatea lor reală de plată; (iii) alte împrejurări importante; și (iv) 
suma să nu fie mai mică decât 50 % din minimul de existență. Astfel, se constată:
(i)       Nicio parte nu a dovedit convingător nevoile lunare anterioare sau actuale ale copilului. 
Reclamanta solicită de la pârât suma de 3.000 de lei pentru fiecare copil, însă omite să-și 
precizeze propria contribuție la cheltuielile de întreținere. În plus, reclamanta nu a dovedit 
destinația exclusivă a sumelor anterioare. Caracterul variabil al transferurilor (500 – 600 de 
EUR), alături de lipsa locului de muncă al mamei, indică faptul că banii erau expediați 
pentru întreținerea întregii familii, și nu strict pentru copii. La fel, reclamanta nu a 
demonstrat că a schimbat locul de trai în România cu acceptul pârâtului. Această decizie 
unilaterală nu poate fi pusă în sarcina pârâtul în ceea ce privește nivelul de trai al minorilor. 
În lipsa unor dovezi, judecătorul va reține minimul de existență ca punct de pornire. În mod 
ideal, părinții ar împărți egal această sumă. Totuși, minorii locuiesc cu mama, iar pârâtul nu 
Aliona SLUTU v. Serghei SLUTU
Pagină  | 2
cunoaște locul exact al aflării lor. Așadar, instanța trebuie să analizeze dacă această sumă 
poate fi împărțită egal sau poate fi pusă în mai mare parte pe pârât. 
(ii)     Reclamanta, prin avocată, afirmă că este angajată, asigurând astfel un sprijin financiar 
direct minorilor. Totodată, ea poartă singură întreaga responsabilitate a creșterii zilnice a 
copiilor. Acest efort continuu depășește simpla obligație materială. Pârâtul, în schimb, nu 
participă la aceste treburi zilnice. El nu are un program de vizite oficial pentru a împărți 
greutățile creșterii copiilor. Lipsa ajutorului fizic trebuie compensată cu bani. De aceea, 
instanța consideră că tatăl trebuie să acopere 75% din suma necesară traiului copiilor.
Pe de altă parte, pârâtul nu a prezentat acte despre salariul exact. Totuși, el recunoaște că 
lucrează în construcții în Irlanda. Acest fapt îi permite să câștige cel puțin cât salariul 
mediu din Moldova. Acesta nu a contestat această prezumție că veniturile sale actuale 
depășesc salariul mediu din Moldova. La fel, instanța observă că el este tânăr și apt de 
muncă. Mai mult, istoricul familiei demonstrează că pârâtul realiza anterior venituri 
superioare soției. Prin urmare, părțile nu pot avea obligații financiare egale. Diferența de 
venituri și lipsa implicării fizice îl obligă pe tată să plătească mai mult de jumătate. 
În concret, mărimea pensiei va varia între 2.115 de lei și 2.500 de lei. În primul rând, 
obligația totală de întreținere pentru 3 copii este limitată la 1/2 din venituri, ceea ce 
echivalează cu suma totală de 6.346,50 lei din salariu mediu realizat. Împărțind acest 
plafon legal la numărul de copii, rezultă un cuantum maxim per copil de 2.115,50 lei. În al 
doilea rând, tatăl trebuie să asigure circa 75 % din minim de existență, circa 2.500 de lei. 
(iii)   Nu sunt alte împrejurări importante. 
(iv)    Suma cerută de reclamantă și oferită de pârât se încadrează în cerința (iv). 
Prin urmare, instanța de judecată consideră că reclamanta nu a demonstrat că nevoile actuale sunt cu mult 
mai mari decât minimul de existență. Pe de altă parte, suma de 2.500 de lei este rezonabilă. Aceasta nu 
este o povară prea mare pentru [pârât], chiar dacă el nu a propus o altă sumă. Astfel, copilul ar avea un 
buget lunar, care ar asigura minimul de existență și ar păstra nivelul anterior al acestuia. În consecință, 
judecătorul respinge diferența de bani cerută în plus de reclamantă.