Dosar nr. PIGD 1-25123759-28-1-29082025                                        Nr. manual 1-125/2025
SENTINȚĂ
în numele legii
11 decembrie 2025                                                                                               or. Ocnița
Judecătoria Edineț, sediul Ocnița
Instanța compusă din 
Președintele ședinței, judecător                             Dolghieri Dan
Grefier                                                                   Galușca Ina 
Cu participarea procurorului Gorban Rada și avocatului Raducan Irina
judecând în ședința publică, în conformitate cu art. 364 1 CPP al RM, în baza probelor 
administrate în faza de urmărire penală, cauza penală de învinuire a lui Gordei *****, IDNP: 
*****, născut la *****, domiciliat în***** cetățean al Republicii Moldova, de naționalitate 
moldovean, studii medii speciale, supus serviciului militar, celibatar, fără persoane la întreținere, 
neangajat în câmpul muncii, fără antecedente penale,
-                        în săvârșirea infracțiunilor prevăzute de art. 217 alin. (2) și art. 27, 248 alin. (6) 
CP al RM.
Termenul de examinare a cauzei 29 august 2025 – 11 decembrie 2025.
A CONSTATAT:
Gordei *****, a.n.*****, domiciliat în*****, la 16.03.2025, în jurul orelor 13.50, s-a 
prezentat la punctul de trecere a frontierei de stat ”Otaci-Moghiliov-Podolisk”, pe direcția 
”pietoni-intrare” în Republica Moldova, la care în timpul controlului, de către angajații poliției 
de frontieră, au fost depistate 8 fiole cu inscripția «Hалбуфин 10 мг/мл».
Conform raportului de constatare tehnico-științificănr. 32/12-R-1249 din 29.05.2025, 
substanța lichidă, incoloră, transparentă, prezentată în 8 fiole din sticlă cu inscripția «Hалбуфин 
10 мг/мл», depistată și ridicată la data de 16.03.2025 de la cet. Gordei *****, născut la*****, 
reprezintă preparat medicamentos, care conține 0,080 g. substanță stupefiantă nalbufină.
Conform Listei substanțelor stupefiante, psihotrope și a plantelor care conțin astfel de 
substanțe, depistate în trafic ilicit, precum și cantitățile acestora, aprobată prin HG nr. 79 din 
23.01.2006, cantitatea de nalbufina de la 0,03-5,0 g. se consideră de proporții mari.
Tot Gordei ***** la 16.03.2025, în jurul orelor 13.50, traversând frontiera de stat din 
Ucraina în Republica Moldova, s-a prezentat la punctul de trecere a frontierei de stat ”Otaci-
Moghiliov-Podolisk”, pe direcția ”pietoni-intrare” în Republica Moldova, la care în timpul 
controlului, de către angajații poliției de frontieră, au fost depistate 8 fiole cu inscripția 
«Hалбуфин 10 мг/мл».
Conform raportului de constatare tehnico-științifică nr. 32/12-R-1249 din 29.05.2025, 
substanța lichidă, incoloră, transparentă, prezentată în 8 fiole din sticlă cu inscripția «Hалбуфин 
10 мг/мл», depistată și ridicată la data de 16.03.2025 de la cet. Gordei *****, născut la*****, 
reprezintă preparat medicamentos, care conține 0,080 g. substanță stupefiantă nalbufină.
Conform Listei substanțelor stupefiante, psihotrope și a plantelor care conțin astfel de 
substanțe, depistate în trafic ilicit, precum și cantitățile acestora, aprobată prin HG nr. 79 din 
23.01.2006, cantitatea de nalbufina de la 0,03-5,0 g. se consideră de proporții mari.
În ședință de judecată inculpatul Gordei ***** prin cererea scrisă personal, a recunoscut 
în totalitate faptele indicate în rechizitoriu, şi-a recunoscut vina, nesolicitând administrarea de 
probe noi, şi a solicitat examinarea cauzei penale în baza probelor administrate la urmărirea 
penală, pe care le recunoaște şi asupra cărora nu are obiecții.
Apărătorul inculpatului Gordei ***** - avocatul Raducan Irina şi acuzatorul de stat - 
procurorul Gorban Rada au susținut cererea înaintată de inculpat. 
Constatând că, probele administrate la urmărirea penală stabilesc fapta inculpatului, 
instanța a admis cererea acestuia de judecarea cauzei în ordinea prevăzută în art. 364 1 CPP, în 
baza probelor administrate în faza  urmăririi penale.
În ședința de judecată inculpatul Gordei *****, fiind audiat sub jurământ, vina a 
recunoscut integral și a declarat instanței că, la data de 16 martie 2025, a plecat la Ucraina pentru 
a face cumpărături. La întoarcere a trecut prin farmacie pentru ași lua careva pastile împotriva 
durerilor de spate. A menționat că are dureri de spate de mai mulți ani și a concretizat că a 
cumpărat din farmacie câteva ampule de „Nalbufin”, pe care farmacista i le-a recomandat ca un 
preparat foarte bun împotriva durerilor. La întrebarea adresată a comunicat că pentru procurarea 
„Nalbufinului” nu a avut nevoie de o rețetă. A mai adăugat că la ieșirea din Ucraina nu a avut 
careva problema, dar la intrare în Republica Moldova, i s-a comunicat că trecerea peste frontiera 
de stat a ampulelor de „Nalbufin” este interzisă, invocând că el nu a cunoscut despre acest fapt. 
S-a căit sincer în cele săvârșite.
Pe lângă recunoașterea vinovăției de către inculpatul Gordei *****, vinovăția acestuia a 
fost dovedită şi prin probe administrate la urmărirea  penală și examinate în ședință de judecată, 
şi anume prin:
- procesul-verbal de sesizare despre săvîrșirea sau pregătirea pentru săvîrșirea infracțiunii, 
întocmit de către reprezentantul organului de constatare al Direcției regionale Nord a IGPF șef-
adjunct al Sectorului Poliției de Frontieră ”Otaci”, prin care este sesizat organul de urmărire 
penală despre faptul că la 16.03.2025, în jurul orelor 14.00, în PTFS ”Otaci-Moghiliov-Podolsk”, 
pe direcția pietoni intrare în R. Moldova, conform operațiunii Antidrogus-2025, de către agent-
șef adjunct Ivșin*****, în comun cu colaboratorii Serviciului Vamal, în urma controlului de 
nivel 2, la cet. Gordei *****, a.n.*****, b/i *****, eliberat la 28.12.2016, în buzunarul interior 
al scurtei au fost depistate 8(opt) fiole de nalbufină, care conform raportului de constatare 
tehnico-științifică nr. 34/12-S-1948 din 02.06.2025 reprezintă preparat medicamentos care 
conține substanță stupefiantă nalbufină (f. d.4);
-   procesul-verbal privind controlul de frontieră, întocmit la 16.03.2025 de către 
reprezentantul poliției de frontieră inspector principal Alexei Chiriac și reprezentantul 
Serviciului vamal căpitan Benderleu Oleg (f.d.14);
-   ordonanța și procesul-verbal de ridicare din 16.03.2025, potrivit cărora de la cet. 
Gordei ***** au fost ridicate 8 fiole de ”Nalbufin” a cîte 1 ml. Fiecare (f.d.15-16);
-   raportul de constatare tehnico-științifică nr. 34/12-R-1249 din 29.05.2025 prin care se 
concluzionează că substanța lichidă incoloră, transparentă, prezentată în 8(opt) fiole din sticlă, cu 
inscripția «Hалбуфин 10 мг/мл», depistată și ridicată la data de 16.03.2025 de la cet. Gordei 
*****, născut la*****, reprezintă preparat medicamentos, care conține 0,080 g. substanță 
stupefiantă nalbufină (f.d.23-24);
-   ordonanței de recunoaștere în calitate de corp delict din 18.08.2025, prin care a fost 
dispusă recunoașterea în calitate de corp delict a 8(opt) fiole de nalbufină, ridicată la data de 
16.03.2025 de la cet. Gordei ***** (f.d.42);
-    declarațiile martorului Chiriac Alexei, care relatează referitor la cele întâmplate că, în 
luna martie 2025, activa în calitate de șef de schimb al SPF ,,Otaci”, al DR Nord a IGPF. 
La data de 16 martie 2025 i-a fost vizat spre examinare materialul de control înregistrat la 
16.03.2025, în REI-II al Direcției regionale Nord a Inspectoratului General de Frontieră al MAI, 
cu nr. 20258710413, pe faptul că la orele 14.00, în PTFS ,,Otaci-Moghiliov Podolsk", pe direcția 
pietoni intrare în Republica Moldova, conform operațiunii Antidrogus-2025, de către agent-şef 
adjunct Ivșin*****, în urma controlului de nivel 2, al cet. MDA: Gordei *****, a.n.*****, b/i 
*****, eliberat la 28.12.2016, dom.*****, în buzunarul interior al scurtei au fost depistate 8 
(opt) fiole cu inscripția «Hалбуфин 10 мг/мл» a câte 1 ml. fiecare, nedeclarate la Serviciul 
Vamal al RM. 
Tot la 16.03.2025, fiind audiat asupra circumstanțelor cazului, cet. Gordei ***** a 
explicat că a procurat aceste medicamente pentru a le folosi personal și că nu a cunoscut despre 
faptul că sunt interzise de lege.
În cadrul examinării materialului respectiv, la data de 20.03.2025 a fost
expediat demersul nr. 35/31/09-1519 din 20.03.2025 către Centrul tehnico-
criminalistic şi Expertize Judiciare, pentru efectuarea constatării tehnico-științifice a celor 8 (opt) 
fiole cu inscripția «Hалбуфин 10 мг/мл»a câte 1 ml. fiecare, în scopul stabilirii dacă fiolele 
menționate supra conțin careva substanțe stupefiante, psihotrope şi/sau precursori ai acestora. 
La data de 24.06.2025 a parvenit Raportul de constatare tehnico-științifică de la
Centrul Tehnico-Criminalistic şi Expertize Judiciare nr. 34/12-S-1948 din 02.06.2025, potrivit 
căruia: ”Lichidul incolor şi transparent prezentat în 8 (opt) ampule din sticlă cu inscripția 
«Hалбуфин 10 мг/мл», ridicate la data de 16.03.2025, de la cet. MDA - Gordei *****, 
a.n.*****, din buzunarul interior al scurtei, reprezintă preparatul medicamentos care conține 
substanță stupefiantă - nalbufină. 
Reieşind din faptul că, în urma investigării cazului menționat sunt prezente
elementele componente de infracțiune, prevăzute de Cod penal, materialul dat l-a înregistrat în 
R-1 ,,Registrul de evidență a sesizărilor cu privire la infracţiuni" al Direcției regionale Nord a 
Inspectoratului General al Poliţiei de Frontieră al MAI, pentru examinarea şi adoptarea deciziei 
în ordinea art. 274 Cod de procedură penală (f.d.38-39);
- declarațiile martorului Ivșin*****, care a comunicat că activează în calitate de subofițer 
superior al UCF a SPF ,,Otaci” al DR Nord a IGPF. 
La data de 16 martie 2025, conform misiunii de serviciu, se afla la controlul trecerii 
frontierei de stat la PTF ,,Otaci, în calitate de minor al patrulei.
În jurul orelor 13:50, în timpul controlului de nivelul 2, pe direcția ,,pietoni-intrare” în 
Republica Moldova, s-a prezentat cet. Gordei *****, a.n.*****, b/i *****, eliberat la 
28.12.2016, dom.*****.
În timpul controlului, în buzunarul interior al scurtei cet. Gordei *****, au fost depistate 
8 fiole cu inscripția «Hалбуфин 10 мг/мл», a câte 1 ml fiecare, nedeclarate la Serviciul Vamal al 
R. Moldova.
Despre acest caz a raportat imediat conducerii, pentru documentarea în ordinea stabilită 
(f.d.40-41).
Reieșind din cele elucidate supra, instanţa de judecată ajunge la concluzia că vina 
inculpatului în săvârșirea infracțiunilor prevăzute de art. 217 alin. (2) și art. 27, 248 alin. (6) CP a 
fost dovedită pe deplin, iar acțiunile inculpatului Gordei *****  sunt  corect  calificate în  baza 
art. 217 alin. (2) Cod Penal după indicele –  „păstrarea drogurilor, săvârșită în proporție mari şi 
fără scop de înstrăinare” și în  baza art. 27, 248 alin. (6) Cod Penal după indicele – Tentativă de 
Contrabanda, adică „introducerea pe teritoriul Republicii Moldova, atât prin locuri stabilite 
pentru control vamal, prin ascundere în locuri special pregătite și adaptate în acest scop, prin 
nedeclarare în documentele vamale, a drogurilor, precursorilor, etnobotanicelor sau analogilor 
acestora”.
La individualizarea pedepsei inculpatului, instanța de judecată ține cont de prevederile art. 
7 şi 75 Cod Penal, şi se va conduce  de criteriile ce asigură  aplicarea față de  acesta a unei 
pedepse echitabile, legale şi individualizate.
Deci, conform  prevederilor art. 7 Cod Penal, la aplicarea legii penale se ține cont de 
caracterul şi gradul prejudiciabil al infracțiunii săvârșite, de persoana celui vinovat şi de 
circumstanțele cauzei care atenuează ori agravează răspunderea penală. Nimeni nu poate fi supus 
de două ori urmăririi penale şi pedepsei penale pentru una şi aceeași faptă.
Iar potrivit art. 75 alin. (1) Cod Penal, persoanei recunoscute vinovate de săvârșirea unei 
infracțiuni i se aplică o pedeapsă echitabilă în limitele fixate în Partea specială a prezentului cod 
şi în strictă conformitate cu dispozițiile Părţii generale a prezentului cod. La stabilirea categoriei 
şi termenului pedepsei, instanța de judecată ține cont de gravitatea infracțiunii săvârșite, de 
motivul acesteia, de persoana celui vinovat, de circumstanțele cauzei care atenuează ori 
agravează răspunderea, de influența pedepsei aplicate asupra corectării şi reeducării vinovatului, 
precum şi de condițiile de viață ale familiei acestuia.
Prin urmare, instanța de judecată reține, că inculpatul Gordei ***** a recunoscut vina pe 
deplin, anterior nu a fost condamnat (f.d.45), conform cazierului contravențional la răspundere 
contravențională a fost atras de șase ori (f.d.46), la locul de trai se caracterizează pozitiv (f.d.48), 
iar la evidența medicului narcolog şi psihiatru nu se află (f. d. 50, 52).
Referitor la gravitatea infracțiunilor prevăzute de art. 217 alin. (2) și art. 27, 248 alin. (6) 
Cod  Penal, săvârșite de către inculpatul Gordei *****, instanța de judecată conform art. 16 Cod 
Penal, atestă că infracțiunile, în funcție de caracterul şi gradul prejudiciabil, se atribuie la 
categoria infracțiunilor grave și ușoare.
Circumstanțe atenuate, conform art. 76 Cod Penal - recunoașterea vinovăției și căința 
sinceră. 
Circumstanțe agravante, conform art. 77 Cod Penal – nu au fost stabilite.
Conform art. 61 Cod Penal, pedeapsa penală este o măsură de constrângere statală şi un 
mijloc de corectare şi reeducare a condamnatului ce se aplică de instanțele de judecată, în numele 
legii, persoanelor care au săvîrşit infracţiuni, cauzînd anumite lipsuri şi restricţii drepturilor lor. 
Pedeapsa are drept scop restabilirea echităţii sociale, corectarea și resocializarea condamnatului, 
precum şi prevenirea săvîrşirii de noi infracţiuni atît din partea condamnaţilor, cât şi a altor 
persoane. Executarea pedepsei nu trebuie să cauzeze suferinţe fizice şi nici să înjosească 
demnitatea persoanei condamnate.
Sancțiunea art. 217 alin. (2) Cod Penal prevede pedeapsa penală cu amendă în mărime de 
la 400 la 700 unități convenționale sau cu muncă neremunerată în folosul comunității de până la 
150 de ore, sau cu închisoare de până la 1 an.
Sancţiunea art. 27, 248 alin. (6) Cod Penal prevede pedeapsa penală cu amendă în mărime 
de la 5500 la 6500 unităţi convenționale sau cu închisoare de la 3 la 8 ani.
Instanța subliniază că potrivit modului de aplicare a pedepsei prevăzut la art. 80 alin. (1) 
Cod penal al RM, în cazul în care persoana pusă sub învinuire încheie un acord de recunoaștere a 
vinovăției, iar instanța de judecată acceptă acest acord, limitele de pedeapsă prevăzute în Partea 
specială a prezentului cod se reduc cu o treime. 
Conform prevederilor art. 80 1 alin. (1) Cod penal, în cazul în care inculpatul a recunoscut 
săvârșirea faptelor indicate în rechizitoriu şi a solicitat ca judecata să se facă pe baza probelor 
administrate în faza de urmărire penală, acesta beneficiază de reducerea cu o pătrime a limitelor de 
pedeapsă prevăzute în Partea specială a prezentului cod în cazul pedepsei cu amendă, cu muncă 
neremunerată în folosul comunității sau cu închisoare. Potrivit prevederilor art. 80 1 alin. (2) Cod 
penal, în cazul în care inculpatul a recunoscut săvârșirea faptelor indicate în rechizitoriu pentru 
infracțiunile prevăzute la art.181 1–182, 239–240, 242 1, 2422, 256, art.264 alin.(2), (4), (6), art.264 1, 
324–3351, 370 şi a solicitat ca judecata să se facă pe baza probelor administrate în faza de urmărire 
penală, acesta beneficiază de reducerea cu o pătrime doar a limitei maxime de pedeapsă prevăzute în 
Partea specială a prezentului cod în cazul pedepsei cu amendă, cu muncă neremunerată în folosul 
comunității sau cu închisoare. 
Astfel, în baza art. 801 alin. (1) și (2) CP al RM, ghidându-se de limitele speciale stabilite 
pentru această infracţiune, luînd în considerație persoana inculpatului și poziția ultimului vis-a-
vis de pedeapsă, de poziția părții apărării, de concluziile acuzatorului de stat, precum și de 
circumstanțele în care s-a produs şi a fost comisă infracțiunea, instanţa de judecată găseşte 
necesară şi oportună aplicarea pedepsei penale sub formă de închisoare, după cum urmează: în 
temeiul art. 217 alin. (2) CP RM – 8 (opt) luni închisoare și în temeiul art. 27, 248 alin. (6) CP 
RM – 3 (trei) ani.
În baza art. 84 Cod penal, pentru concurs de infracțiuni prin cumul parțial al pedepselor de 
a stabili pedeapsa definitivă sub formă de închisoare pe un termen de 3 (trei) ani și 6 (șase) luni 
în penitenciar de tip semiînchis.
Conform art.90 Cod penal, a suspenda executarea pedepsei închisorii pe un termen de 
probă de 3 (trei) ani, cu dispunerea neexecutării pedepsei aplicate dacă, în perioada de probă 
fixată, inculpatul nu va săvârși o nouă infracțiune.
Cererea procurorului cu privire la încasarea de la inculpat a cheltuielilor de judecată în 
mărime de 1680 lei, instanța o consideră întemeiată și urmează a fi admisă, deoarece acestea sunt 
cheltuieli suportate pentru efectuarea raportului de constatare tehnico-științific nr. 34/12/6-R-
1248 din 28.05.2025. 
Potrivit art. 158 alin. (1) din Codul de procedură penală corpuri delicte sânt recunoscute 
obiectele în cazul în care există temeiuri de a presupune că ele au servit la săvârșirea infracțiunii, 
au păstrat asupra lor urmele acțiunilor criminale sau au constituit obiectivul acestor acţiuni, 
precum şi bani sau alte valori ori obiecte şi documente care pot servi ca mijloace pentru 
descoperirea infracţiunii, constatarea circumstanţelor, identificarea persoanelor vinovate sau 
pentru respingerea învinuirii ori atenuarea răspunderii penale. 
Conform prevederilor art. 162 al. 1 Cod de procedură penală, în cazul în care procurorul 
dispune încetarea urmăririi penale sau în cazul soluţionării cauzei în fond, se hotărăşte chestiunea 
cu privire la corpurile delicte. În acest caz: 1) uneltele care au servit la săvârşirea infracţiunii vor 
fi confiscate şi predate instituțiilor respective sau nimicite; 2) obiectele a căror circulaţie este 
interzisă vor fi predate instituțiilor respective sau nimicite; 3) lucrurile care nu prezintă nici o 
valoare şi care nu pot fi utilizate vor fi distruse, iar în cazurile în care sânt cerute de persoane ori 
instituţii interesate, ele pot fi remise acestora; 4) banii şi alte valori dobândite pe cale criminală 
sau asupra cărora au fost îndreptate acţiunile criminale se restituie proprietarului sau, după caz, 
se trec în venitul statului. Celelalte obiecte se predau proprietarilor legali, iar dacă aceştia nu sânt 
identificaţi, se trec în proprietatea statului. În caz de conflict referitor la apartenenţa acestor 
obiecte, litigiul se soluţionează în ordinea procedurii civile. Banii marcaţi, asupra cărora au fost 
îndreptate acţiunile criminale, se trec în venitul statului, iar echivalentul lor se restituie 
proprietarului de la bugetul de stat; 5) documentele care constituie corpuri delicte rămân în dosar 
pe tot termenul de păstrare a lui sau, la solicitare, se remit persoanelor interesate; 6) obiectele 
ridicate de organul de urmărire penală, dar care nu au fost recunoscute corpuri delicte, se remit 
persoanelor de la care au fost ridicate.
Reieșind din prevederile legale sus enunțate, instanța de judecată va dispune ca corpurile 
delicte recunoscute prin ordonanța din 18 august 2025 (f. d. 42), și anume: „8 fiole de 
„Nalbufină”, care se păstrează în camera de păstrare a corpurilor delicte a Inspectoratului de 
Poliție Ocnița, după definitivarea sentinței a supune nimicirii. 
Conducându-se de art.art. 384, 385, 389 CPP și 217 alin. (2) și art. 27, 248 alin. (6) CP al 
RM, instanța de judecată, 
CONDAMNĂ:
Gordei ***** se recunoaște vinovat în comiterea infracțiunii prevăzute de art. 217 alin.(2) 
Cod Penal al RM, şi i se stabilește o pedeapsă sub formă de închisoare pe un termen de 8 (opt) 
luni cu executarea pedepsei în penitenciar de tip semiînchis.
Gordei ***** se recunoaște vinovat în comiterea infracțiunii prevăzute de art. 27, 248 
alin. (6) Cod Penal al RM, şi i se stabilește o pedeapsă sub formă de închisoare pe un termen de 3 
(trei) ani cu executarea pedepsei în penitenciar de tip semiînchis. 
În conformitate cu prevederile art. 84 alin. (1) Cod penal, pentru concurs de infracțiuni, 
prin cumulul parțial al pedepselor aplicate, se stabilește lui Gordei ***** pedeapsa definitivă 
sub formă de închisoare pe un termen de 3 (trei) ani și 6 (șase) luni cu executarea pedepsei în 
penitenciar de tip semiînchis.
În temeiul art. 90 Cod penal, se dispune suspendarea condiționată a pedepsei închisorii în 
privința lui Gordei *****, stabilindu-i un termen de probă de 3 (trei) ani.
Se încasează de la inculpatul Gordei ***** în beneficiul statului cheltuieli de judecată în 
mărime de 1680 (una mie șase sute patruzeci) lei.
Corpurile delicte: „8 fiole de „Nalbufin”, care se păstrează în camera de păstrare a 
corpurilor delicte a Inspectoratului de Poliție Ocnița, după definitivarea sentinței a supune 
nimicirii. 
Sentința poate fi atacată la Curtea de Apel Nord în termen de 15 zile prin intermediul 
judecătoriei Edineţ. 
Preşedintele şedinţei 
JudecătorDolghieri Dan