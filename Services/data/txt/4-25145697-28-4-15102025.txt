Dosar nr. electronic 4-25145697-28-4-15102025
 Nr. manual  4-260/2025                                                                                                    
 
H O T Ă R Â R E
În  numele  Legii
11 decembrie 2025                                                                                          or. Briceni 
Judecătoria Edineț, sediul Briceni  
Instanța compusă din:
Președintele ședinței, judecătorul     Procopișina Aurelia
Grefier                                              Bandalac Stela 
examinând în ședință de judecată publică cauza contravențională pornită în 
privința lui Baraliuc Anatolie, născut la  *****, IDNP *****, domiciliat în satul *****, 
raionul Briceni, care se învinuiește de comiterea contravenției prevăzute la art. 116  alin. 
(1)  Cod contravențional,  
a   c o n s t a t a t  :
Baraliuc Anatolie în perioada 01 ianuarie 2024-30 decembrie 2024 prelucrând 
terenurile arabile a încălcat hotarele dintre terenurile arabile și pășune proprietate publică 
a APL ,,*****” astfel a încălcat prevederile  art.116 alin.(1) din Codul contravențional
În baza procesului-verbal cu privire la contravenție din 13 iunie 2025, acțiunile 
contravenientului Baraliuc Anatolie au fost încadrate de agentul constatator în baza 
art.116  alin. (1) Cod contravențional al R Moldova.      
În  ședința  de  judecată agentul constatator  primar comunei *****, r-nul Briceni 
Lisiuc Oleg  și contravenientul Baraliuc Anatolie  nu s-au prezentat, fiind legal citați.
  Conform art.116  alin.(1) Cod contravențional, Abaterea neautorizată de la 
proiectele de organizare a teritoriului, de ameliorare, precum şi folosirea terenurilor 
contrar destinaţiei pentru care au fost repartizate
se sancţionează cu amendă de la 6 la 18 unităţi convenţionale aplicată persoanei 
fizice, cu amendă de la 120 la 180 de unităţi convenţionale aplicată persoanei juridice.
Procesul-verbal cu privire la contravenție a fost întocmit în prezența 
contravenientului cu explicarea drepturilor și obligațiilor prevăzute de art. 34, 378, 384, 
387 și 448 Cod contravențional.  
          Instanța de judecată examinând materialele cauzei, consideră că, vina 
contravenientului Baraliuc Anatolie de comiterea contravenției prevăzute la art. 116  
alin.(1) Cod Contravențional este pe deplin confirmată prin probele administrate pe caz, 
și anume:  
-act din 17 octombrie 2024  (f.d.3);
-harta terenurilor (f.d.4-5);
- scrisoarea direcției generale teritoriale Nord a Centrului național Anticorupție din 
20 mai 2025  (f.d.8);
-proces-verbal cu privire la contravenție din 13 iunie 2025 întocmit în privința lui  
Baraliuc Anatolie în baza art.116  alin. (1) Cod contravențional al R Moldova, semnat de 
contravenient (f.d.2);
Astfel, instanţa de judecată constată că probele descrise mai sus coroborează între 
ele şi dovedesc cu certitudine vinovăţia lui Baraliuc Anatolie în săvârşirea contravenţiei 
incriminate şi urmează a fi recunoscut vinovat şi sancţionat pentru săvârşirea 
contravenţiei prevăzute de art.116  alin.(1) Cod Contravenţional.   
În conformitate cu prevederile art. 41 alin. (1) Cod contravenţional Sancţiunea 
contravenţională se aplică în funcţie de caracterul şi de gradul prejudiciabil al 
contravenţiei, de caracteristica persoanei şi de circumstanţele atenuante şi agravante.  
În conformitate cu prevederile art.art. 42, 43 Cod contravenţional careva 
circumstanţe atenuante sau agravante în acţinile lui Baraliuc Anatolie instanţa n-a 
stabilit.   
Astfel, ţinând cont de caracterul şi gradul pericolului social al contravenţiei 
săvârşite, de personalitatea lui Baraliuc Anatolie, instanţa de judecată consideră, că 
corijarea şi reeducarea contravenientului este posibilă prin aplicarea sancţiunii amenzii.     
         În baza celor expuse, în conformitate cu art. 462 Cod Contravenţional al RM , 
instanța de judecată,
H O T Ă R Ă Ș T E:   
          
Baraliuc Anatolie se recunoaște vinovat de comiterea contravențiilor prevăzute la 
art.116  alin.(1) Cod contravențional, RM, aplicând-i sancțiune sub formă de amendă în 
mărime de 6 (șase ) unități convenționale în sumă de 300 (trei sute) lei.
În conformitate cu art.34 alin.(3) Cod contravențional al Republicii Moldova, 
contravenientul este în drept să achite jumătate din amenda stabilită dacă o plăteşte în cel 
mult 3 zile lucrătoare de la data aducerii la cunoştinţă a deciziei de aplicare a sancțiunii 
contravenționale. 
Hotărârea cu drept de recurs la  Curtea de Apel Nord  în termen de  15 zile, prin 
intermediul Judecătoriei Edineț, sediul Briceni.
 
Președintele ședinței, 
judecătorul                                                                         Procopișina Aurelia