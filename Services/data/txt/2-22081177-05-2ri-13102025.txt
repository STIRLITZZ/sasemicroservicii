Dosarul nr. 2ri-53/2025                                                                                    I 
instanță
Nr. PIGD 2-22081177-05-2ri-13102025                                      judecător Guțu 
Denis                judecătoria 
Comrat
                                                                                                                   sediul 
central
D E C I Z I E
11 decembrie 2025                                                                                  mun. 
Comrat
 
Completul de judecată al Curții de Apel Sud, sediul Comrat
în componența:
președintele completului, judecătorul           Mironov Andrei
judecătorii Colev Grigori și Hudoba Valeri
examinând în conformitate cu prevederile art. 426 Cod de procedură civilă al 
RM, în ordine de recurs, fără participarea părților, recursul declarat de Așci 
Andrian și Așci Andrei împotriva încheierii judecătoriei Comrat, sediul central din 
30 iulie 2025, adoptată la cererea lichidatorului SRL ,,Simart Company”, Muntean 
Oleg privind asigurarea acțiunii, depuse în cadrul cauzei intentate la cererea 
lichidatorului SRL ,,Simart Company”, Muntean Oleg împotriva pârâților Așci 
Andrian și Așci Andrei privind tragerea la răspundere subsidiară a organului de 
conducere al debitorului SRL ,,Simart Company”,  
audiind raportul judecătorului Mironov Andrei asupra cauzei și argumentelor 
recursului declarat,
a   c o n s t a t a t:
1.Circumstanțele cauzei.
La data de 05 iunie 2025, administratorul insolvabilității SRL ,,Simart 
Company”, Muntean Oleg a depus cerere privind tragerea la răspundere subsidiară 
a membrilor organelor de conducere a debitorului SRL ,,Simart Company” în 
persoana pârâților Așci Andrian și Așci Andrei. (f.d.1-5)
Prin conținutul cererii înaintate din 05 iunie 2025, lichidatorul SRL ,,Simart 
Company”, Muntean Oleg a solicitat aplicarea măsurilor de asigurare a acţiunii 
prin aplicarea sechestrului asupra bunurilor pârâților Așci Andrian și Așci Andrei, 
în mărime de 4500989,77 lei.
2.Soluția instanței de fond.
La data de 30 iulie 2025, prin încheierea emisă de judecătoria Comrat, 
sediul central s-a admis cererea lichidatorului SRL ,,Simart Company”, Muntean 
Oleg privind asigurarea acțiunii.  
S-a aplicat sechestru asupra bunurilor şi mijloacelor financiare a lui Așci 
Andrian și Așci Andrei în mărime de 4500989,77 lei, până la devenirea definitivă a 
hotărârii judecătorești. (f.d.110)
3. Motivele și argumentele recurenților vis-a-vis de pretinsele încălcări.
La data de 22 septembrie 2025, Așci Andrian și Așci Andrei, ne fiind de 
acord cu încheierea instanței de fond, au înaintat recurs asupra acesteia prin care au 
solicitat: admiterea recursului; casarea încheierii din 30 iulie 2025, cu emiterea 
unei noi decizii prin care să fie respinsă cererea de asigurare a acțiunii depusă de 
lichidatorul SRL „Simart Company” - Muntean Oleg, anularea integrală a 
măsurilor de asigurare a acțiunii prin aplicarea sechestrului pe bunurile mobile, 
imobile și mijloacele bănești ale pârâților Așci Andrian și Așci Andrei. (f.d.113-
142)
În motivarea recursului s-a indicat că, recurenții consideră încheierea 
judecătoriei Comrat, sediul central din 30 iulie 2025 drept neîntemeiată și emisă cu 
încălcarea normelor de drept material/procedural, cu aplicarea și interpretarea 
eronată a prevederilor legale, fiind pasibilă de a fi casată integral, cu emiterea unei 
decizii prin care să fie respinsă integral cererea reclamantului/intimat - lichidatorul 
SRL „Simart Company” (în procedura falimentului), Muntean Oleg privind 
aplicarea măsurilor de asigurare a acțiunii, în cauza civilă la cererea de chemare în 
judecată depusă de lichidatorul SRL „Simart Company” privind atragerea la 
răspundere subsidiară a membrilor organelor de conducere a debitorului.
Prin cererea de chemare în judecată din 05 iunie 2025, reclamantul/intimat, 
lichidatorul SRL „Simart Company” a solicitat atragerea la răspundere subsidiară a 
membrilor organelor de conducere a debitorului în persoana pârâților Așci Andrei 
și Așci Andrian, cu încasarea din contul acestora în mod solidar a sumei de 
4500989,77 lei în contul masei debitoare și aplicarea sechestrului pe bunurile 
imobile, mobile și conturile bancare ale pârâților, în limita valorii acțiunii în sumă 
de 4500989,77 lei.
Menționează că, unicul argument invocat de lichidator în vederea solicitării 
aplicării sechestrului pe bunurile pârâților Așci Andrei și Așci Andrian constă în 
calitatea acestora de persoane fizice ce pol dispune liber de bunurile sale, având 
drept de dispoziție asupra bunurilor aflate în proprietate.
Susține că, mai grav este că solicitarea privind aplicarea măsurilor de 
asigurare la caz se bazează pe o simplă presupunere a lichidatorului că pârâții ar 
putea înstrăina bunurile lor, fără ca să existe o bănuială rezonabilă în acest sens și 
fără ca să fie demonstrat un pericol de dispariție a bunurilor pârâților sau rea-
credința acestora.
Indică că, careva alte argumente, probe, dovezi, circumstanțe - nu au fost 
invocate de către intimat la formularea și justificarea necesității aplicării măsurilor 
de asigurare a acțiunii. Menționează că, nu este clar, după care principii și temei 
juridic s-a bazat instanța la emiterea unei încheieri privind satisfacerea cerințelor 
lichidatorului și aplicarea măsurilor de asigurare solicitate.
Consideră că, intimatul și respectiv instanța de judecată au făcut trimitere pur 
formal doar la prevederile legale ale Codului de procedură civilă, care 
reglementează asigurarea acțiunii, fără să justifice și să demonstreze prin careva 
probe veridice și concludente necesitatea reală de aplicare a măsurilor de asigurare 
a acțiunii față de pârâți.
Menționează că, argumente justificative în care rezidă necesitatea aplicării 
măsurilor de asigurare și anume ce ar rezulta din pericolul de dispariție, degradare, 
înstrăinare sau risipire a bunului, proastă administrare a averii etc., eventuale 
indicii referitoare la acțiunile cu rea-credință ale pârâților de înstrăinare a 
bunurilor, care ar putea pune obstacole în privința executării viitoarei eventuale 
hotărâri judiciare, nu au fost prezentate.
Susține că, examinând cererea de asigurare a acțiunii, instanța urmează, în 
fiecare caz concret, să verifice obiectul și temeiul acțiunii principale, să determine 
natura litigiului, să verifice argumentele reclamantului referitoare la acțiunile cu 
rea-credință ale pârâtului de înstrăinare a bunurilor, care ar putea pune obstacole în 
privința executării viitoarei hotărâri judiciare.
Mai indică că, lichidatorul SRL „Simart Company” nu a prezentat careva 
probe, care să confirme existența pericolului de dispariție, degradare, înstrăinare, 
risipire a bunului sau proastă administrare de către recurenții Așci Andrei și Așci 
Andrian a bunurilor sale.
Invocă că, nu au fost prezentate probe și argumente cu privire la probabilitatea 
cauzării unui prejudiciu reclamantului - SRL „Simart Company” în cazul 
neaplicării măsurilor asigurătorii. În cererea înaintată nu sunt indicate careva 
acțiuni sau circumstanțe ce ar demonstra cu certitudine concluzia că Așci Andrei și 
Așci Andrian ar crea sau ar putea crea, în mod ireversibil, careva dificultăți în 
executarea actului judecătoresc sau chiar a face imposibilă executarea acestuia.
Reieșind din situația de fapt enunțată, raportată la textele de lege, consideră că 
cerințele de asigurare sunt nemotivate în fapt, nefiind indicate careva motive 
plauzibile, prin urmare cerințele de asigurare a acțiunii sunt neîntemeiate, iar 
încheierea instanței din 30 iulie 2025 este arbitrară și nefondată, emisă cu aplicarea 
eronată a prevederilor Codului de procedură civilă privind asigurarea acțiunii.
Susține că, instanța de fond în mod total nefondat și eronat a concluzionat 
asupra admiterii cererii privind aplicarea măsurilor de asigurare a acțiunii. 
Materialele cauzei nu conțin careva probe care ar justifica necesitatea aplicării 
măsurilor de asigurare a acțiunii solicitate de reclamantul - intimat SRL „Simart 
Company”, iar în lipsa acestora, solicitarea intimatului privind aplicarea unor astfel 
de măsuri, devine declarativă.
Consideră că, nu poate fi reținut argumentul lichidatorului SRL „Simart 
Company” din cererea de chemare în judecată referitor la aplicarea măsurilor de 
asigurare a acțiunii, precum că neaplicarea măsurilor de asigurare a acțiunii la 
etapa actuală poate face imposibilă executarea unei eventuale hotărâri judecătorești 
de admitere a acțiunii, or, evident că, insuficiența bunurilor în masa debitoare 
pentru achitarea integrală a creanțelor debitorului, nu echivalează, în mod 
obligatoriu, cu neexecutarea unei hotărâri judiciare de admitere a acțiunii.
Susține că, pericolul de imposibilitate al executării unei eventuale hotărâri 
judecătorești nu a fost probat de către reclamantul – intimat.
Menționează că încheierea instanței de fond este emisă de către instanță cu un 
formalism excesiv, or, aceasta nu conține o argumentare și o motivare în sensul 
demonstrării existenței temeiului de aplicare a măsurilor de asigurare a acțiunii, 
motiv din care încheierea respectivă este lipsită de forță de convingere și ambiguă. 
La fel apreciază eronat argumentele instanței precum că, lichidatorul a justificat 
necesitatea aplicării măsurilor de asigurare a acțiunii.
Recurenții apreciază critic această concluzie a instanței de judecată în măsura 
în care, lichidatorul nici măcar nu a încercat să justifice și să argumenteze 
necesitatea aplicării măsurilor de asigurare asupra patrimoniului pârâților Așci 
Andrei și Așci Andrian.
Suma indicată de lichidatorul Muntean Oleg este invocată în mod ilegal și 
fără un suport probatoriu, deoarece creanțele validate față de patrimoniul 
debitorului SRL ,,Simart Company” nu constituie suma de 4500989,77 lei, ci o 
sumă mult mai mică.  
Susține că, în aceste condiții, instanța de recurs urmează să corecteze 
omisiunea instanței de fond și să dispună imediat anularea acestei măsuri vădit 
nelegale, restabilind astfel ordinea de drept și garantând protecția efectivă a 
patrimoniului personal al pârâților. 
Menționează că, instanța de insolvabilitate a aplicat această măsură extremă 
fără a ține cont de circumstanțele cauzei, motiv din care solicită instanței de recurs 
să analizeze cu maximă atenție motivele prezentului recurs și să restabilească 
echilibrul între măsurile procesuale și justificarea aplicării acestor măsuri.
Își întemeiază recursul pe prevederile art. 427 lit. c), art. 181 alin. (1) al 
Codului de procedură civilă și a Hotărârii explicative a Plenului Curții Supreme de 
Justiție cu privire la aplicarea de către instanțele judecătorești a legislației ce 
reglementează asigurarea acțiunii la judecarea cauzelor civile, №32 din 
24.10.2003.
La data de 13 octombrie 2025 cauza a parvenit pentru examinare la Curtea 
de Apel Sud, sediul Comrat. (f.d.143)
4. Termenul legal de declarare a recursului.
Conform art. 8 alin. (2) al Legii insolvabilităţii, încheierile instanţei de 
insolvabilitate pot fi atacate cu recurs în termen de 15 zile de la data comunicării 
şi numai în cazurile expres prevăzute de prezenta lege. 
Completul remarcă că din materialele cauzei rezultă că încheierea instanței de 
fond a fost pronunțată la data de 30 iulie 2025, iar data recepționării încheierii 
vizate de către recurenți a fost indicată ca fiind 09 septembrie 2025, alte probe 
confirmative nu au fost anexate la materialele cauzei.
Subsecvent, recursul înaintat la data de 22 septembrie 2025, Completul de 
judecată îl apreciază ca fiind depus în termen.
La data de 17 octombrie 2025, părților le-a fost expediată copia recursului, cu 
oferirea termenului de 10 zile de la data recepționării ca să prezinte referința asupra 
recursului vizat. (f.d.146)
Careva referințe la sediul instanței de recurs din partea părților nu au parvenit.
Analizând legalitatea şi temeinicia încheierii atacate, prin prisma 
argumentelor invocate în cererea de recurs şi a materialelor din dosar, 
Completul de judecată consideră recursul neîntemeiat şi care urmează a fi 
respins cu menținerea încheierii instanţei de fond, din următoarele motive. 
Potrivit prevederilor art. 1 alin. (4) din Legea insolvabilității nr. 149 din 
29 iunie 2012, procesul de insolvabilitate se desfăşoară în conformitate cu 
prevederile Codului de procedură civilă şi cu cele ale prezentei legi.
Conform prevederilor art. 424 alin. (1) Cod de procedură civilă, Curţile 
de apel examinează recursurile declarate împotriva încheierilor emise de 
judecătorii.
În conformitate cu art. 426 alin. (3) Cod de procedură civilă, recursul 
împotriva încheierii se examinează în termen de 2 luni într-un complet din 3 
judecători, pe baza copiei certificate sau electronice a dosarului, pe baza 
recursului şi a referinţei la recurs, fără examinarea admisibilităţii şi fără 
participarea părţilor.
Potrivit prevederilor art. 427 lit. a) Cod de procedură civilă, instanţa de 
recurs, după ce examinează recursul împotriva încheierii, este în drept să respingă 
recursul şi să menţină încheierea. 
Conform art. 428 Cod de procedură civilă, decizia instanţei de recurs 
emisă după examinarea recursului împotriva încheierii rămâne irevocabilă din 
momentul emiterii. Decizia se plasează pe pagina web a instanţei la data emiterii. 
Copia deciziei se remite părţilor în termen de 5 zile de la data emiterii. 
Instanța de recurs, potrivit materialelor cauzei, atestă că la data de 05 iunie 
2025, administratorul insolvabilității SRL ,,Simart Company”, Muntean Oleg a 
depus cerere privind tragerea la răspundere subsidiară a membrilor organelor de 
conducere a debitorului SRL ,,Simart Company” în persoana pârâților Așci 
Andrian și Așci Andrei. (f.d.1-5)
Prin conținutul cererii înaintate din 05 iunie 2025, lichidatorul SRL ,,Simart 
Company”, Muntean Oleg a solicitat aplicarea măsurilor de asigurare a acţiunii 
prin aplicarea sechestrului asupra bunurilor pârâților Așci Andrian și Așci Andrei, 
în mărime de 4500989,77 lei.
La data de 30 iulie 2025, prin încheierea emisă de judecătoria Comrat, sediul 
central s-a admis cererea lichidatorului SRL ,,Simart Company”, Muntean Oleg 
privind asigurarea acțiunii.  
S-a aplicat sechestru asupra bunurilor şi mijloacelor financiare a lui Așci 
Andrian și Așci Andrei în mărime de 4500989,77 lei, până la devenirea definitivă a 
hotărârii judecătorești. (f.d.110)
La data de 22 septembrie 2025, Așci Andrian și Așci Andrei, ne fiind de 
acord cu încheierea instanței de fond, au înaintat recurs asupra acesteia prin care au 
solicitat: admiterea recursului; casarea încheierii din 30 iulie 2025, cu emiterea 
unei noi decizii prin care să fie respinsă cererea de asigurare a acțiunii depusă de 
lichidatorul SRL „Simart Company” - Muntean Oleg, anularea integrală a 
măsurilor de asigurare a acțiunii prin aplicarea sechestrului pe bunurile mobile, 
imobile și mijloacele bănești ale pârâților Așci Andrian și Așci Andrei. (f.d.113-
142)
Verificând legalitatea încheierii contestate în coraport cu materialul probator 
anexat la cauza civilă, Completul de judecată consideră întemeiată concluzia 
judecătorului instanței de fond de a admite cererea și de a aplica măsurile de 
asigurare a acțiunii stabilite prin încheierea din 30 iulie 2025.
Astfel, potrivit prevederilor art. 174 alin. (1) Cod de procedură civilă, la 
cererea participanţilor la proces, judecătorul sau instanţa dispune în aceeaşi zi 
aplicarea sau neaplicarea măsurilor de asigurare a acţiunii. Asigurarea se admite 
în orice fază a procesului până la etapa în care hotărârea judecătorească devine 
definitivă, în cazul în care neaplicarea măsurilor de asigurare a acţiunii ar face 
imposibilă executarea hotărârii judecătoreşti.
În sensul acestei norme legale, Completul de judecată reține că aplicarea 
măsurilor de asigurare a acțiunii reprezintă un instrument procesual menit să 
garanteze eficiența actului de justiție și executarea efectivă a hotărârii judecătorești 
care va fi pronunțată pe fondul cauzei.
Finalitatea instituției măsurilor asigurătorii nu este aceea de a sancționa partea 
pârâtă sau de a prejudeca soluția asupra fondului litigiului, ci de a conserva starea 
de fapt și de drept existentă până la pronunțarea unei hotărâri definitive, prevenind 
riscul ca, prin acțiuni unilaterale ale debitorului, executarea unei eventuale hotărâri 
favorabile reclamantului să devină imposibilă sau iluzorie.
Examinând circumstanțele concrete ale cauzei, Completul stabilește că 
cererea lichidatorului SRL „Simart Company” a fost întemeiată pe constatarea unei 
datorii substanțiale în sumă de 4500989,77 lei, rezultate din gestionarea 
necorespunzătoare a patrimoniului debitorului și din acțiunile presupus abuzive ale 
pârâților Așci Andrei și Așci Andrian. Din materialele dosarului rezultă că, în 
informația Agenției Servicii Publice, Departamentul înregistrare și licențiere a 
unităților de drept, în calitate de administrator statutar al debitorului SRL „Simart 
Company” figurează Așci Andrian. Totodată, conform procurii din 19 martie 2019, 
administratorul a împuternicit pe Așci Andrei să reprezinte interesele „Simart 
Company” SRL pe un termen de 3 ani.
Contrar susținerilor recurenților, Completul constată că instanța de fond a 
expus în mod clar și suficient raționamentele care au determinat necesitatea 
aplicării sechestrului asupra bunurilor și mijloacelor financiare ale lui Așci Andrei 
și Așci Andrian, raportându-se la caracterul valoric al creanței și la conduita 
procesuală și extra-procesuală a acestora.  
Totodată, instanța de recurs constată că recurenții nu au prezentat probe 
concludente care să răstoarne această constatare sau să demonstreze inexistența 
pericolului invocat. 
De asemenea, se reține că măsura aplicată respectă principiul 
proporționalității, întrucât nu urmărește lipsirea lui Așci Andrei și Așci Andrian de 
dreptul de proprietate, ci doar restricționează temporar dreptul de dispoziție asupra 
bunurilor, până la soluționarea definitivă a litigiului. Astfel, ingerința în dreptul 
patrimonial al recurenților este justificată de un scop legitim – protejarea 
intereselor patrimoniale ale creditorilor debitorului insolvabil – și este 
proporțională cu gravitatea riscului de sustragere de la executare. 
Completul mai notează că jurisprudența constantă a Curții Supreme de Justiție 
statuează că, în cauzele ce decurg din procedura de insolvabilitate, instanțele 
trebuie să manifeste o diligență sporită în aplicarea măsurilor asigurătorii, pentru a 
garanta efectivitatea procesului de recuperare a masei debitoare.
Totodată, argumentele recurenților precum că instanța de fond neîntemeiat i-a 
aplicat sechestru „cerințele de asigurare sunt nemotivate în fapt, nefiind indicate 
careva motive plauzibile, prin urmare cerințele de asigurare a acțiunii sunt 
neîntemeiate, iar încheierea Judecătoriei Comrat, sediul Central nr. 2i-13/9-2022 
din 30.07.2025 este arbitrară și nefondată, emisă cu aplicarea eronată a 
prevederilor Codului de procedură civilă privind asigurarea acțiunii”, Completul 
de judecată le consideră ca fiind neîntemeiate și declarative, întrucât, din analiza 
materialelor dosarului, rezultă că măsura dispusă de instanța de fond nu are natură 
sancționatorie, ci reprezintă o măsură procesuală cu caracter exclusiv preventiv, 
care este menită să asigure eficiența executării eventualei hotărâri judecătorești 
pentru viitor, iar normele legale în vigoare au fost corect aplicate. 
Astfel, sechestrul dispus de instanța de fond nu împiedică recurenții să dețină 
și să utilizeze bunurile în limitele normale ale folosinței lor, ci doar restricționează 
posibilitatea de înstrăinare, gajare ori grevare a acestora, până la pronunțarea unei 
hotărâri definitive. Această limitare temporară nu echivalează cu o blocare a 
activității economice sau a vieții personale a acestora, ci urmărește menținerea 
situației juridice actuale pentru a garanta executarea eventuală a unei hotărâri 
judecătorești.
Completul reține că simpla nemulțumire a părților față de amploarea măsurii 
asigurătorii nu constituie, prin ea însăși, temei pentru revocarea acesteia, or, 
instanța de fond a aplicat-o proporțional cu valoarea pretențiilor și cu natura 
riscului identificat.
Prin urmare, invocarea caracterului pretins disproporționat al măsurii nu este 
susținută de probe concludente, iar simpla apreciere subiectivă a recurenților nu 
pot răsturna constatarea legală și temeinică a instanței de fond privind necesitatea 
aplicării sechestrului asupra bunurilor și mijloacelor financiare a lui Așci Andrei și 
Așci Andrian pentru protejarea masei credale.
În urma celor supra indicate, Completul de judecată conchide că încheierea 
primei instanțe emisă la data de 30 iulie 2025 este legală, temeinică și adoptată cu 
respectarea dispozițiilor procedurale incidente, întrucât instanța de fond corect a 
aplicat și a interpretat normele de drept material și procesual referitoare la 
instituirea măsurilor de asigurare a acțiunii, în baza unei aprecieri juste a 
circumstanțelor de fapt și a riscurilor constatate în cauză. 
În contextul dat, instanța de recurs reiterează că argumentele invocate de către 
Așci Andrei și Așci Andrian în recursul declarat nu pot fi reținute de către instanță, 
întrucât acestea reprezintă simple dezacorduri cu soluția instanței de fond, nefiind 
susținute de probe noi sau de argumente juridice apte să răstoarne constatările 
acesteia iar criticile formulate au un caracter general și declarativ, nefiind de natură 
să demonstreze existența unor erori de drept sau de fapt care să atragă casarea 
încheierii contestate.
Raportând circumstanţele de fapt ale cauzei la prevederile legale enunţate mai 
sus, şi ținând cont de faptul că încheierea instanţei de fond este legală și întemeiată, 
iar argumentele invocate de către recurenți au fost statuate de Complet ca fiind 
neîntemeiate, instanța de recurs concluzionează că recursul înaintat de Așci Andrei 
și Așci Andrian împotriva încheierii judecătoriei Comrat, sediul central din 30 iulie 
2025, adoptată la cererea lichidatorului SRL ,,Simart Company”, Muntean Oleg 
privind asigurarea acțiunii, este nefondat, motiv din care acesta urmează a fi 
respins, cu menținerea încheierii emise de instanța de fond.
În baza celor expuse și în conformitate cu prevederile art. 426, art. 427 lit. a), 
art. 428 Cod de procedură civilă al RM, Completul de judecată 
D E C I D E:
Se respinge recursul declarat de Așci Andrian și Așci Andrei.  
Se menține încheierea judecătoriei Comrat, sediul central din 30 iulie 2025, 
adoptată la cererea lichidatorului SRL ,,Simart Company”, Muntean Oleg privind 
asigurarea acțiunii, depuse în cadrul cauzei intentate la cererea lichidatorului SRL 
,,Simart Company”, Muntean Oleg împotriva pârâților Așci Andrian și Așci Andrei 
privind tragerea la răspundere subsidiară a organului de conducere al debitorului 
SRL ,,Simart Company”. 
Decizia este irevocabilă din momentul emiterii și se plasează pe pagina web a 
instanţei. 
Președintele completului, judecător:           Judecător:                        Judecător: 
   Mironov Andrei                            Colev Grigori                  Hudoba Valeri   