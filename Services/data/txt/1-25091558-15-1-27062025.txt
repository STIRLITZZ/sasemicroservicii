Dosar nr. 1-253/2025
PIGD 1-25091558-15-1-27062025
S E N T I N Ţ Ă
În numele Legii
11 decembrie 2025                                                                                     municipiul Cahul
Judecătoria Cahul, sediul Central
Instanța de judecată în componența:
Președintelui ședinței, judecătorului                                 Aliona Sârbu
Grefierului                                                                         Livia Moldovanu
Cu participarea:
Procurorului                                                                      Irina Bahnari
Apărătorului inculpatului, avocat                                     Victoria Palencu
Inculpatului                                                                       Oleksandr Tokarskyi
Interpretului                                                                       Raisa Ivanov
examinând în ședință judiciară publică, în procedura privind acordul de recunoaștere a 
vinovăției, în condițiile art. 509 din Codul de procedură penală, cauza penală în privința lui
Tokarskyi Oleksandr *****, născut la *****, în *****, 
IDNP *****/ CNP *****, *****, domiciliat în *****, 
*****
învinuit de comiterea infracțiunii prevăzute de art. 361 alin. (2) lit. b) din Codul penal
Urmare a examinării cauzei penale, instanţa de judecată,-
C O N S T A T Ă :
Partea descriptive
Tokarskyi Oleksandr, în anul 2021, la dată nestabilită de organul de urmărire penală, 
aflându-se în Ucraina, având intenţia deţinerii unui document oficial fals care acordă drepturi și 
anume dreptul de a conduce mijloace de transport, de comun acord și prin înţelegere prealabilă 
cu persoane necunoscute, care nu au fost stabilite de către organul de urmărire penală la moment, 
primul a avut o înțelegere în vederea confecționării unui permis de conducere fals eliberat de 
autoritățile Ucrainei, pentru perfectarea documentului oficial fals achitând suma de 300 de dolari 
(SUA).
Ulterior, peste o perioadă nestabilită de timp, în circumstanțe neidentificate de către 
organul de urmărire penală, cetățeanul *****: Tokarskyi Oleksandr, având scopul deținerii 
documentului oficial fals, a primit de la persoana neidentificată permisul de conducere al 
Ucrainei, cu seria și numărul *****, eliberat la data de *****, pe numele Tokarskyi Oleksandr, 
născut la *****, cu categoriile de vehicul admise „*****”, care l-a deținut până la data de 
25.03.2025, aproximativ ora 19:13 min., când s-a prezentat pe sensul de „ieșire” din Republica 
Moldova, în punctul de trecere al frontierei de stat „Cahul (RM) – Oancea (RO) Auto”, în 
calitate de conducător al mijlocului de transport marca „*****” model „*****” cu numărul de 
înmatriculare „*****, când acest fapt a fost descoperit de către angajații poliției de frontieră care 
au efectuat control de frontieră în linia II asupra cet. *****: Tokarskyi Oleksandr și în rezultatul 
acestuia, permisul de conducere nominalizat a fost depistat asupra ultimului și ridicat.
Conform raportului de constatare tehnico-științifică nr. 187 din data de 20.05.2025, 
permisul de conducere al Ucrainei, cu seria și numărul *****, eliberat la data de *****, pe 
numele Tokarskyi Oleksandr, d.n. *****, în litigiu, este confecționat din polimer laminat pe 
ambele părți, cu folosirea tiparului plat ofset (plasa de fond, recuzitele, microtextul), aparatelor 
computerizate multiplicative, la imprimanta termo-sublimare (imaginea foto), gravare laser 
(recuzitele de pe revers din partea de jos).
Permisul de conducere al Ucrainei, cu seria și numărul *****, eliberat la data de *****, 
pe numele Tokarskyi Oleksandr, d.n. *****, corespunde după metoda de confecționare a 
blanchetei autentice a permisului de conducere eliberat de autoritățile ucrainene, dar a suferit 
modificări de conținut, redate prin înlăturarea datelor inițiale (imaginea titularului), cu 
imprimarea ulterioară a imaginii titularului actual.
Prin acţiunile sale intenționate, Tokarskyi Oleksandr a săvârşit infracţiunea prevăzută de 
art. 361 alin. (2) lit. b) din Codul penal, conform semnelor calificative: „Confecţionarea, 
deţinerea și folosirea unui document oficial fals, care acordă drepturi sau eliberează de obligații, 
săvârșită de mai multe persoane”.
La 23 iunie 2025, între procurorul în Procuratura raionului Cahul, Bahnari Irina, și 
învinuitul Tokarskyi Oleksandr, asistat de avocatul Palencu Victoria, a fost încheiat acordul de 
recunoaștere a vinovăției, în temeiul căruia, învinuitul Tokarskyi Oleksandr și-a exprimat 
acordul de a-și recunoaște vina și acceptă încadrarea juridică a faptei, precum și forma de 
executare a pedepsei, în schimbul unei pedepse reduse.
La 27 iunie 2025, în Judecătoria Cahul, sediul Central, a parvenit cauza penală în 
privința lui Tokarskyi Oleksandr, învinuit de comiterea infracțiunii prevăzute de art. 361 alin. (2) 
lit. b) din Codul penal, fiind anexat, în conformitate cu prevederile art. 509 7 alin. (3) din Codul 
de procedură penală, acordul de recunoaștere a vinovăției, informația cu privire la durata 
urmăririi penale, măsurile preventive aplicate, durata arestării preventive, corpurile delicte și 
informația privind locul de păstrare a lor, informația referitoare la cuantumul prejudiciului 
reparat, măsurile de ocrotire, alte măsuri procesuale, precum și cheltuielile judiciare.
În ședința de judecată, până la începerea cercetării judecătorești, inculpatul Tokarskyi 
Oleksandr, fiind asistat de apărătorul Palencu Victoria, a susținut acordul de recunoaștere a 
vinovăției și au confirmat că doresc examinarea cauzei penale în procedura privind acordul de 
recunoaștere a vinovăției, prevăzut la Capitolul III „Procedura privind acordul de recunoaștere a 
vinovăției şi privind acordul de cooperare” din Codul de procedură penală, și înțelege 
consecințele neexecutării acordului după pronunțarea sentinței de condamnare.
Pentru a elucida faptul dacă este posibilă aplicarea procedurii privind acordul de 
recunoaștere a vinovăției în privința inculpatului Palencu Victoria, instanța de judecată a analizat 
materialele dosarului penal şi a constatat că fapta incriminată există, constituie o infracțiune și a 
fost săvârșită de inculpat, dacă inculpatul înțelege pentru ce infracțiune este învinuit, recunoaște 
vinovăția, a încheiat acordul de recunoaștere a vinovăției în mod benevol și cu bună știință, în 
prezența apărătorului, înțelege consecințele acordului de recunoaștere a vinovăției, pedeapsa și 
susține poziția sa privitor la acordul încheiat.
Totodată, instanța a constatat că, din conținutul acordului de recunoaștere a vinovăției 
rezultă că procurorul a negociat cu învinuitul și apărătorul acestuia categoria, cuantumul și 
modul de executare a pedepsei care urmează a fi aplicată de instanța de judecată, în limitele 
prevăzute de art. 80 din Codul penal și ținând cont de prevederile art. 75-78 din Codul penal.
Analizând conținutul acordului de recunoaștere a vinovăției, în conformitate cu 
prevederile art. 506 din Codul de procedură penală, instanța a constatat că, sunt întrunite 
condițiile de formă și fond și conțin date suficiente cu privire la: data și locul încheierii, numele, 
prenumele și calitatea persoanelor care au participat la încheierea acordului, datele necesare 
pentru identificarea învinuitului, prevăzute la art. 104 alin. (2), sau datele de identificare a 
persoanei juridice, descrierea faptei ce formează obiectul acordului și de care este învinuită 
persoana, încadrarea juridică a faptei și pedeapsa prevăzută de lege, mijloacele de probă, 
declarația expresă a învinuitului prin care recunoaște comiterea faptei și acceptă încadrarea 
juridică a acesteia, categoria, mărimea și modul de executare a pedepsei cu privire la care s-a 
ajuns la un acord între procuror și învinuit, dacă s-a ajuns la un astfel de acord, semnătura 
procurorului, a inculpatului, a apărătorului și, în cazul învinuitului minor, a reprezentantului legal 
al acestuia.
La fel, instanța de judecată a constatat respectarea prevederilor art. 506 alin. (3), (4) din 
Codul de procedură penală, fiind anexat separat, în scris, declarația apărătorului Palencu Victoria 
precum că acordul de recunoaștere a vinovăției a fost examinat de el personal, că procedura de 
încheiere a lui, prevăzută în prezentul capitol, a fost respectată și că recunoașterea vinovăției de 
către învinuit rezultă din înțelegerea lor confidențială anticipată. Este anexată și dovada precum 
că materialele dosarului au fost prezentate inculpatului și apărătorului său pentru a lua cunoștință 
de ele, conform prevederilor art. 293 și 294.
În asemenea condiții, prin încheiere protocolară, cererea inculpatului de judecare a cauzei 
penale în baza acordului de recunoaștere a vinovăției a fost admisă, prin dispunerea examinării 
cauzei în ordinea prevăzută de art. 509 din Codul de procedură penală.
În conformitate cu prevederile art. 509 alin. (3) din Codul de procedură penală, inculpatul 
Tokarskyi Oleksandr, în ședința de judecată a dat declarații despre ceea ce a săvârșit în legătură 
cu fapta prejudiciabilă ce i se incriminează și atitudinea sa față de probele anexate la dosar.
Astfel, inculpatul Tokarskyi Oleksandr a declarat că înțelege pentru ce infracțiune este 
învinuit și își recunoaște vina și a relatat că, la moment când a confecționat permisul de 
conducere fals își dădea seama că acesta nu este legal. La traversarea frontierei de stat „Oancea-
Cahul”, la 25.03.2025, fiind în calitatea de șofer al automobilului de model „***** *****”, i-a 
fost depistat permisul de conducere fals, emis pe numele său de către autoritățile Ucrainei, în 
anul 2021. Acest permis de conducere i-a fost ridicat. Pentru confecționarea acestui permis de 
conducere a luat datele de la un fost client de-al său, numele căruia nu-l cunoaște, și în acest sens 
i-a dat 300 dolari și copia pașaportului unde erau datele sale de identitate și fotografie. Careva 
examene la autoritățile Ucrainei nu a susținut. A deținut și a folosit acest permis de conducere 
fals în Germania timp de un an. Permisul de conducere avea categoriile A, B, C. Se căiește de 
cele comise și este de acord să achite amenda. Este de acord să achite 1130 lei cu titlu de 
cheltuieli de judecată.
Analizând declarațiile inculpatului depuse în ședința de judecată, în raport cu cele date în 
cursul urmăririi penale, instanța le reține ca fiind în concordanță cu circumstanțele de fapt ale 
cauzei, considerându-le veridice şi convingătoare.
Fapta reținută în sarcina inculpatului este confirmată şi prin mijloacele probatorii 
administrate în cauza penală, şi anume:
Declarațiile martorului Delibaltov Dmitri. (f. d. 23-26)
Declarațiile martorului Bondareva Daria. (f. d. 28-30)
Procesul-verbal privind controlul de frontieră din data de 25.03.2025. (f. d. 6)
Actul de cercetare tehnică din data de 25.03.2025. (f. d. 07)
Procesul-verbal privind actele de constatare (pentru acțiuni de constatare) din data 
de 25.03.2025. (f. d. 8)
Procesul-verbal privind actele de constatare (pentru audieri: Tokarskyi Oleksandr) 
din data de 25.03.2025. (f. d. 09-10)
Răspunsul Direcția Cooperare Polițienească Internațională nr. 34/10-7880-25 din 
data de 23.04.2025. (f. d. 32-34)
Procesul-verbal de examinare a documentelor din data de 04.06.2025. (f. d. 44-45)
Raportul de constatare tehnico-științifică nr. 187 din data de 20.05.2025 și anexă sub 
formă de planșă ilustrativă. (f. d. 37-43)
Corpul delict – permisul de conducere al Ucrainei, cu seria și numărul *****, 
eliberat la data de *****, pe numele Tokarskyi Oleksandr, născut la *****, cu categoriile 
de vehicul admise „*****”, împachetat și sigilat în plic „pachet nr. 1”, recunoscute în calitate 
de corp delict și atașat la cauza penală prin ordonanța organului de urmărire penală de 
recunoaștere și anexare a corpurilor delicte la cauza penală din data de 04.06.2025. (f. d. 46-47)
Încadrarea juridică a faptelor reținute de instanță în sarcina inculpatului
În conformitate cu prevederile art. 8 din Codul de procedură penală, precum şi cu cele ale 
art. 21 din Constituția Republicii Moldova, orice cetățean beneficiază de prezumția de 
nevinovăție, deschiderea unei proceduri judiciare penale – prin începerea urmăririi penale – 
nefiind posibilă decât în condițiile prevăzute de lege.
La adoptarea unei hotărâri de condamnare, până la rămânerea definitivă, inculpatul are 
statutul de persoană nevinovată, la pronunțarea unei decizii judecătorești de condamnare, 
prezumția de nevinovăție este răsturnată cu efecte erga omnes, iar soluția magistraților trebuie să 
se bazeze pe probe certe de vinovăție, iar în caz de îndoială, ce nu poate fi înlăturată prin probe, 
trebuie să se pronunțe o soluție de achitare.
Potrivit prevederilor art. 101 alin. (1) şi (2) din Codul de procedură penală, fiecare probă 
urmează să fie apreciată din punct de vedere al pertinenții concludenții, utilităţii şi veridicităţii 
ei, iar toate probele în ansamblu - din punct de vedere al coroborării lor. Judecătorul apreciază 
probele conform propriei convingeri, formate în urma examinării lor în ansamblu, sub toate 
aspectele şi în mod obiectiv, călăuzindu-se de lege.
Conform prevederilor art. 384 din Codul de procedură penală, instanţa hotărăşte asupra 
învinuirii înaintate inculpatului prin adoptarea sentinţei de condamnare, de achitare sau de 
încetare a procesului penal. Sentinţa se adoptă în numele legii. Sentinţa instanţei de judecată 
trebuie să fie legală, întemeiată şi motivată. Instanța îşi întemeiază sentinţa numai pe probele 
care au fost cercetate în şedinţa de judecată.
Conform prevederilor art. 389 alin. (1) şi (2) din Codul de procedură penală, sentinţa de 
condamnare se adoptă numai în condiţia în care, în urma cercetării judecătoreşti, vinovăţia 
inculpatului în săvârşirea infracţiunii a fost confirmată prin ansamblul de probe cercetate de 
instanţa de judecată şi nu poate fi bazată pe presupuneri. Or, sentinţa de condamnare nu poate fi 
întemeiată pe presupuneri. Sentinţa de condamnare trebuie să se bazeze pe probe exacte, când 
toate versiunile au fost verificate, iar divergenţele apărute au fost lichidate şi apreciate 
corespunzător. Toate îndoielile care nu pot fi înlăturate vor fi interpretate în favoarea 
inculpatului.
În privința inculpatului a fost pornită urmărirea penală și derulată cu respectarea 
legislației procesual-penale în vigoare. La fel, prin prisma art. 6 al Convenției pentru apărarea 
drepturilor omului și libertăților fundamentale, inculpatului i-a fost adus la cunoștință atât natura 
și cauza acuzației, cât și probele pe care se fundamentează acuzația, precum și calificarea juridică 
care a fost dată faptelor săvârșite de acesta.
Prin prisma cumulului de probe anexate la dosar, probele fiind apreciate în conformitate 
cu prevederile art. 101 alin. (1) din Codul de procedură penală, din punct de vedere al 
pertinenței, concludenții, utilității, veridicității şi coroborării lor, se constată că inculpatul 
Tokarskyi Oleksandr a săvârșit fapta incriminată.
Aceste probe au legătură cu cauza penală, influențează asupra soluționării cauzei penale 
şi prin informațiile pe care le conțin, sunt necesare justei soluționări a acesteia, iar în ansamblu 
coroborează între ele, se completează unele pe altele, nu trezesc nici o îndoială și dovedesc cert 
că inculpatul Tokarskyi Oleksandr a confecționat, deținut și folosit a un document oficial fals, 
care acordă drepturi sau eliberează de obligații, infracțiune săvârșită de mai multe persoane.
În sensul precizării componenței de infracțiune, legiuitorul a statuat la art. 52 din Codul 
penal că, se consideră componentă a infracțiunii totalitatea semnelor obiective şi subiective, 
stabilite de legea penală, ce califică o faptă prejudiciabilă drept infracțiune concretă. 
Componența infracțiunii reprezintă baza juridică pentru calificarea infracțiunii potrivit unui 
articol concret din prezentul cod.
Potrivit art. 113 din Codul penal, se consideră calificare a infracțiunii determinarea şi 
constatarea juridică a corespunderii exacte între semnele faptei prejudiciabile săvârșite şi 
semnele componenței infracțiunii, prevăzute de norma penală. Calificarea oficială a infracțiunii 
se efectuează la toate etapele procedurii penale de către persoanele care efectuează urmărirea 
penală şi de către judecători.
În continuare, instanța de judecată va da apreciere dacă fapta inculpatului Tokarskyi 
Oleksandr întrunește elementele constitutive ale componenței infracțiunii prevăzute art. 361 alin. 
(2) lit. b) din Codul penal.
Astfel, infracțiunea prevăzută de art. 361 din Codul penal, atentează la relațiile sociale 
care țin de activitatea normală a organelor de stat cu privire la asigurarea ordinii stabilite de 
operare cu documentele oficiale.
Raportând probele la cazul penal dat, instanța de judecată consideră că vinovăția 
inculpatului în comiterea faptei imputate a fost dovedită, lui Tokarskyi Oleksandr urmând a i se 
încrimina infracțiunea prevăzută art. 361 alin. (2) lit. b) din Codul penal manifestată prin 
„Confecţionarea, deţinerea și folosirea unui document oficial fals, care acordă drepturi sau 
eliberează de obligații, săvârșită de mai multe persoane”.
Instanța a reținut semnele infracțiunii „confecționarea, deținerea și folosirea unui 
document oficial fals”, dar şi agravanta de la lit. b) din alin. (2) al art. 361 din Codul penal 
acţiuni săvârşite de mai multe persoane, pornind de la următoarele considerații.
Cu referire la componența de infracțiune prevăzută de art. 361 alin. (2) lit. b) din Codul 
penal urmează a fi relatat că aceasta presupune existența următoarelor elemente constitutive.
Astfel, latura obiectivă a infracţiunii prevăzută la art. 361 din Codul penal se realizează 
prin șase modalități alternative: 1. Confecționarea documentelor oficial false care acordă 
drepturi sau eliberează de obligații; 2. Deținerea documentelor oficial false, care acordă 
drepturi sau eliberează de obligații; 3.Vânzarea documentelor oficiale false, care acordă 
drepturi sau eliberează de obligații; 4. Folosirea documentelor oficiale false, care acordă 
drepturi sau eliberează de obligații; 5. Confecționarea imprimatelor, ștampilelor sau a sigiliilor 
false ale unor întreprinderi, instituții, organizații, indiferent de tipul de proprietate și forma 
juridică de organizare; 6. Vânzarea imprimatelor, ștampilelor sau a sigiliilor false ale unor 
întreprinderi, instituții, organizații, indiferent de tipul de proprietate și forma juridică de 
organizare.
Or, permisul de conducere al Ucrainei, cu seria și numărul *****, eliberat la data de 
*****, pe numele Tokarskyi Oleksandr, născut la *****, cu categoriile de vehicul admise 
„*****”, reprezintă document oficial care acordă drepturi sau eliberează de obligații.
Prin „document oficial” trebuie de înțeles documentul care: conține informații care au 
fost elaborate, selectate, prelucrate, sistematizate și/sau adoptate de organe ori persoane oficiale 
sau puse la dispoziția lor în condițiile legii de către alți subiecți de drept; atestă fapte având 
relevanță juridică și circulă în cadrul unui sistem de înregistrare, evidență strictă și control al 
circulației.
Totodată, calitatea de document oficial fals al permisului de conducere pretins eliberat de 
autorităţile Ucrainei cu seria și numărul *****, pe numele Tokarskyi Oleksandr, se demonstrează 
prin raportul de constatare tehnico-științifică nr. 187 din data de 20.05.2025, de unde rezultă că, 
permisul de conducere al Ucrainei, cu seria și numărul *****, eliberat la data de *****, pe 
numele Tokarskyi Oleksandr, d.n. *****, în litigiu, este confecționat din polimer laminat pe 
ambele părți, cu folosirea tiparului plat ofset (plasa de fond, recuzitele, microtextul), aparatelor 
computerizate multiplicative, la imprimanta termo-sublimare (imaginea foto), gravare laser 
(recuzitele de pe revers din partea de jos). Permisul de conducere corespunde după metoda de 
confecționare a blanchetei autentice a permisului de conducere eliberat de autoritățile ucrainene, 
dar a suferit modificări de conținut, redate prin înlăturarea datelor inițiale (imaginea titularului), 
cu imprimarea ulterioară a imaginii titularului actual.
Prin „confecționare”, în sensul art. 361 din Codul penal, se înțelege crearea sau 
denaturarea conținutului documentelor oficiale care acordă drepturi sau eliberează de obligații.
Prin „deținere”, în sensul art. 361 din Codul penal, se înțelege intrarea în posesie a 
documentelor oficiale false, care acordă drepturi sau eliberează de obligații, sau a imprimatelor, 
ştampilelor sau a sigiliilor false ale unor întreprinderi, instituții, organizații, indiferent de tipul de 
proprietate şi forma juridică de organizare.
Prin „folosire”, în sensul art. 361 din Codul penal, se înţelege prezentarea sau aplicarea 
documentelor oficiale false care acordă drepturi sau eliberează de obligaţii.
Subiectul infracțiunii prevăzute la art. 361 alin. (2) lit. b) din Codul penal este persoana 
fizică responsabilă care la momentul săvârșirii infracțiunii a atins vârsta de 16 ani. În speţă, se 
reţine că, Tokarskyi Oleksandr, născut la *****, la momentul comiterii faptei prejudiciabile, 
avea vârsta de peste 16 ani, astfel întrunind calitatea de subiect al infracțiunii prevăzute la art. 
361 alin. (2) lit. b) din Codul penal.
În asemenea condiții, instanța de judecată califică acțiunile inculpatului Tokarskyi 
Oleksandr în baza art. 361 alin. (2) lit. b) din Codul penal, cu semnele de calificare „ 
Confecţionarea, deţinerea și folosirea unui document oficial fals, care acordă drepturi sau 
eliberează de obligații, săvârșită de mai multe persoane”.
Astfel, constatând că sunt întrunite condițiile prevăzute de art. 361 alin. (2) lit. b) din 
Codul penal, instanța reține că, dincolo de orice dubiu rezonabil, fapta a fost săvârșită de 
inculpatul Tokarskyi Oleksandr şi constituie infracțiunea imputată.
Individualizarea şi stabilirea pedepsei inculpatului
Conform prevederilor art. 61 alin. (1) și (2) din Codul penal, pedeapsa penală este o 
măsură de constrângere statală și un mijloc de corectare și reeducare a condamnatului ce se 
aplică de instanțele de judecată, în numele legii, persoanelor ce au săvârșit infracțiuni, cauzând 
anumite lipsuri și restricții drepturilor lor. Pedeapsa are drept scop restabilirea echității sociale, 
corectarea condamnatului, precum și prevenirea săvârșirii de noi infracțiuni atât din partea 
condamnatului, cât și a altor persoane. Executarea pedepsei nu trebuie să cauzeze suferințe 
fizice și nici să înjosească demnitatea persoanei condamnate.
Conform art. 80 din Codul penal, (1) În cazul în care persoana pusă sub învinuire încheie 
un acord de recunoaştere a vinovăţiei, iar instanţa de judecată acceptă acest acord, limitele de 
pedeapsă prevăzute în Partea specială a prezentului cod se reduc cu o treime. (3) Prin derogare 
de la alin. (1), în cazul în care persoana pusă sub învinuire pentru săvârşirea infracţiunilor 
prevăzute la art. 264 alin. (2), (4), (6) şi art. 264 1 încheie un acord de recunoaştere a vinovăţiei, 
iar instanţa de judecată acceptă acest acord, reducerea menţionată la alin. (1) se aplică doar 
limitei maxime de pedeapsă prevăzute în Partea specială a prezentului cod.
La caz, componența de infracțiune prevăzută de art. 361 alin. (2) lit. b) din Codul penal 
prevede pedeapsa cu amendă în mărime de la 950 la 1500 unități convenționale sau cu închisoare 
de la 3 la 6 ani.
Din analiza acordului de recunoaștere a vinovăției, instanța a constatat că procurorul a 
solicitat aplicarea unei pedepse penale în formă de amendă în mărime de 650 unități 
convenționale pentru inculpatul Tokarskyi Oleksandr, la stabilirea pedepsei a luat în considerare 
prevederile art. 80 din Codul penal și art. 75 alin. (1), (2) din Codul penal, potrivit cărora, 
persoanei recunoscute vinovate de săvârșirea unei infracțiuni i se aplică o pedeapsă echitabilă 
în limitele fixate în Partea specială a prezentului cod și în strictă conformitate cu dispozițiile 
Părții generale a prezentului cod. La stabilirea categoriei și termenului pedepsei, instanța de 
judecată ține cont de gravitatea infracțiunilor săvârșite, de motivul acesteia, de persoana celui 
vinovat, de circumstanțele cauzei care atenuează ori agravează răspunderea, de influența 
pedepsei aplicate asupra corectării și reeducării vinovatului, precum și de condițiile de viață ale 
familiei acestuia. În cazul alternativelor de pedeapsă prevăzute pentru infracţiunea săvârşită, 
pedeapsa cu închisoare are un caracter excepţional şi se aplică atunci când gravitatea 
infracţiunii şi personalitatea infractorului fac necesară aplicarea pedepsei cu închisoare, iar o 
altă pedeapsă este insuficientă şi nu şi-ar atinge scopul. O pedeapsă mai aspră, din numărul 
celor alternative prevăzute pentru săvârşirea infracţiunii, se stabileşte numai în cazul în care o 
pedeapsă mai blândă, din numărul celor menţionate, nu va asigura atingerea scopului pedepsei. 
Caracterul excepţional la aplicarea pedepsei cu închisoare urmează a fi argumentat de către 
instanţa de judecată.
Astfel, instanța menționează că, pedeapsa se consideră echitabilă când aceasta impune 
inculpatului lipsuri și restricții ale drepturilor lui proporționale cu gravitatea infracțiunii săvârșite 
și este suficientă pentru restabilirea echității sociale. De asemenea, urmează a se consemna că la 
individualizarea pedepsei în privința inculpatului, trebuie avut în vedere faptul că infracțiunea 
săvârșită de către aceasta este una mai puțin gravă. În acest punct de analiză, instanța ține să mai 
specifice că raționamentul care poate condiționa aplicarea pedepsei penale, are la origine 
persoana inculpatului și comportamentul acestuia până la săvârșirea infracțiunii, atitudinea și 
modul de manifestare a acestora în fazele de urmărire penală și de judecare a cauzei față de 
infracțiune, cum vinovatul își apreciază fapta social-periculoasă, conduita bună, stăruința depusă 
pentru a înlătura rezultatul infracțiunii sau pentru a repara paguba pricinuită și comportarea 
sinceră în cursul procesului.
Careva circumstanţe atenuante, în baza art. 76 din Codul penal, la examinarea cauzei şi 
stabilirea pedepsei inculpatului Tokarskyi Oleksandr, nu au fost stabilite.
În conformitate cu prevederile art. 77 din Codul penal, circumstanțe agravante la 
examinarea cauzei și stabilirea pedepsei inculpatului Tokarskyi Oleksandr, nu au fost stabilite.
Temeiuri pentru liberarea de răspundere penală a inculpatului Tokarskyi Oleksandr, 
conform prevederilor art. 53 din Codul penal, nu au fost stabilite.
Totodată, la stabilirea pedepsei instanța de judecată va ține cont și de personalitatea 
inculpatului Tokarskyi Oleksandr, care, potrivit revendicării, anterior nu s-a aflat în conflict cu 
legea penală în Republica Moldova. (f.d. 58-59)
Prin urmare, instanța de judecată consideră că pedeapsa aplicată inculpatului trebuie să 
fie proporțională, efectivă și disuasivă, aptă să conducă la restabilirea echității sociale, corectarea 
inculpatului, precum și prevenirea săvârșirii de noi infracțiuni atât din partea condamnaților, cât 
și a altor persoane, să atingă scopul pedepsei penale consacrat la art. 61 din Codul penal. Or, 
practica judiciară demonstrează că o pedeapsă prea aspră generează apariția unor sentimente de 
nedreptate, jignire, înrăire și de neîncredere în lege, fapt ce poate duce la consecințe contrare 
scopului urmărit.
Analizând în cumul aceste circumstanțe, starea socială și familială a inculpatului, instanța 
de judecată reține că în cazul dat corectarea inculpatului este posibilă prin aplicarea pedepsei 
penale în forma de amendă în mărime de 650 /șase sute cincizeci/ unități convenționale, ceea ce 
constituie suma de 32500 /treizeci și două mii cinci sute/ lei, așa cum a fost propusă de către 
procuror și susținută de apărătorul inculpatului.
Prin urmare, modalitatea de executare a pedepsei este în măsură să asigure reeducarea 
inculpatului și exercitarea unui control din partea statului ce vine să prevină antrenarea viitoare 
în activități de același gen, raportat la fapta comisă, gradul de pericol social redus al acesteia, 
conduita bună a inculpatului anterior și pe parcursul cercetărilor.
Cu referire la corpurile delicte
În conformitate cu prevederile art. 385 alin. (1) pct. 13) din Codul de procedură penală, la 
adoptarea sentinței, instanța de judecată soluționează chestiunea cu privire la corpurile delicte.
Potrivit art. 162 alin. (1) din Codul de procedură penală, în cazul soluționării cauzei în 
fond, se hotărăște chestiunea cu privire la corpurile delicte. În acest caz, potrivit pct. 5) 
documentele care constituie corpuri delicte rămân în dosar pe tot termenul de păstrare a lui sau, 
la solicitare, se remit persoanelor interesate.
La speță, prin ordonanța organului de urmărire penală din 04.06.2025, a fost recunoscut 
drept corp delict, anexat și păstrat la cauza penală nr. 2025870628, permisul de conducere al 
Ucrainei, cu seria și numărul *****, eliberat la data de *****, pe numele Tokarskyi Oleksandr, 
născut la *****, cu categoriile de vehicul admise „*****”, împachetat și sigilat în plic „pachet 
nr. 1”. (f. d. 46-47)
Astfel, instanța de judecată urmează să dispună păstrarea în continuare a corpului delict la 
materialele cauzei penale pe tot termenul de păstrare.
Cu referire la solicitarea procurorului privind încasarea cheltuielilor judiciare
Instanţa reţine că, potrivit art. 397 pct. 5) din Codul de procedură penală, dispozitivul 
sentinţei de condamnare, precum şi al celei de achitare sau de încetare a procesului penal, pe 
lângă chestiunile enumerate în art. 395 şi 396, în cazurile necesare, trebuie să mai cuprindă 
dispoziţia referitoare la repartizarea cheltuielilor judiciare.
Acuzatorul de stat a solicitat încasarea de la inculpatul Tokarskyi Oleksandr în beneficiul 
statului a cheltuielilor judiciare în sumă de 1130 /una mie una sută treizeci/ lei – costul pentru 
efectuarea raportului de constatare tehnico-științifică nr. 187 din data de 20.05.2025. (f.d. 37-42, 
36)
Potrivit art. 227 alin. (1) din Codul de procedură penală, cheltuieli judiciare sunt 
cheltuielile suportate potrivit legii pentru asigurarea bunei desfăşurări a procesului penal.
Instanța relevă și faptul că, potrivit art. 227 alin. (2) pct. 5) din Codul de procedură 
penală, cheltuielile judiciare cuprind sumele cheltuite în legătură cu efectuarea acţiunilor 
procesuale în cauza penală.
Articolul 229 alin. (1) al Codului de procedură penală, indică că, cheltuielile judiciare 
sunt suportate de condamnat sau sunt trecute în contul statului.
În conformitate cu prevederile art. 229 alin. (2) din Codul de procedură penală, instanţa 
de judecată poate obliga condamnatul să recupereze cheltuielile judiciare, cu excepţia sumelor 
plătite interpreţilor, traducătorilor, precum şi apărătorilor în cazul asigurării inculpatului cu 
avocat care acordă asistenţă juridică garantată de stat, atunci cînd aceasta o cer interesele 
justiţiei şi condamnatul nu dispune de mijloacele necesare. Achitarea cheltuielilor judiciare 
poate fi suportată şi de condamnatul care a fost eliberat de pedeapsă sau căruia i-a fost aplicată 
pedeapsă, precum şi de persoana în privința căreia urmărirea penală a fost încetată pe temeiuri 
de nereabilitare.
Iar potrivit art. 229 alin. (3) din Codul de procedură penală, instanţa poate elibera de 
plata cheltuielilor judiciare, total sau parţial, condamnatul sau persoana care trebuie să suporte 
cheltuielile judiciare în caz de insolvabilitate a acestora sau dacă plata cheltuielilor judiciare 
poate influenţa substanţial asupra situaţiei materiale a persoanelor care se află la întreţinerea 
lor.
Din conținutul normelor sus-citate, instanța constată solicitarea procurorului privind 
încasarea cheltuielilor de judecată din contul inculpatului una legală, or, instanța nu a constatat 
temeiuri rezonabile de eliberare a inculpatului de la plata cheltuielilor judiciare pe caz, iar suma 
de 1130 /una mie una sută treizeci/ lei nu reprezintă o povară financiară exagerată ce ar pune în 
dificultate inculpatul, totodată, în ședință de judecată, inculpatul a declarat că este de acord să 
achite cheltuielile judiciare, astfel că, cheltuielile judiciare urmează a fi încasate din contul 
inculpatului.
În această ordine de idei, instanța atrage atenția la faptul că, normele juridice invocate 
supra urmează a fi interpretate ținând cont de modificările operate prin Legea nr. 316 din data de 
22 decembrie 2017, în vigoare din data de 09 februarie 2018.
Prin Legea respectivă, a fost exclus/abrogat aliniatul (2) al art. 143 din Codul de 
procedură penală, care prevedea că plata expertizelor judiciare efectuate în cazurile prevăzute la 
alin. (1) se face din contul bugetului de stat.
Or, stabilindu-se vinovăția inculpatului în săvârșirea unei infracțiuni, acestuia îi revine 
obligația de a plăti statului toate cheltuielile efectuate de la începerea urmăririi penale şi până la 
punerea în executare a hotărârii de condamnare.
Instanța de judecată notează că, urmărirea și judecarea unei cauze penale ocazionează 
efectuarea de cheltuieli pentru întocmirea și transmiterea actelor de procedură, pentru 
administrarea probelor și conservarea mijloacelor materiale de probă, cu retribuirea apărătorilor, 
precum şi cu orice alte cheltuieli necesare normalei desfășurări a procesului penal. În cheltuielile 
ocazionate de administrarea probelor se includ și sumele pentru retribuția cuvenită experților si 
interpreților pentru serviciul care l-au adus justiției. Spre deosebire de procesul civil, unde 
sumele necesare acestor cheltuieli sunt avansate de către reclamant, prin plata taxei de timbru, la 
introducerea acțiunii, în cauzele penale, în care activitatea judiciară se desfășoară din oficiu, 
sumele necesare cheltuielilor de urmărire sau de judecată sunt avansate, de regulă, de stat, prin 
organul judiciar în fața căruia se află cauza penală.
Efectuarea cheltuielilor judiciare într-o cauză penală este provocată de săvârșirea unei 
infracțiuni, care impune desfășurarea urmăririi și a judecării cauzei pentru aplicarea legii penale 
celui ce a comis-o; ca urmare, cheltuielile judiciare sunt imputabile inculpatului condamnat 
pentru săvârșirea infracțiunii, temeiul juridic fiind vinovăția sa infracțională, deoarece fără 
săvârșirea infracțiunii astfel de cheltuieli nu s-ar fi efectuat.
Obligația inculpatului de a suporta cheltuielile judiciare este principală şi integrală, 
întrucât săvârșirea unei infracțiuni atrage în mod inevitabil desfășurarea urmăririi penale și a 
judecării cauzei, pentru a i se aplica pedeapsa infractorului, obligația de a suporta cheltuielile 
judiciare îi revine în principal acestuia, de asemenea, obligația de a suporta cheltuielile judiciare 
este integrală, incluzând toate cheltuielile necesare pentru pronunțarea unei hotărâri de 
condamnare de către prima instanță.
Din conținutul normelor sus-citate, instanța constată că, solicitarea procurorului privind 
încasarea cheltuielilor de judecată din contul inculpatului este una legală, or, instanța nu a 
constatat temeiuri rezonabile de eliberare a inculpatului de la plata cheltuielilor judiciare.
La speță, instanța de judecată mai reține declarațiile inculpatului, potrivit cărora, ultimul 
este de acord cu recuperarea cheltuielilor judiciare.
În temeiul celor expuse și conducându-se de prevederile art. 80 din Codul penal, art. 384-
385, art. 392-395, art. 504-5092 din Codul de procedură penală, instanța de judecată,-
C O N D A M N Ă :
Se recunoaște Tokarskyi Oleksandr *****, IDNP *****/ CNP *****, vinovat de 
comiterea infracțiunii prevăzute de art. 361 alin. (2) lit. b) din Codul penal şi se aplică pedeapsă 
în formă de amendă în mărime de 650 /șase sute cincizeci/ unități convenționale, ceea ce 
constituie suma de 32500 /treizeci și două mii cinci sute/ lei.
Corpul delict, permisul de conducere al Ucrainei, cu seria și numărul *****, eliberat la 
data de *****, pe numele Tokarskyi Oleksandr, născut la *****, cu categoriile de vehicul 
admise „*****”, împachetat și sigilat în plic „pachet nr. 1”, a-l păstra la materialele cauzei pe 
toată durata păstrării dosarului penal.
Se admite solicitarea acuzatorului de stat privind încasarea din contul inculpatului a 
cheltuielilor judiciare.
Se încasează de la Tokarskyi Oleksandr *****, IDNP *****/ CNP *****, în beneficiul 
statului cheltuielile judiciare în mărime de 1130 /una mie una sută treizeci/ lei, suportate pentru 
efectuarea raportului de constatare tehnico-științifică nr. 187 din data de 20.05.2025.
Sentința este definitivă, însă poate fi atacată cu recurs de către procuror, inculpat sau 
apărătorul acestuia în termen de 15 zile de la pronunțare, invocându-se doar erorile procesuale și 
măsura de pedeapsă stabilită.
Preşedintele şedinţei,
Judecător                                                                                              Aliona Sârbu