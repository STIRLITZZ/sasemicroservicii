Consiliul Superior al Magistraturii                                            The Supreme Council                                                                                           
Judecătoria Chișinău, sediul Buiucani of Magistrates District Court
mun. Chişinău, bd. Ștefan cel Mare                                                  Chișinău  city 
și Sfânt 200                                                                            bd. Ștefan cel Mare și Sfânt 200
Dosarul nr. 5r-5553/2025   
4-25127595-12-5r-05092025
  H O T Ă R Î R E
  În numele Legii
12 decembrie 2025                                                                      mun. Chișinău
Judecătoria Chișinău, sediul Buiucani
Instanţa compusă din:
Președintele ședinței, judecătorul                                      Aurelia CAZACLIU
Grefier                                                                                 Vladislav CIUPAC
Cu participarea avocatului Foltea Vasile
examinând în ședință publică contestația depusă de Dumneanu Tatiana împotriva 
Procesului-verbal cu privire la contravenție din 22.08.2025 în baza art. 240 alin. 
(1) din Codul contravențional, instanța – 
 
c o n s t a t ă:
        Prin Procesul-verbal cu privire la contravenție din data de 22.08.2025, 
încheiat de către agentul constatator Trofim Nicon din cadrul Inspectoratului 
Național de Securitate Publică, în baza art. 240 alin. (1) Cod contravențional, 
Dumneanu Tatiana a fost sancționată cu amendă în mărime de 10 unități 
convenționale, ceea ce constituie suma de 500 lei și două puncte de penalizare, 
pentru faptul că, la data de 22.08.2025, ora 11:00, conducând automobilul de 
model ***** cu n/î ***** pe bd. Mircea cel Bătrîn 13/1, mun. Chișinău, a ignorat 
indicatorul 3.31 care semnifică – oprire interzisă.
         La data de 26.08.2025, Dumneanu Tatiana a depus, prin intermediul 
avocatului Vasile Foltea, o contestație împotriva procesului-verbal cu privire la 
contravenție, contestația fiind depusă în termenul de 15 zile, prevăzut de art. 448 
alin. (1) Cod contravențional.  
         În susținerea contestației, făptuitorul a invocat lipsa faptului contravenției, 
solicitând anularea Procesului-verbal cu privire la contravenție din 22.08.2025 în 
baza art. 240 alin. (1) Cod contravențional, ca fiind ilegal, din considerentul că, 
Dumneanu Tatiana, fiind angajat al companiei SRL ,,Birolux-MT”, în calitate de 
administrator al filialelor ,,Papirus” ce aparțin SRL ,,Birolux-MT” și care sunt 
dislocate pe adresa bd. Mircea cel Bătrîn 13/1, mun. Chișinău și str. Alecu Russo 

63/6, mun. Chișinău, a staționat automobilul de model ***** cu n/î ***** pe bd. 
Mircea cel Bătrîn 13/1, mun. Chișinău, în scopul încărcării mărfii, a cărților de la 
acea subdiviziune comercială, astfel a activat în conformitate cu prevederilor pct. 
68 subpct. 3) lit. d) al Regulamentului circulației rutiere, potrivit cărora în privința 
mijloacelor care prestează servicii nu sunt aplicabile restricțiile indicatoarelor de 
interzicere.
           Făptuitorul Dumneanu Tatiana, în ședința de judecată nu s-a prezentat, 
interesele sale fiind reprezentate de către avocatul ales Foltea Vasile, care a pledat 
pentru admiterea contestației, din motivele de fapt și de drept invocate. 
           Agentul constatator din cadrul INSP, Trofim Nicon în ședința de judecată 
nu s-a prezentat și nu a explicat instanței motivele neprezentării sale, motiv din 
care, potrivit art. 455 alin. (2) Cod contravențional, instanța a apreciat drept 
posibilă examinarea cauzei în lipsa acestuia. 
           Audiind avocatul, studiind argumentele expuse în contestație, decizia de 
sancționare emisă la caz, materialele cauzei, în raport cu prevederile legale ce 
guvernează speța, instanța de judecată ajunge la concluzia de a admite contestația  
din următoarele motive. 
           Conform art. 458 alin. (1) Cod contravențional, examinând cauza 
contravențională, instanța de judecată este obligată să determine: caracterul veridic 
al contravenției imputate; existența cauzelor care înlătură caracterul 
contravențional al faptei; vinovăția persoanei în a cărei privința a fost pornit 
procesul contravențional; existența circumstanțelor atenuante şi/sau agravante; 
necesitatea sancționării şi, după caz, caracterul sancțiunii contravenționale; alte 
aspecte importante pentru soluționarea justă a cauzei.
           În materie contravențională au fost recunoscute garanțiile procedurale 
specifice în materie penală în ceea ce privește dreptul la un proces echitabil, 
printre care și prezumția de nevinovăție, prevăzută de alin. (2) al art. 6 din 
Convenția Europeană a Drepturilor Omului (Zilibergerg împotriva Moldovei (§ 
35, din 01 februarie 2005), Angel împotriva României (§ 52, hotărîrea din 04 
octombrie 2007).
           Pentru respectarea garanțiilor procedurale specifice în materie penală în 
ceea ce privește dreptul la un proces echitabil, printre care şi prezumția de 
nevinovăție, prevăzută de art. 6 § 2 din Convenția Europeană a Drepturilor 
Omului, instanța de judecată verifică legalitatea şi temeinicia procesului-verbal cu 
privire la contravenție şi sancțiunea aplicată.
            Potrivit art. 7 Cod contravenţional persoana poate fi sancţionată numai 
pentru contravenţia în a cărei privinţă este dovedită vinovăţia sa, cu respectarea 
normelor prezentului cod.
            Conform art. 375 din Codul contravențional, persoana acuzată de 
săvârșirea unei contravenții se consideră nevinovată atâta timp cît vinovăția sa nu 
este dovedită în modul prevăzut de prezentul cod. Nimeni nu este obligat să 
dovedească nevinovăția sa. Concluziile despre vinovăția persoanei în săvârșirea 
contravenției nu pot fi întemeiate pe presupuneri. Toate dubiile în probarea 
învinuirii care nu pot fi înlăturate în condițiile prezentului cod se interpretează în 
favoarea persoanei în a cărei privință a fost pornit proces contravențional.
       Dispoziția art. 240 alin. (1) Cod contravențional, prevede sancţionarea pentru 
nerespectarea de către conducătorul vehiculului a indicatoarelor rutiere de 
prioritate, a indicatoarelor de interzicere și de sens obligatoriu, a marcajului de pe 
partea carosabilă a drumului privind acordarea dreptului prioritar de circulație și a 
celui destinat vehiculelor de rută.
Din procesul-verbal cu privire la contravenție întocmit la 22.08.2025, rezultă 
că în acțiunile lui Dumneanu Tatiana a fost reținut faptul că, în calitate de șofer, a 
oprit automobilul de model ***** cu n/î *****, pe bd. Mircea cel Bătrîn 13/1, în 
raza de acțiune a indicatorului 3.31 „Oprire interzisă”, ignorând astfel, cerințele 
acestuia, fiind anexată imaginea – foto, prin care se confirmă prezența și locul 
amplasării indicatorului de interzicere.
            Conform art.443 al.(1) lit.d),e) Cod contravențional, procesul-verbal cu 
privire la contravenţie va cuprinde: fapta contravenţională, locul şi timpul săvîrşirii 
ei, circumstanţele cauzei care au importanţă pentru stabilirea faptelor şi 
consecinţelor lor juridice, evaluarea eventualelor pagube cauzate de contravenţie, 
precum și, încadrarea juridică a faptei, norma materială contravenţională şi 
indiciile calificative ale elementelor constitutive ale contravenţiei.
Conform extrasului din Ordinul nr. 02A din 11.09.2017, se confirmă că 
Dumneanu Tatiana este angajată în funcția de administrator în cadrul SRL 
,,Birolux-MT”, activitatea persoanei juridice constînd în comerțul cu amănuntul în 
magazine nespecializate, cu vînzare predominantă de produse nealimentare (f.d.8-
9).
        Potrivit Regulamentului circulației rutiere, indicatorul 3.31 semnifică ,,oprirea 
interzisă” și interzice oprirea și staționarea vehiculelor.
        Totodată, conform art. 68 pct.3) lit. d) din Regulament, vehiculele utilizate 
pentru prestarea serviciilor de transport pot staționa doar pe timpul încărcării și 
descărcării bunurilor pentru unitățile comerciale ale agenților economici amplasate 
în zona de acțiune a indicatoarelor 3.31-3.32.3.
         Prin urmare, instanța conchide, că automobilul de model ***** cu n/î *****, 
staționat pe bd. Mircea cel Bătrîn 13/1, condus de către Dumneanu Tatiana, în 
calitatea sa de administrator, constituie un vehicul utilizat, pentru prestarea 
serviciilor de transport în beneficiul unităților comerciale ale agentului economic 
SRL ,,Birolux-MT”, iar staționarea lui a avut loc în conformitate cu prevederile art. 
68 RCR, fiind  determinată de necesitatea de încărcare a mărfii, la caz, cărți, 
lipsind astfel elementele constitutive ale contravenției imputată în baza art. 240 
alin. (1) Cod contravențional.
          Cu referire la poziția apărării, precum că acțiunile contravenientei 
Dumneanu Tatiana au fost încadrate juridic incorect în baza art. 240 alin. (1) Cod 
contravențional, dar urmau a fi calificate în baza art. 238 Cod contravențional, 
instanța relevă următoarele raționamente.  
          Conform învinuirii aduse de către agentul constatator, făptuitorului 
Dumneanu Tatiana i se impută că, a ignorat prevederile indicatorului 3.31 din 
Regulamentul circulației rutiere, care semnifică ,,Oprire interzisă” și interzice 
oprirea/staționarea vehiculelor în raza acestuia, la caz, fiind atașată imaginea-foto a 
indicatorului respectiv (f.d.10-11).
         Art. 238 alin. (1) al Codului contravențional, prevede răspundere pentru 
oprire în locuri interzise, iar prin pct. 69-70 din Regulamentul circulației rutiere, 
 se enumeră locurile, unde parcarea este interzisă. 
          Conform Anexei nr. 3 al RCR, indicatorul 3.31 face parte din categoria 
semnelor  de interzicere.
Totodată, instanța reține că acest semn semnifică ” oprirea interzisă”, faptă 
care este considerată contravenție prevăzută de  art.238 al.(1) Cod Contravențional 
interzisă” iar agentul constatator a calificat fapta imputată făptuitorului  T. 
Dumneanu  nu după semnele de parcare sau  staționaționare ilegală a 
automobilului  în locurile interzise, dar pentru faptul că a încălcat semnificațiile 
indicatoruluii 3.31, care interzice oprirea și staționarea vehiculelor.
Prin urmare, instanța precizează că, agentul constatator incorect a încadrat, 
din punct de vedere juridic, acțiunile persoanei în baza art. 240 alin. (1) Cod 
contravențional,  urmând a se diferenția aceste două situații, or, 
parcarea/staționarea automobilului ,,*****” cu n/î ***** pe bd. Mircea cel Bătrîn 
13/1, constituie în sine o contravenție distinctă , prevăzută de art.238 al.(1) Cod 
contravențional.
Totodată, instanța reține și faptul că agentul constatator nu a ținut cont de 
explicațiile făptuitorului Taiana Dumneanu, care în procesul-verbal cu privire la 
contravenție a indicat că  automobilul a fost oprit în acel loc pentru încărcarea-
descărcarea mărfii.
Totodată, instanța reține că dispoziția art.240 Cod contravențional este o 
normă de blanchetă, în sensul că agentul constatator era obligat să indice care 
anume normă din Regulamentul circulației rutiere ar fi fost încălcată de către 
făptuitor, mențiune care lipsește în procesul-verbal cu privire la contravenție. 
         Conform art.  445 Cod contravențional, neconsemnarea în procesul-verbal cu 
privire la contravenție, a circumstanțelor comiterii şi a încadrării juridice a faptei 
contravenționale săvârșite, atrage nulitatea absolută a procesului-verbal.
           Față de cele ce preced, respectând principiul contradictorialității procesului 
contravențional şi limitele judecării cauzei, cercetând şi apreciind probele 
prezentate în ședința de judecată din punct de vedere al pertinenței, concludenții, 
utilității şi veridicității, iar toate în ansamblu din punct de vedere al coroborării lor, 
conform propriei convingeri, formate în urma examinării probelor în ansamblu, 
sub toate aspectele şi în mod obiectiv, călăuzindu-se de lege, instanța de judecată 
concluzionează că, procesul-verbal cu privire la contravenție din data de 
22.08.2025 este afectat de vicii, care afectează în mod vădit esența cauzei, temei 
pentru care procesul -verbal cu privire la contravenție urmează a fi anulat cu 
încetarea procesului contravențional.  
          Călăuzindu-se de prevederile art.art.,  443,445460 – 462 din Codul 
contravenţional, instanţa de judecată –
                                                  h o t ă r ă ş t e :
Se admite contestația depusă de Dumneanu Tatiana împotriva Procesului-
verbal cu privire la contravenție din 22.08.2025 în baza art. 240 alin. (1) din Codul 
contravențional, ca întemeiată.
Se anulează procesul-verbal cu privire la contravenție din 22.08.2025 în baza 
art. 240 alin. (1) din Codul contravențional, în privința lui Dumneanu Tatiana după 
semnele contravenției prevăzută de art. 240 Cod contravențional ca ilegal, cu 
încetarea procesului contravențional.
          Hotărârea poate fi atacată cu recurs, în termen de 15 zile, la Curtea de Apel 
Centru, prin intermediul Judecătoriei Chișinău, sediul Buiucani.
           Președintele ședinței,
           judecător                                                          Aurelia CAZACLIU