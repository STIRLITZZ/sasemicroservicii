DOSAR NR. 4-25141386-18-4-06102025 (4-266/2025)
- POPA Andrei- art. 336 alin. (1) Cod contravențional
HOTĂRÂRE
ÎN NUMELE LEGII
11 decembrie 2025             or. Anenii Noi
JUDECĂTORIA CĂUȘENI (SEDIUL ANENII NOI)
Instanţa compusă din:
Preşedintele şedinţei, judecător- PANTAZ Serghei 
Grefier             - CALMÎC Sofia 
în lipsa:
-  Agentului constatator din cadrul Inspectoratului de Poliție Anenii Noi al Inspectoratului 
General al Poliției – LIURCA Marius
- Persoanei în a cărei privință a fost pornit procesul contravențional – POPA Andrei 
a examinat în ședință de judecată publică, în limba de stat, cauza contravențională pornită 
în baza Procesului-verbal cu privire la contravenție seria/nr.MAI06 428427 din 01.10.2025, 
întocmit în privința lui 
POPA Andrei, născut la *****, cetățean al 
Republicii Moldova, IDNP *****, domiciliat r-nul 
Anenii Noi, sat. *****,
în baza art. 336 alin. (1) Cod contravențional al Republicii Moldova.
a c o n s t a t a t :
1. POPA Andrei, la data de 21.09.2025, ora 19:50, aflându-se pe adresa or. Anenii Noi, 
str. Uzinelor 30, nu s-a subordonat cerințelor legale ale angajaților poliției.
2. La 01.10.2025, agentul constatator din cadrul IP Anenii Noi al IGP, LIURCA Marius, 
a întocmit Procesul-verbal cu privire la contravenție seria/nr.MAI06 428427, în privința lui 
POPA Andrei, în baza art. 336 alin. (1) Cod contravențional.
3. Conform prevederilor art. 395 Cod contravențional, cauza contravențională în baza 
Procesului-verbal cu privire la contravenție seria/nr.MAI06 428427 din 01.10.2025, în 
privința lui POPA Andrei, în baza art. 336 alin. (1) Cod contravențional, a fost transmis după 
competență spre examinare instanței de judecată.  
4. La 06.10.2025, cauza contravențională pornită prin Procesul-verbal cu privire la 
contravenție seria/nr.MAI06 428427 din 01.10.2025, în privința lui POPA Andrei, în baza 
art. 336 alin. (1) Cod contravențional, a fost înregistrată în cancelaria Judecătoriei Căușeni 
(sediul Anenii Noi).
Procedura de citare 
5. Pentru a asigura prezenţa în cadrul şedinţei de judecată a persoanei în a cărei privinţă 
a fost pornit procesul contravențional POPA Andrei, grefiera a expediat citaţie la adresa 
acestuia, citația fiind returnată instanței de judecată cu mențiunea ”plecat. Totodată se atestă 
că, la materialele cauzei este anexată nota telefonică prin care POPA Andrei a fost înștiințat 
despre data și ora ședinței de judecată, ultimul fiind contactat la numărul său de telefon 
indicat în procesul-verbal de audiere din 01.10.2025. În acest sens, instanța de judecată 
constată că persoana în privința căreia a fost intentat proces contravențional nu s-a prezentat 
în cadrul ședinței de judecată, nu a solicitat amânarea cauzei contravenționale și nu a indicat 
motivele neprezentării. Respectiv, prin prisma art.455 alin.(3) Codul contravențional, potrivit 
căruia neprezentarea în ședință a făptuitorului legal citat fără motive întemeiate, nu împiedică 
judecarea cauzei contravenționale, s-a dispus examinarea cauzei în absența acestuia. 
6. Pentru a asigura prezența în cadrul ședinței de judecată a agentului constatator din 
cadrul Inspectoratului de Poliție Anenii Noi al Inspectoratului General al Poliției, LIURCA 
Marius, a fost expediată o citație pe poșta electronică a instituției din care aceste face parte, 
însă indiferent de acest fapt agentul constatator nu s-a prezentat în cadrul ședinței de judecată 
și nu a solicitat amânarea cauzei contravenționale și nu a indicat motivele neprezentării. 
Astfel, prin prisma art.455 alin.(2) Cod contravențional, s-a dispus examinarea cauzei în 
absența acestuia.
Examinarea fondului cauzei
7. În conformitate cu prevederile art. 7 din Codul contravențional, persoana poate fi 
sancționată numai pentru contravenția în a cărei privință este dovedită vinovăția sa, cu 
respectarea normelor prezentului cod. 
8. Potrivit art.8 alin.(2) Cod contravențional, este supusă răspunderii contravenționale 
numai persoana care a săvârșit cu intenție sau din imprudență o faptă prevăzută de legea 
contravențională
9. Conform art.10 Cod contravențional, constituie contravenţie fapta – acţiunea sau 
inacţiunea – ilicită, cu un grad de pericol social mai redus decât infracţiunea, săvârșită cu 
vinovăţie, care atentează la valorile sociale ocrotite de lege, este prevăzută de prezentul cod 
şi este pasibilă de sancţiune contravenţională. 
10. Conform prevederilor art.14 alin. (1)–(3) din Codul Contravențional al RM, 
contravenţia se săvârşeşte cu intenţie sau din imprudenţă. Contravenţia se consideră săvârşită 
cu intenţie dacă persoana care a săvârşit-o îşi dădea seama de caracterul prejudiciabil al 
acţiunii sau inacţiunii sale, a prevăzut urmările ei prejudiciabile, a dorit sau a admis în mod 
conştient survenirea acestor urmări. Contravenţia se consideră săvârşită din imprudenţă dacă 
persoana care a săvârşit-o îşi dădea seama de caracterul prejudiciabil al acţiunii sau inacţiunii 
sale, a prevăzut urmările ei prejudiciabile, dar considera în mod uşuratic că ele vor putea fi 
evitate, ori nu îşi dădea seama de caracterul prejudiciabil al acţiunii sau inacţiunii sale, nu a 
prevăzut posibilitatea survenirii urmărilor ei prejudiciabile, deşi trebuia şi putea să le 
prevadă.
11. Potrivit art.374 Cod contravenţional, procesul contravenţional este activitatea 
desfăşurată de autoritatea competentă, cu participarea părţilor şi a altor persoane titulare de 
drepturi şi de obligaţii, având ca scop constatarea contravenţiei, examinarea şi soluţionarea 
cauzei contravenţionale, constatarea cauzelor şi condiţiilor care au contribuit la săvârșirea 
contravenţiei. (2/1) Procesul contravenţional începe de drept din momentul sesizării sau al 
autosesizării agentului constatator privind săvârșirea contravenţiei. (3) Procesul 
contravenţional se desfăşoară pe principii generale de drept contravenţional, în temeiul 
Constituţiei, al prezentului cod, al Codului de procedură penală în cazurile expres prevăzute 
de prezentul cod, precum şi al normelor dreptului internaţional şi ale tratatelor internaţionale 
cu privire la drepturile şi libertăţile fundamentale ale omului la care Republica Moldova este 
parte.
12. Conform art.375 alin.alin.(1), (2) și (3) Cod contravențional, persoana acuzată de 
săvârșirea unei contravenţii se consideră nevinovat atâta timp cât vinovăția sa nu este 
dovedită în modul prevăzut de prezentul cod. Nimeni nu este obligat să dovedească 
nevinovăţia sa. Concluziile despre vinovăţia persoanei în săvîrşirea contravenției nu pot fi 
întemeiate pe presupuneri. Toate dubiile în probarea învinuirii care nu pot fi înlăturate în 
condiţiile prezentului cod se interpretează în favoarea persoanei în a cărei privinţă a fost 
pornit proces contravenţional.
13. Potrivit art.381 alin.(4) Cod contravențional, autoritatea competentă să soluționeze 
cauza contravențională are obligația de a lua toate măsurile prevăzute de lege pentru 
cercetarea sub toate aspectele, completă și obiectivă, a circumstanțelor cauzei, de a evidenția 
atît circumstanțele care dovedesc vinovăția persoanei, cît și cele care dezvinovățesc persoana 
în a cărei privință a fost pornit proces contravențional, precum și circumstanțele atenuante 
sau agravante.
14. În conformitate cu art.425 alin.(3) Cod contravențional, aprecierea probelor se face de 
persoana competentă să soluționeze cauza contravențională, potrivit convingerii sale pe care 
și-a format-o cercetând toate probele administrate în raport cu circumstanțele constatate ale 
cauzei și călăuzându-se de lege. 
15. Potrivit dispozițiilor art.440 alin.(1) Cod contravenţional, constatarea faptei 
contravenţionale înseamnă activitatea, desfăşurată de agentul constatator, de colectare şi de 
administrare a probelor privind existenţa contravenţiei, de încheiere a deciziei privind 
examinarea contravenţiei în temeiul constatării agentului constatator sau procesului-verbal cu 
privire la contravenţie, de aplicare a sancţiunii contravenţionale sau de trimitere, a dosarului, 
după caz, funcţionarului abilitat să examineze cauza contravenţională, din cadrul autorităţii 
din care face parte agentul constatator, în instanţa de judecată sau în alt organ spre 
soluţionare. În conformitate cu alin.(1) al art.442 Cod contravenţional, procesul-verbal cu 
privire la contravenţie este un act prin care se individualizează fapta ilicită şi se identifică 
făptuitorul. Procesul-verbal se încheie de agentul constatator pe baza constatărilor personale 
şi a probelor acumulate, în prezenţa făptuitorului sau în absenţa lui.
16. Conform art. 425 alin. (1), (2) și (3) Cod contravenţional, probele sânt elemente de 
fapt, dobândite în modul stabilit de prezentul cod, care servesc la constatarea existenţei sau 
inexistenţei contravenţiei, la identificarea făptuitorului, la constatarea vinovăției şi la 
cunoașterea altor circumstanţe importante pentru justa soluţionare a cauzei. În calitate de 
probe se admit elementele de fapt constatate prin intermediul următoarelor mijloace: 
procesul-verbal cu privire la contravenţie, procesul-verbal de ridicare a obiectelor şi 
documentelor, procesul-verbal de percheziţie, procesul-verbal privind cercetarea la fața 
locului, procesele-verbale privind alte acțiuni procesuale efectuate în conformitate cu 
prezentul cod, explicațiile persoanei în a cărei privinţă a fost pornit proces contravențional, 
declarațiile victimei, ale martorilor, înscrisurile, înregistrările audio sau video, fotografiile, 
corpurile delicte, obiectele şi documentele ridicate, constatările tehnico-ştiinţifice şi medico-
legale, raportul de expertiză. Aprecierea probelor se face de persoana competentă să 
soluționeze cauza contravențională, potrivit convingerii sale pe care şi-a format-o cercetând 
toate probele administrate în raport cu circumstanțele constatate ale cauzei şi călăuzindu-se 
de lege. 
17. În conformitate cu art.442 alin.(1) Cod contravențional, procesul-verbal cu privire la 
contravenție este un act prin care se individualizează fapta ilicită şi se identifică făptuitorul. 
Procesul-verbal se încheie de către agentul constatator pe baza constatărilor personale şi a 
probelor acumulate, în prezenţa făptuitorului sau în absenţa lui.
18. La examinarea cauzei contravenționale, instanța de judecată va ţine cont de rigorile 
art.458 Codul contravențional, care indică că examinând cauza contravenţională, instanţa de 
judecată este obligată să determine, caracterul veridic al contravenţiei imputate, existenţa 
cauzelor care înlătură caracterul contravenţional al faptei, vinovăţia persoanei în a cărei 
privinţă a fost pornit procesul contravenţional, existenţa circumstanţelor atenuante şi/sau 
agravante, necesitatea sancţionării şi, după caz, caracterul sancţiunii contravenţionale, alte 
aspecte importante pentru soluţionarea justă a cauzei. Instanța reține că pentru respectarea 
garanțiilor procedurale specifice în materie penală în ceea ce privește dreptul la un proces 
echitabil, printre care şi prezumţia de nevinovăţie, prevăzută de art.6 § 2 din Convenţia 
Europeană a Drepturilor Omului, instanţa de judecată verifică legalitatea şi temeinicia 
procesului-verbal cu privire la contravenţie.
19.Totodată, în conformitate cu prevederile art.6 alin.(2) şi (3) CEDO, orice persoană 
acuzată de o infracţiune este prezumată nevinovat până ce vinovăţia sa va fi legal stabilită. 
20. În conformitate cu jurisprudența relevantă a Curţii Europene a Drepturilor Omului, 
instanţele de judecată sunt obligate să demonstreze vinovăţia inculpatului prin adoptarea 
unor soluţii motivate. Lipsa motivelor reprezintă o încălcare a dreptului la un proces 
echitabil: „în cazul în care instanţele judecătoreşti naţionale se abţin de a da un răspuns 
special şi explicit la cele mai importante întrebări, fără a-i oferi părţii care le-a formulat 
posibilitatea de a şti dacă o anumită susţinere a fost neglijată sau respinsă, acest fapt va fi 
considerat o încălcare a dreptului la un proces echitabil. (Boldea v. România, 15 februarie 
2007, §30).
21. Orice acuzat are, în special, dreptul: să fie informat, în termenul cel mai scurt, într-o 
limbă pe care o înţelege şi în mod amănunţit, asupra naturii şi cauzei acuzaţiei aduse 
împotriva sa; să dispună de timpul şi de înlesnirile necesare pregătirii apărării sale; să se 
apere el însuşi sau să fie asistat de un apărător ales de el şi, dacă nu dispune de mijloacele 
necesare pentru a plăti un apărător, să poată fi asistat în mod gratuit de un avocat din oficiu, 
atunci când interesele justiţiei o cer; să întrebe sau să solicite audierea martorilor acuzării şi 
să obţină citarea şi audierea martorilor apărării în aceleaşi condiţii ca şi martorii acuzării; să 
fie asistat în mod gratuit de un interpret, dacă nu înţelege sau nu vorbeşte limba folosită la 
audiere. 
22. Prin prisma prevederilor ce guvernează speța dedusă judecății, instanța de judecată 
reiterează că, scopul legii contravenționale constă în apărarea drepturilor şi libertăților 
legitime ale persoanei, apărarea proprietății, ordinii publice, a altor valori ocrotite de lege, 
în soluționarea cauzelor contravenționale, precum şi în prevenirea săvârșirii de noi 
contravenții.
23.După cum a fost menționat supra, acțiunile lui POPA Andrei au fost încadrate de 
către agentul constatator conform prevederilor art. 336 alin.(1) Cod contravențional – care 
stabilește sancțiune pentru nesubordonarea cu rea-voinţă dispoziţiei sau cererii legitime a 
procurorului, a ofiţerului de urmărire penală, a ofiţerului de informaţii şi securitate, a 
angajatului cu statut special al Ministerului Afacerilor Interne, a altei persoane, aflate în 
exerciţiul funcţiunii sau al datoriei obşteşti de asigurare a securităţii statului, de menţinere a 
ordinii publice şi de combatere a criminalităţii.
24.Instanţa de judecată remarcă faptul că, conținutul Procesului-verbal cu privire la 
contravenție seria/nr.MAI06 428427 din 01.10.2025, încheiat de către agentul constatator din 
cadrul IP Anenii Noi al Inspectoratului General al Poliției, LIURCA Marius, corespunde 
rigorilor instituite de art.443 al Codului contravențional, iar careva elemente sau împrejurări 
care ar condiționa declararea nulităţii acestui proces-verbal, instanţa de judecată nu 
determină.
25. Pentru constatarea existenței contravenției imputate lui POPA Andrei şi constatarea 
vinovăției, de către agentul constatator au fost administrate următoarele probe, cercetate în 
cadrul ședinței de judecată:
-            Procesul-verbal cu privire la contravenție seria/nr. MAI06 428427 din 01.10.2025.
-            Raportul din 30.09.2025.
-            Raportul din 21.09.2025 despre primirea informației telefonice la data de 21.09.2025, 
ora 20:35, de la angajatul IP Anenii Noi, NISTREAN Sevastian, care a comunicat că în or. 
Anenii Noi, str. Uzinelor 30, în incinta ”Secției de internare” a Spitalului raional Anenii Noi, 
cet. POPA (URSU) Andrei, locuitor al sat. *****, r. Anenii Noi, nu s-a subordonat cerințelor 
legale ale angajaților poliției și împiedicând exercitarea atribuțiilor de serviciu, numindu-i cu 
cuvinte necenzurate.
-            Ticket-ul eliberat de aparatul de tip „Drager”, nr. 6810, la data de 21.09.2025, ora 
20:39, potrivit căruia la cet. POPA (URSU) Andrei, d.n. ***** s-a stabilit concentrația 
vaporilor de alcool în aerul expiat de 0,93 mg/l.
-            Trimiterea-extras pe numele cet. POPA Andrei din data de 21.09.2025, eliberată de 
IMSP ”Spitalul Raional Anenii Noi”, potrivit căreia se atestă că, la POPA Andrei s-a atestat 
escoriație în regiunea cervicală pe dreapta produsă de sinestătător în prezența colaboratorilor 
de poliție și a medicilor în camera de gardă. Consum de alcool. Plagă contuză degetului V a 
mâinii drepte.
-            Copia raportului din 21.09.2025 a agentului superior LIURCA Marius din cadrul IP 
Anenii Noi, potrivit căruia se atestă că, la data de 21.09.2025 a fost implicat în activități de 
menținere a ordinii publice în s. *****, r. Anenii Noi cu automobilul de serviciu MAI 2170, 
împreună cu colegul său NISTREAN Sevastian unde a avut loc hramul localității sus 
indicate. În jurul orelor 19:20 în timp ce patrula prin localitate, ajungând în centrul satului 
*****, în momentul acela pe lângă ei a trecut cet. URSU (POPA) Andrei 1992, locuitor a 
satului și a comunicat că, ”trec ”cuvânt necenzurat” aceștia”. Astfel, împreună cu colegul 
său s-au oprit și au întrebat de ce vorbește necenzurat în adresa lor, ultimul a început a 
manifesta un comportament agresiv și exprimîndu-se cu cuvinte necenzurate. Ulterior 
ultimul a fost urcat în automobilul de serviciu pentru a fi chestionat pe cazul dat. Ajungând la 
IP Anenii Noi, ultimul a început a fi agresiv și numea cu cuvinte necenzurate, la solicitarea 
de a se calma și fiind prevenit că îi vor fi aplicate mijloacele speciale, ultimul continua 
acțiunile sale huliganice, astfel i-au fost aplicate mijloacele speciale ”cătușele”, după care s-
au deplasat la spitalul de urgență din Anenii Noi pentru a fi verificat. În timpul deplasării în 
automobilul de serviciu, ultimul a aprins o țigară din tutun, ajungând la spital ultimul la fel 
manifesta un comportament huliganic. În continuare efectuându-i testul ”Drager” avea 
rezultatul de 0,93 alcool în aerul expirat. Ultimul în continuare îi numea cu cuvinte 
necenzurate și lovea cu pumnii în automobilul de serviciu.
-       Copia raportului din 21.09.2025 a agentului principal NISTREAN Sevastian din 
cadrul IP Anenii Noi, potrivit căruia se atestă că, la data de 21.09.2025 a fost implicat în 
activități de menținere a ordinii publice în s. *****, r. Anenii Noi pe motiv că era hramul 
localității În jurul orelor 19:20 deplasându-se cu automobilul de serviciu Dacia Duster MAI 
2170 împreună cu colegul său LIURCA Marius, ajungând în centrul satului *****, în 
momentul acela pe lângă ei a trecut cet. URSU (POPA) Andrei 1992, locuitor a satului, care 
cu glas tare a comunicat că, ”iată trec și ”cuvânt necenzurat” pe care trebuie să-i cuvinte 
necenzurate”. Astfel, el s-a oprit și s-a apropiat de el să-i facă observații, la care ultimul a 
început a manifesta un comportament agresiv. Ulterior ultimul a fost urcat în automobilul de 
serviciu și dus la IP Anenii Noi pentru a fi documentat pe cazul dat care a fost înregistrat. 
Ajungând la IP Anenii Noi, ultimul a refuzat să fie testat cu aparatul Drager și manifesta un 
comportament agresiv exprimându-se cu cuvinte urâte în adresa lor. La solicitarea de a înceta 
acțiunile sale ilegale ultimul se refuza continua acțiunile sale huliganice, astfel i-au fost 
aplicate mijloacele speciale ”cătușele”, după care escortat la spitalul de urgență din Anenii 
Noi, unde i-a fost preluat sânge. Menționează că,  înaintea deplasării la spital, ultimul 
manifesta un comportament agresiv și nu se subordona cerințelor legale la fel se exprima cu 
cuvinte urâte în adresa lor și a medicilor la fel. Ultimul în incinta spitalului și-a cauzat de 
sine stătător leziuni în regiunea gâtului cu accesoriu din metal de la bricheta sa care a 
deteriorat-o. Toate acțiunile au fost filmate cu Bodicamera personală. Susține că, în adresa 
ultimului au fost aplicate doar cătușele dar nu și forța fizică. Menționează că, în timp ce îl 
transporta la Spitalul Anenii Noi URSU (POPA) Andrei lovea cu pumnii în automobil.
-            Copia legitimației de serviciu al lui LIURCA Marius seria/nr IGP 22859, având 
funcția de subofițer superior de sector în cadrul SP nr.1 al IP Anenii Noi. 
-            Copia comunicatului special, adresat șefului IGP, CERNĂUȚEANU Viorel, potrivit 
căruia se atestă că la data de 21.09.2025, orele 19:25, a parvenit informația telefonică de la 
angajatul IP Anenii Noi NISTREAN Sebastian, cu telefonul de contact 069933036, care a 
comunicat că, în s. ***** r. Anenii Noi, în stradă cet. URSU Andrei manifestă un 
comportament neadecvat. Materialul a fost înregistrat în REI-2 cu nr. 4830 din 21.09.2025. 
Conform Dispoziției Şefului IP Anenii Noi nr. 31 din 19.09.2025, „Cu privire la asigurarea 
ordinii publice în perioada 19.09.2025-21.09.2025", la data de 21.09.2025, la sărbătoarea 
tradițională „Hramul satului" in s. ***** r. Anenii Noi, au fost implicați în activități de 
asigurare a ordinii publice, agent principal NISTREAN Sevastian (OAI 2019) şi agent 
superior LIURCA Marius (OAI 2022). În cadrul examinării s-a constatat că, la data de 
21.09.2025 în jurul orei 19:20, în stradă în s. ***** r. Anenii Noi, cet. POPA-URSU Andrei 
Pavel a.n. *****, locuitor al s. ***** r. Anenii Noi, vizibil în stare de ebrietate manifesta un 
comportament neadecvat, exprimându-se cu cuvinte necenzurate. Pentru documentarea 
cazului şi stabilirea tuturor circumstanțelor, cet. POPA-URSU Andrei a fost escortat la IP 
Anenii Noi, unde ultimul a refuzat să fie supus testului alcoolscopic cu aparatul de tip 
,,Drager", ulterior fiind escortat la „Spitalul Raional Anenii Noi" pentru prelevarea probelor 
biologice. Ajungând în „Secție de internare" a Spitalului Raional Anenii Noi, cet. POPA-
URSU Andrei a continuat să manifeste un comportament neadecvat, angajații poliției i-au 
solicitat să înceteze acțiunile sale, unde ultimul a refuzat numindu-i cu cuvinte necenzurate şi 
împiedicând exercitarea atribuțiilor de serviciu. Astfel, cet. POPA-URSU Andrei i-au fost 
aplicate mijloacele speciale din dotare şi anume cătuşele, iar pe cazul nesubordonării a fost 
înregistrat material în REI-2 cu nr. 4835 din 21.09.2025. În urma nesubordonării, angajații 
poliției nu au avut de suferit.
-            Raportul din 21.09.2025 despre primirea informației telefonice la data de 21.09.2025 
orele 19:25, a parvenit informația telefonică de la angajatul IP Anenii Noi, NISTREAN 
Sebastian, cu telefonul de contact 069933036, care a comunicat că, în s. ***** r. Anenii Noi, 
în stradă cet. URSU Andrei manifestă un comportament neadecvat. Alte circumstanțe se 
stabilesc.
-            Copia legitimației de serviciu al lui NISTREAN Sevastian seria/nr IGP 22859. 
-            Copia Extrasului din Registrul de Stat al Populației pe numele POPA Andrei Pavel 
a.n. *****, dom. r. Anenii Noi, s. *****.
-            Avizul medicului narcolog pe numele cet. POPA Andrei.
-            Avizul medicului Psihiatru pe numele cet. POPA Andrei.
-            Forma nr.246, eliberată pe numele lui POPA Andrei, actualizată la data de 
03.10.2025.
-            Cazierul contravențional eliberat pe numele lui POPA Andrei, actualizat la data de 
03.10.2025. 
-            Citație nr. 34/21-10558 din 25.09.2025 adresată cet. POPA Andrei.
-            Citație nr. 34/21-10654 din 30.09.2025 adresată cet. POPA Andrei.
-            Copia Comunicatului privind eliberarea din detenție a cet. POPA-URSU Andrei.
-            Caracteristica nr. 194 din 01.10.2025, eliberată de către Primăria s. *****, prin care 
se atestă că, cet. POPA Andrei născut la *****, domiciliat în s. *****, r. Anenii Noi, 
conform comunicatului nr.8 din 01.09.2025, eliberat de Penitenciarul nr.4 Cricova, persoana 
vizată a revenit recent în localitate, la locul de domiciliu din detenţie. Căsătorit, are doi copii 
minori cu cet. URSU Lorina a.n.19.03.1990. Nu participă în viața obştească a satului. Nu se 
bucură de o imagine pozitivă în comunitate. Are antecedente penale.
-            Adeverința nr. 195 din 01.10.2025 eliberată de către Primăria s. ***** privind 
componența familie cet. POPA-URSU Andrei.
-            Procesul-verbal de audiere a persoanei în a cărei privință a fost pornit proces 
contravențional, POPA Andrei din 01.10.2025, care a comunicat că la data de 21.09.2025, în 
timp ce se plimba în centrul satului *****, r. Anenii Noi, la un moment dat echipajul de 
poliție a trecut pe lângă dânsul, iar el aflându-se în stare de ebrietate a comunicat că ”trec și 
”cuvânt necenzurat” aceștia”. Ulterior l-a urcat în automobilul lor și au plecat la IP Anenii 
Noi, ulterior la spital. Menționează că, îi pare rău pentru toate acțiunile, nu-și poate aduce 
aminte în detalii cele întîmplate din motiv că se afla în stare de ebrietate, î-și recunoaște vina.
26.Instanța de judecată consideră că probele acumulate în procesul contravențional de 
către agentul constatator coroborează între ele, și confirmă indubitabil vinovăția lui POPA 
Andrei în comiterea contravenției prevăzute de art.336 alin. (1) Cod contravențional. Or, din 
probele enunțate rezultă în mod cert că, POPA Andrei, la data de 21.09.2025, ora 19:50, 
aflându-se pe adresa or. Anenii Noi, str. Uzinelor 30, nu s-a subordonat cerințelor legale ale 
angajaților poliției.
27.Instanța subliniază astfel că, fapta contravențională săvârșită de către făptuitor a fost 
constatată de agentul constatator și a fost inserată în procesul verbal cu privire la contravenţie 
cu nr. şi seria MAI06 428427, încheiat la 01 octombrie 2025.
28. În acest sens, instanţa relevă că angajaţii poliţiei LIURCA Marius și NISTREAN 
Sevastian la data de 21.09.2025 conform dispoziției Șefului IP Anenii Noi nr. 31 din 
19.09.2025, se aflau în exercițiul funcției de asigurare a ordinii publice la sărbătoarea 
tradițională ”Hramul satului” în s. *****, r. Anenii Noi, fapt confirmat prin comunicatul 
special din 21.09.2025. Astfel, faptul că POPA Andrei fiind suspectat de manifestarea 
comportamentului agresiv deoarece ultimul vizibil se afla în stare de ebrietate și se exprima 
cu cuvinte necenzurate, a oferit legitimitate acţiunilor poliţiei, iar aceste acţiuni reies din 
rapoartele angajaţilor poliţiei LIURCA Marius și NISTREAN Sevastian.
29. La fel, circumstanțele indicate supra, se atestă inclusiv și prin Procesul-verbal de 
audiere a persoanei în a cărei privință a fost pornit proces contravențional, POPA Andrei din 
01.10.2025, care a comunicat că la data de 21.09.2025, în timp ce se plimba în centrul satului 
*****, r. Anenii Noi, la un moment dat echipajul de poliție a trecut pe lângă dânsul, iar el 
aflându-se în stare de ebrietate a comunicat că ” trec și ”cuvânt necenzurat” aceștia”. 
Ulterior l-a urcat în automobilul lor și au plecat la IP Anenii Noi, ulterior la spital. 
Menționează că, îi pare rău pentru toate acțiunile, nu-și poate aduce aminte în detalii cele 
întîmplate din motiv că se afla în stare de ebrietate, î-și recunoaște vina.
30. În acest context, potrivit art. 19 şi 21 al Legii nr. 320 din 27 decembrie 2012, cu 
privire la activitatea Poliţiei şi statutul poliţistului, poliţiştii au atribuţii exhaustive în 
domeniul menţinerii, asigurării şi restabilirii ordinii, şi securității publice, inclusiv de a 
reacţiona prompt
la orice solicitare în acest sens, iar acţiunile comise de asemenea făptuitori în scopul 
perturbării acestor activităţi, a priori necestită a fi sancţionate, în vederea asigurării realizării 
cu succes a scopurilor generale ale poliţiei, instituţie care are misiunea de a apăra drepturile 
şi libertăţile fundamentale ale persoanei prin activităţi de menţinere, asigurare şi restabilire a 
ordinii şi securităţii publice, de prevenire, investigare şi de descoperire a infracţiunilor şi 
contravenţiilor.
Mai mult, reieşind din prevederile art. 25 alin. (5) pct. 1), 3) sau 4) al aceleiaşi legi, în 
realizarea atribuţiilor de serviciu, poliţistul are împuterniciri de a solicita persoanelor, 
respectarea ordinii publice şi încetarea acţiunilor ilegale, iar, în caz de necesitate, pentru 
asigurarea respectării cerinţelor legale să intervină prin aplicarea forţei fizice, mijloacelor 
speciale sau a armei de foc din dotare, în condiţiile stabilite de lege, să stabilească identitatea 
persoanelor care încalcă dispoziţiile legale ori dacă sânt indicii că acestea pregătesc sau au 
săvârșit o faptă ilicită sau prejudiciabilă, precum și a persoanelor care solicită intrarea într-un 
perimetru restricţionat, precum şi să conducă la sediul unităţii de Poliţie persoanele care, prin 
acţiunile lor, periclitează viaţa sau sănătatea persoanelor, ordinea şi securitatea publică sau 
alte valori sociale ocrotite de lege, precum şi persoanele suspectate de săvârşirea unor fapte 
ilicite sau prejudiciabile, a căror identitate nu a fost stabilită în condiţiile legii.
31. În conformitate cu jurisprudenţa relevantă a Curţii Europene a Drepturilor Omului, 
instanţele de judecată sunt obligate să demonstreze vinovăţia inculpatului prin adoptarea 
unor soluţii motivate. Lipsa motivelor reprezintă o încălcare a dreptului la un proces 
echitabil: …în cazul în care instanţele judecătoreşti naţionale se abţin de a da un răspuns 
special şi explicit la cele mai importante întrebări, fără a-i oferi părţii care le-a formulat 
posibilitatea de a şti dacă o anumită susţinere a fost neglijată sau respinsă, acest fapt va fi 
considerat o încălcare a dreptului la un proces echitabil. (Ruiz Torija împotriva Spaniei, 9 
decembrie 1994, § 29; Papon împotriva Franţei (nr. 2), dec., 15 noiembrie 2001; Boldea 
împotriva României, 15 februarie 2007, § 30).
32. Prin urmare, faptul nesubordonării lui POPA Andrei cerințelor legale a colaboratorilor 
de poliție, implicați în serviciul funcțiunii, se atestă prin raportul din 21.09.2025 a agentului 
LIURCA M. din cadrul IP Anenii Noi, potrivit căruia se atestă că, la data de 21.09.2025 a 
fost implicat în activități de menținere a ordinii publice în s. *****, r. Anenii Noi cu 
automobilul de serviciu MAI 2170, împreună cu colegul său NISTREAN Sevastian unde a 
avut loc hramul localității sus indicate. În jurul orelor 19:20 în timp ce patrula prin 
localitate, ajungând în centrul satului *****, în momentul acela pe lângă ei a trecut cet. 
URSU (POPA) Andrei 1992, locuitor a satului și a comunicat că, ”trec ”cuvânt necenzurat” 
aceștia”. Astfel, împreună cu colegul său s-au oprit și au întrebat de ce vorbește necenzurat 
în adresa lor, ultimul a început a manifesta un comportament agresiv și exprimîndu-se cu 
cuvinte necenzurate. Ulterior ultimul a fost urcat în automobilul de serviciu pentru a fi 
chestionat pe cazul dat. Ajungând la IP Anenii Noi, ultimul a început a fi agresiv și numea cu 
cuvinte necenzurate, la solicitarea de a se calma și fiind prevenit că îi vor fi aplicate 
mijloacele speciale, ultimul continua acțiunile sale huliganice, astfel i-au fost aplicate 
mijloacele speciale ”cătușele”, după care s-au deplasat la spitalul de urgență din Anenii Noi 
pentru a fi verificat. În timpul deplasării în automobilul de serviciu, ultimul a aprins o țigară 
din tutun, ajungând la spital ultimul la fel manifesta un comportament huliganic. În 
continuare efectuându-i testul ”Drager” avea rezultatul de 0,93 alcool în aerul expirat. 
Ultimul în continuare îi numea cu cuvinte necenzurate și lovea cu pumnii în automobilul de 
serviciu.
33. Precum și prin raportul din 21.09.2025 a agentului NISTREAN Sevastian din cadrul 
IP Anenii Noi, potrivit căruia se atestă că, la data de 21.09.2025 a fost implicat în activități 
de menținere a ordinii publice în s. *****, r. Anenii Noi pe motiv că era hramul localității În 
jurul orelor 19:20 deplasându-se cu automobilul de serviciu Dacia Duster MAI 2170 
împreună cu colegul său LIURCA Marius, ajungând în centrul satului *****, în momentul 
acela pe lângă ei a trecut cet. URSU (POPA) Andrei 1992, locuitor a satului, care cu glas 
tare a comunicat că, ”iată trec și ”cuvânt necenzurat”pe care trebuie să-i ”cuvinte 
necenzurate”. Astfel, el s-a oprit și s-a apropiat de el să-i facă observații, la care ultimul a 
început a manifesta un comportament agresiv. Ulterior ultimul a fost urcat în automobilul de 
serviciu și dus la IP Anenii Noi pentru a fi documentat pe cazul dat care a fost înregistrat. 
Ajungând la IP Anenii Noi, ultimul a refuzat să fie testat cu aparatul Drager și manifesta un 
comportament agresiv exprimându-se cu cuvinte urâte în adresa lor. La solicitarea de a 
înceta acțiunile sale ilegale ultimul se refuza continua acțiunile sale huliganice, astfel i-au 
fost aplicate mijloacele speciale ”cătușele”, după care escortat la spitalul de urgență din 
Anenii Noi, unde i-a fost preluat sânge. Menționează că, înaintea deplasării la spital, ultimul 
manifesta un comportament agresiv și nu se subordona cerințelor legale la fel se exprima cu 
cuvinte urâte în adresa lor și a medicilor la fel. Ultimul în incinta spitalului și-a cauzat de 
sine stătător leziuni în regiunea gâtului cu accesoriu din metal de la bricheta sa care a 
deteriorat-o. Toate acțiunile au fost filmate cu Bodicamera personală. Susține că, în adresa 
ultimului au fost aplicate doar cătușele dar nu și forța fizică. Menționează că, în timp ce îl 
transporta la Spitalul Anenii Noi URSU (POPA) Andrei lovea cu pumnii în automobil.
34.Circumstanțele relevate supra se atestă prin însuși declarațiile lui POPA Andrei din 
data de 01.10.2025, recunoscând vinovăția în comiterea faptei contravenționale imputate, de 
numire a colaboratorilor de poliție cu cuvinte necenzurate, aflându-se în stare de ebrietate 
alcoolică cu grad avansat, fapt confirmat prin ticket-ul eliberat de aparatul de tip „Drager”, 
nr. 6810, la data de 21.09.2025, ora 20:39, potrivit căruia la cet. POPA (URSU) Andrei, d.n. 
***** s-a stabilit concentrația vaporilor de alcool în aerul expiat de 0,93 mg.
35. Prin urmare, examinând în cumul totalitatea probelor administrate şi apreciindu-le în 
conformitate cu art.425 Cod contravenţional, din punct de vedere al pertinenţei, concludenţii, 
utilităţii şi coroborării lor în ansamblu, instanţa apreciază că POPA Andrei prin acţiunile 
sale, a comis contravențiile prevăzute de art.336 alin. (1) Cod contravențional.
36.Instanța constată că la încheierea procesului-verbal cu privire la contravenţie, agentul 
constatator a respectat pe deplin prevederile art.443 din Codul contravențional şi, de 
asemenea, a determinat caracterul veridic al contravenției imputate, neidentificându-se 
careva circumstanțe din cele prescrise la art.445 Cod contravențional şi care ar conduce la 
nulitatea procesului-verbal cu privire la contravenție, fiind acordată atenție cuvenită 
prevederilor art. 5 – 9 din Codul contravenţional, şi anume principiul legalității şi egalității în 
fața legii, principiul dreptății şi caracterului personal al răspunderii contravenționale. În acest 
context, din conținutul actului constatator, se observă că, procesul-verbal cu privire la 
contravenție a fost întocmit în prezența făptuitorului POPA Andrei, fapt confirmat prin 
semnătura olografă a acestuia. Totodată, făptuitorului i-au fost aduse la cunoștință drepturile 
și obligațiile prevăzute de art.art.34, 378, 384, 387 și 448 Cod contravențional, fapt confirmat 
prin semnătura acestuia, însă ultimul nu a solicitat prezența apărătorului și nu a formulat alte 
obiecții pe marginea faptelor imputate.
37. Concomitent, acesta a semnat la pct.18 al actului constatator, și anume la rubrica 
”Recunosc săvârșirea contravenției și accept sancțiunea stabilită fapt pentru ce semnez”. 
38. În ipostază creată și descrisă supra, vinovăția făptuitorului în săvârșirea contravenției 
şi-a găsit deplină confirmare prin probele administrate, care în ansamblu coroborează între 
ele, se completează unele pe altele, nu trezesc nici o îndoială și dovedesc cert cele expuse 
mai sus.
39. Pe cale de consecință, POPA Andrei urmează a fi recunoscut vinovat în comiterea 
contravenției prevăzute de art.336 alin.(1) Cod contravențional.
40. La stabilirea sancţiunii, instanţa de judecată ţine cont de prevederile art.art.32, 37 Cod 
contravenţional, caracterul şi gradul prejudiciabil al contravenţiei, comportamentul 
contravenientului. 
41.Totodată, instanța de judecată menționează că circumstanţe atenuante și/sau agravante 
nu au fost identificate.
42. Art.336 alin. (1) Cod contravențional, stabilește sancțiune pentru nesubordonarea cu 
rea-voinţă dispoziţiei sau cererii legitime a procurorului, a ofiţerului de urmărire penală, a 
ofiţerului de informaţii şi securitate, a angajatului cu statut special al Ministerului Afacerilor 
Interne, a altei persoane, aflate în exerciţiul funcţiunii sau al datoriei obşteşti de asigurare a 
securităţii statului, de menţinere, asigurare şi restabilire a ordinii publice, de asigurare a 
siguranţei circulaţiei rutiere, de executare a hotărârilor instanţei de judecată şi a 
documentelor executorii şi de combatere a criminalităţii, cu amendă de la 24 la 36 de unităţi 
convenţionale sau cu muncă neremunerată în folosul comunităţii de la 30 la 60 de ore.
43.Reieşind din circumstanţele cazului, luând în considerație solicitarea agentului 
constatator de aplicare în privința contravenientului a sancțiunii sub formă de amendă, ţinând 
cont de prevederile art.37 alin.(3) Cod contravenţional care statuează că munca neremunerată 
în folosul comunităţii poate fi aplicată doar persoanelor care acceptă să execute o asemenea 
sancţiune coroborată cu faptul că contravenientul nu s-a prezentat în cadrul ședinței de 
judecată şi nu a dat acordul privind aplicarea unei sancţiuni sub formă de munca 
neremunerată, luând în consideraţie scopul sancţiunii contravenţionale de reeducare şi 
corectare a persoanei care a săvârșit contravenţie, instanţa de judecată va stabili lui POPA 
Andrei, pentru comiterea contravenției prevăzute de art.336 alin.(1) Cod contravențional, 
sancțiune sub formă de amendă în mărime de 30 (treizeci) unități convenționale, ce 
constituie suma de 1 500 (una mie cinci sute) lei.
44.Instanţa explică contravenientului că potrivit art.34 alin.(3) și (4) Cod contravențional, 
acesta este în drept să achite jumătate din amenda stabilită dacă o plăteşte în cel mult 3 zile 
lucrătoare de la data aducerii la cunoştinţă a deciziei de aplicare a sancţiunii 
contravenţionale. În acest caz se consideră că sancţiunea amenzii este executată integral, cu 
excepţia cazului în care a fost contestată decizia de aplicare a sancţiunii contravenţionale şi 
contravenientul nu şi-a retras cererea de contestare a deciziei, emisă asupra cauzei 
contravenţionale, pînă la cercetarea judecătorească. Dacă persoana fizică sau juridică nu a 
achitat amenda în decursul a 30 de zile de la data stabilirii acesteia, se va proceda conform 
reglementărilor Codului de executare. În cazul în care achitarea amenzii nu este posibilă din 
cauza lipsei ori a insuficienţei bunurilor sau din cauza eschivării cu rea-voinţă a 
contravenientului de la achitarea acesteia, instanţa de judecată poate înlocui suma neachitată 
a amenzii, după caz, cu: a) amendă în mărime dublă, care însă nu poate depăşi limita maximă 
a sancţiunii cu amenda prevăzută de norma materială contravenţională sau de prezentul 
articol; b) privarea de dreptul de a desfăşura o anumită activitate pe un termen de la 6 luni la 
un an; c) muncă neremunerată în folosul comunităţii, calculîndu-se o oră de muncă pentru o 
unitate convenţională, durata muncii fiind de cel mult 60 de ore; d) arest contravenţional, 
calculîndu-se o zi de arest pentru 2 unităţi convenţionale, durata arestului fiind de cel mult 30 
de zile. În acest caz, se va ţine cont de restricţiile prevăzute la art.38 alin.(4).
45. În temeiul celor expuse, examinând sub toate aspectele, complet şi obiectiv 
circumstanțele cauzei contravenționale, în conformitate cu prevederile art.art.395, 458, 460, 
462 Cod contravențional, instanța de judecată, -
h o t ă r ă ş t e :
POPA Andrei, se recunoaște vinovat de comiterea contravenției prevăzute de art.336 alin. 
(1) Cod contravențional, și i se stabilește sancţiune contravenţională sub formă de amendă în 
mărime de 30 (treizeci) unități convenționale, ce constituie suma de 1 500 (una mie cinci 
sute) lei.
Se explică lui POPA Andrei că potrivit art.34 alin. (3) Cod contravenţional al Republicii 
Moldova, acesta este în drept să achite jumătate din amenda stabilită dacă o plăteşte în cel 
mult 3 zile lucrătoare de la data aducerii la cunoştinţă a deciziei de aplicare a sancţiunii 
contravenţionale. În acest caz, se consideră că sancțiunea amenzii este executată integral.
Hotărâre motivată pronunțată în ședință publică la 11 decembrie 2025.
Hotărârea este cu drept de atac în ordine de recurs la Curtea de Apel Centru, în termen de 
15 zile, prin intermediul Judecătoriei Căușeni (sediul Anenii Noi).
Preşedintele şedinţei, 
Judecător                       PANTAZ Serghei