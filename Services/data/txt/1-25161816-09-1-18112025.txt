Dosarul nr. 1-205/25
PIGD 1-25161816-09-1-18112025
S E N T I N Ț Ă
ÎN NUMELE LEGII
15 decembrie 2025                                            orașul Sângerei
Judecătoria Bălți (sediul Sângerei)
Instanța de judecată, compusă din:
Președintele ședinței,
judecătorul         Hristina Craveț
Grefier         Maria Goraș
Cu participarea:
 procurorului         Marcel Fală
Avocatului           Vitalii Mironov
a examinat în ședința de judecată publică cauza penală privind învinuirea lui
Cazacu Nicu, IDNP *****, născut la ***** în r-nul *****, 
s. *****, celibatar, studii medii incomplete, nesupus militar, 
un copil minor, fără persoane la întreținere, neangajat în 
câmpul muncii, fără titluri speciale, grade de calificare și 
distincții de stat, domiciliat în satul 
 *****, raionul 
Sângerei, anterior 
condamnat:
1.Prin decizia Curții de Apel Bălți din 23.11.2005 în baza 
art.186 alin. (2) lit.d), 27, 172, alin. (2) lit.c) CP cu 
aplicarea art.84 CP s-a stabilit pedeapsa definitivă 8 ani 
închisoare.
2.Prin încheierea judecătoriei Buiucani mun. Chișinău din 
18.02.2014 s-a recunoscut sentința judecătoriei Savelovsc 
Federația Rusă și s-a acceptat spre executarefiind considerat 
cndamnat în baza art. 188 alin. (2), lit.e) CP și stabilită 
pedeapsa sub formă de închisoare pe un termebn de 5 ani 10 
luni.
3.Prin încheierea judecătoriei Orhei din 06.05.2015 în baza 
art. 85 CP a fost adăugată parțial la pedeapsa stabilită prin 
încheierea judecătoriei sec. Buiucani mun. Chișinău din 
18.02.2014, pedeapsa stabilită prin dcizia Curții de Apel 
Bălți din 23.11.2005 cu stabilirea pedepsei definitive de 8 
ani 1 lună închisoare în penitenciar de tip semiînchis.
4.Prin încheierea judecătoriei Rîșcani mun. Chișinău din 
30.09.2016 Cazacu Nicu a fost liberat condiționat de 
pedeapsa de 8 ani și 1 lună închiosoare stabilită prin 
încheierea judecătoriei Orhei din 06.05.2015 înainte de 
termen rămas neexecutat de 11 luni 5 zile închisoare.
 A fost scos de l evidența Biroului de Probațiune ***** la 
data de 22.09.2017. 
5. Prin decizia Curții de Apel Nord din 11 noiembrie 2025 
în baza art. 287 alin. (3) Cod penal la pedeapsa sub formă 
de închisoare pe un termen de 3 (trei) ani. În temeiul art. 90 
CP a fost suspendată condiționat executarea pedepsei cu 
închisoare pe o perioadă de probațiune de 3 (trei) ani. 
în comiterea infracțiunii prevăzute de art. 2641 alin. (5) Cod penal. 
Termenul de examinare a cauzei 18 noiembrie 2025 până la 15 decembrie 
2025.
 Cauza s-a judecat în procedura simplificată, prevăzută de art. 364 1 CPP pe 
baza probelor administrate în faza de urmărire penală. 
Asupra materialelor și probelor din dosar, instanța de judecată,-
A CONSTATAT:
Cazacu Nicu, la 26.10.2025, aproximativ la ora 22:00 min., fiind conștient că nu 
deține permis de conducere, în mod intenționat, dându-și seama de caracterul 
prejudiciabil al acțiunilor sale și cunoscând cu certitudine că acționează contrar 
prevederilor punctului 10 subpunctul 2) lit. a) din Regulamentul circulației rutiere, 
aprobat prin Hotărârea de Guvern nr. 357 din 13.05.2009, în conformitate cu care: 
persoana care conduce un autovehicul (vehicul) trebuie să posede și, la cererea 
polițistului, este obligată să înmâneze pentru control: permisul de conducere perfectat 
pe numele său, valabil pentru categoria (subcategoria) din care face parte 
autovehiculul condus; punctului 11 lit. j), în conformitate cu care: conducătorul de 
vehicul, este obligat: să se supună, la solicitarea polițistului, procedurii de testare a 
aerului expirat, de testare antidrog sau, după caz, examenului medical de prelevare a 
probelor biologice în vederea constatării alcoolemiei, consumului de droguri ori de 
alte substanțe psihotrope sau de medicamente cu efecte similare; punctului 14 lit. a) în 
conformitate cu care: conducătorului de vehicul îi este interzis să conducă vehiculul în 
stare de ebrietate, a urcat și a condus mijlocul de transport — motocicleta de model 
***** *****, fără numere de înmatriculare, pe un drum public din satul *****, 
raionul Sângerei, unde a fost stopat de către agenții constatatori din cadrul 
Inspectoratului de Poliție Sângerei, Ostap Anton și Oleg Romandaș.
Drept urmare, Cazacu Nicu, fiind fost suspectat de conducerea mijlocului de 
transport în stare de ebrietate, i-a fost solicitat să treacă testarea alcoolscopică și 
ulterior examinarea medicală pentru stabilirea stării de ebrietate și naturii ei în 
conformitate cu prevederile Hotărârii de Guvern cu privire la aprobarea 
Regulamentului privind modul de testare alcoolscopică, de testare antidrog și 
examinare medicală pentru stabilirea stării de ebrietate și naturii ei nr. 296 din 
16.04.2009, însă acesta a refuzat categoric să fie supus testării alcoolscopice, precum 
și examinării medicale pentru stabilirea stării de ebrietate și naturii ei.
2.A N A L I Z A    P R O B E L O R.
Fiindcă cauza s-a judecat în procedura simplificată, prevăzută de art. 364 1 CPP 
pe baza probelor administrate în faza de urmărire penală, instanța de judecată 
analizând probele prezentate de procuror şi acceptate de inculpat, care demonstrează 
integral vinovăţia acestuia și anume:
-declarațiile martorului Ostap Anton, care fiind audiat în cadrul urmăririi penale 
în esență a declarat că este angajat de în calitate ofițer SST AR al Inspectoratului de 
Poliție Sângerei. La data de 26.10.2025, el împreună cu colegul său de serviciu pe 
nume Oleg Romandaș, a fost implicat în serviciu de menținere siguranței traficului 
rutier și a ordinii publice pe raionul Sângerei. La data de 26.10.2025, în jurul orei 
22:00, în timpul patrulării în satul *****, raionul Sângerei, pe traseul central din 
localitate, au observat două persoane de gen masculin ce se deplasau pe o motocicletă 
de model ***** de culoare roșie combinată cu negru, fără număr de înmatriculare. 
Tot atunci, ei au observat că aceștia se deplasau pe motocicletă haotic și atunci a 
apărut suspiciunea că aceștia au consumat băuturi alcoolice. Au conectat girofarul la 
automobilul de model Dacia 2131, concomitent a fost conectat semnalul sonor special 
și motocicleta de model *****  fără număr de înmatriculare a fost stopată. 
Apropiindu-se de aceștia, au coborât, solicitându-le să coboare, acești doi bărbați de 
pe motocicletă, șoferul ținând mâna pe acceleratorul motocicletei, a tras brusc de 
acesta, în rezultat la ce a pierdut controlul asupra motocicletei menționate și 
motocicleta a pornit înainte tamponându-se în automobilul de serviciu cu care se 
deplasau și anume automobilul de model Dacia 2131. A înștiințat serviciul de gardă 
despre impactul care 
 a avut loc. După acest accident, cele două persoane de gen 
masculin s-au ridicat de jos și șoferul s-a prezentat ca fiind Cazacu Nicu din satul 
*****, iar pasagerul s-a prezentat ca fiind ***** la fel din satul *****. În momentul 
discuției cu aceștia, de la ultimii s-a simțit miros specific de alcool din cavitatea 
bucală, dar și vorba acestora era neclară din care fapt a apărut bănuiala rezonabilă că 
dânșii se află în stare 
 de ebrietate. Șoferul a fost indentificat prin baza de date că nu 
deține permis de conducere, iar motocicleta acestuia nu este înmatriculată 
corespunzător. Șoferului ce a condus motocicleta i-a fost propus să-i fie efectuată 
testarea alcoolscopică cu aparatul ,,Drager,, la care Cazacu Nicu a refuzat. I-a fost 
propus să-i fie prelevate probe biologice de sânge pentru stabilirea concentrației de 
alcool în aerul expirat și s-au deplasat la secția de internare în incinta Spitalului 
raional Sângerei, unde lui Cazacu Nicu i-a fost propus să-i fie prelevate probe 
biologice de sânge. Ultimul totalmente s-a refuzat, însă a predat doar urina pentru 
analize. Astfel, în procesul-verbal de examinare a fost menționat faptul refuzului 
acestuia de a-i fi prelevate probe biologice de sânge. Ulterior la data de 26.10.2025, 
Cazacu Nicu a fost documentat conform art. 264 1 alin (5), pe faptul că la data de 
26.10.2025 în jurul orelor 22:15, Cazacu Nicu conducând motocicleta de model ***** 
fără număr de înmatriculare, a refuzat de la efectuarea testării alcoolscopice și 
prelevarea probelor biologice de sânge, însă i-a fost prelevată proba de urină.
 (f.d.20-
23)
-declarațiile martorului ***** care fiind audiat în cadrul urmăririi penale a 
declarat că la moment este angajat în calitate ofițer OSCR al SST AR al 
Inspectoratului de Poliție Sângerei. La data de 26.10.2025, el împreună cu colegul său 
de serviciu pe nume Ostap Anton, a fost implicat în serviciu de menținere siguranței 
traficului rutier și a ordinii publice pe raionul Sângerei. La data de 26.10.2025, în jurul 
orei 22:00, în timpul patrulării în satul *****, raionul Sângerei, pe traseul central din 
localitate, au observat două persoane de gen masculin ce se deplasau pe o motocicletă 
de model ***** de culoare roșie combinată cu negru, fără număr de înmatriculare. 
Tot atunci, ei au observat că aceștia se deplasau pe motocicletă haotic și a apărut 
suspiciunea că aceștia au consumat băuturi alcoolice. Ei au conectat girofarul la 
automobilul de model Dacia 2131, concomitent a fost conectat semnalul sonor special 
și motocicleta de model ***** fără număr de înmatriculare a fost stopată. Apropiindu-
se de aceștia, au coborât și s-au apropiat de ei, unde solicitându-le să coboare, acești 
doi bărbați de pe motocicletă, șoferul ținând mâna pe acceleratorul motocicletei, a tras 
brusc de acesta, în rezultat la ce a pierdut controlul asupra motocicletei menționate și 
motocicleta a pornit înainte tamponându-se în automobilul de serviciu cu care se 
deplasau și anume automobilul 
 de model Dacia 2131. A fost înștiințat serviciul de 
gardă despre impactul care a avut loc. După acest accident, cele două persoane de gen 
masculin s-au ridicat de jos și șoferul s-a prezentat ca fiind Cazacu Nicu din satul 
*****, iar pasagerul s-a prezentat ca fiind ***** la fel din satul *****. În momentul 
discuției cu aceștia, de la ultimii s-a simțit miros specific de alcool din cavitatea 
bucală, dar și vorba acestora era neclară din care fapt a apărut bănuiala rezonabilă că 
dânșii se află în stare de ebrietate. Șoferul a fost identificat prin baza de date că nu 
deține permis de conducere, iar 
 motocicleta acestuia nu este înmatriculată 
corespunzător. Șoferului ce a condus motocicleta i-a fost propus să-i fie efectuată 
testarea alcoolscopică cu aparatul Drager, la care Cazacu Nicu a refuzat aceasta. Tot 
atunci, i-a fost propus să-i fie prelevate probe biologice de sânge pentru stabilirea 
concentrației de alcool în aerul expirat și s-au deplasat la secția de internare în incinta 
Spitalului raional Sângerei, unde lui Cazacu Nicu i-a fost propus să-i fie prelevate 
probe biologice de sânge la care ultimul totalmente s-a refuzat, însă a predat doar 
urina pentru analize. Astfel, în procesul-verbal de examinare a fost menționat faptul 
refuzului acestuia de a-i fi prelevate probe biologice de sânge. Ulterior la data de 
26.10.2025, Cazacu Nicu a fost documentat conform art. 264 1 alin (5), pe faptul că la 
data de 26.10.2025 în jurul orei 22:15, Cazacu Nicu conducând motocicleta de model 
***** fără număr de înmatriculare, a refuzat de la efectuarea testării alcoolscopice și 
prelevarea probelor biologice de sânge, însă i-a fost prelevată proba de urină. (f.d.24-
27)
-declarațiile martorului *****, care fiind audiat în cadrul urmăririi penale în 
esență nu a indicat careva detalii despre infracțiunea incriminată lui Cazacu Nicu, 
indicînd că în acea zi a aflat despre decesul peste hotarele țării a fratelui său Carcea 
Andrei și a fost în stare de șoc și nu ține minte nimic din evenimentele petrecute. 
(f.d.28-30)
-Copia procesului-verbal de cercetare la fața locului, acțiune procesuală de 
constatare efectuată la 26.10.2025 de către agentul constatator din cadrul 
Inspectoratului de Poliție Sângerei, Ostap Anton, prin care a fost cercetată o porțiune 
de drum din satul *****, raionul Sângerei. (f.d.7-8)
-Procesul-verbal de constatare a faptei de conducere a mijlocului de transport în 
stare de ebrietate alcoolică în caz de refuz/eschivare de la testare, acțiune procesuală 
de constatare efectuată la 26.10.2025 de către agentul constatator din cadrul 
Inspectoratului de Poliție Sângerei, Ostap Anton, prin s-a fixat refuzul conducătorului 
mijlocului de transport Cazacu Nicu de a fi supus testării alcoolscopice cu aparatul 
Drager. (f.d.9)
-Proces-verbal de înlăturare de la conducerea vehiculului, acțiune procesuală de 
constatare efectuată la 26.10.2025 de către agentul constatator din cadrul 
Inspectoratului de Poliție *****, Ostap Anton, prin care a fost fixată acțiunea de 
înlăturare a lui Cazacu Nicu de la conducerea mijlocului de transport - motocicleta de 
model ***** *****, fără numere de înmatriculare. (f.d.10)
-Proces-verbal de ridicare și aducere a vehiculului la parcarea specială VEH 
01108433, acțiune procesuală de constatare efectuată la 26.10.2025 de către agentul 
constatator din cadrul Inspectoratului de Poliție *****, Ostap Anton, prin care a fost 
fixată acțiunea de ridicare și transportare la parcarea specială a mijlocului de transport 
— motocicleta de model ***** *****, fără numere de înmatriculare. (f.d.11)
-Proces-verbal nr. 157 al examinării medicale de constatare a faptului de 
consumare a alcoolului, stării de ebrietate și naturii ei, prin care a fost fixată acțiunea 
privind examinarea medicală de constatare a faptului de consumare a alcoolului, stării 
de ebrietate și naturii ei în privința lui Cazacu Nicu. În cadrul examinării, Cazacu 
Nicu a refuzat prelevarea probei Raport Drager și prelevarea probelor biologice de 
sânge. (f.d.18-19) 
-Proces-verbal de ridicare din 27.10.2025, prin care au fost ridicate de la agentul 
constatator din cadrul Inspectoratului de Poliție Sângerei, Ostap Anton, un suport 
optic de informații de tip DVD-R pe care este stocată o înregistrare audio video. 
(f.d.32) 
-Proces-verbal de examinare a obiectului, acțiune procesuală de urmărire penală 
efectuată la 29.10.2025, prin care a fost supus examinării un suport optic de informații 
de tip DVD-R pe care este stocată o înregistrare video. (f.d.34)
-Un suport optic de informații de tip DVD-R pe care este stocată o înregistrare 
audio-video din data de 26.10.2025, recunoscut în calitate de mijloc de probă și anexat 
la materialele dosarului prin ordonanță din 29.10.2015. (f.d.33)
-Corp delict motocicleta de model ***** *****, fără numere de înmatriculare, 
recunoscută în calitate de corp delict prin ordonanța ofițerului de urmărire penale din 
27.10.2025 și restituit proprietarului ***** prin ordonanța din 29.10.2025 (f.d.13)
Inculpatul Cazacu Nicu, fiind audiat în cadrul ședinței de judecată, conform 
regulilor de audiere a martorului, pe lângă faptul că a recunoscut probele procurorului 
acumulate în cadrul urmăririi penale, a mai declarat că nu deține permis de conducere 
și nici în proprietate mijloc de transport. La 26 octombrie 2025 nu a consumat alcool, 
iar pe la orele 22:00 se afla în centrul satului și pe lîngă magazin l-a văzut pe ***** la 
pămînt și mulți oameni, iar undeva într-o parte motocicleta ce-i aparține lui *****. 
Ultimul i-a comunicat că se simte rău fiindcă a decedat fratele său. Atunci el s-a oferit 
să îl ducă acasă cu motocicleta. Au urcat și la o intersecție în cale i-a ieșit mașina de 
patrulare, care a luminat puternic. El atunci s-a speriat și a pierdut controlul și 
motocicleta s-a tamponat în automobilul poliției. În timpul documentării i s-a solicitat 
să treacă testarea alcoolscopică. El a refuzat fiindcă nu avea încredere în polițiști. 
Apoi a fost condus la spital pentru prelevarea probelor de sînge, el a dat doar urina, 
fiindcă de la prelevarea probelor de sînge a refuzat din cazua că pierde cunoștința și îi 
era frică. Se căiește sincer de cele comise și solicită să fie pedespit cu o pedeapsă 
neprivativă de libertate fiindcă pedeapsa cu amenda este mare și nu are capacitate 
financiară de a o achita. 
Analizând cumulul de probe, instanța de judecată consideră vina inculpatului 
Cazacu Nicu în comiterea infracțiunii este demonstrată integral.
3.Î N C A D R A R E A    J U R I D I C Ă.
Analizând cumulul de probe, instanţa ajunge la convingerea că vina inculpatului 
Cazacu Nicu a fost dovedită deplin în cadrul şedinţei de judecată şi acțiunile lui corect 
încadrate în baza art. 264 1 alin. (5) CP, fiindcă el prin acţiunile sale intenţionate a 
comis refuzul conducătorului mijlocului de transport de la testarea alcoolscopică, de la 
examenul medical în vederea stabilirii stării de ebrietate și a naturii ei și de la 
recoltarea probelor biologice în cadrul acestui examen medical, săvîrșită de către o 
persoană care nu deține permis de conducere.
4.P E D E A P S A.
În conformitate cu prevederile art. 7 Cod penal, la stabilirea pedepsei 
inculpatului instanţa va ţine cont de caracterul şi gradul prejudiciabil al infracţiunii 
săvîrşite, de persoana celui vinovat de circumstanţele cauzei care atenuează ori 
agravează răspunderea penală. 
În conformitate cu prevederile art. 76 Cod penal instanţa de judecată nu a 
constatat existența circumstanțelor atenuante la caz. 
În conformitate cu prevederile art. 77  Cod penal instanţa de judecată nu a 
constatat circumstanțe agravante. 
Referitor la circumstanța recunoașterii vinovăției de către inculpat și care, 
potrivit legii, a atras incidența procedurii simplificate, instanța de judecată relevă că 
aceasta nu poate fi valorificată în calitate de circumstanță atenuantă prevăzută expres 
de art. 76 alin. (1) lit. f) Cod penal, deoarece ar însemna că aceleiași situații de fapt să 
i se acorde o dublă valență juridică. 
La stabilirea categoriei și termenului pedepsei instanţa de judecată va aplica 
prevederile art. art. 61 și 75 Cod penal. 
Pentru comiterea infracțiunii prevăzute de art. 264 1 alin. (5) Cod penal 
legiuitorul a prevăzut pedeapsă sub formă de amendă de la 2500 la 3000 de unităţi 
convenţionale sau cu închisoare de la 2 la 5 ani. 
Conform art. 80 1 alin.(2) Cod penal, în cazul în care inculpatul a recunoscut 
săvârşirea faptelor indicate în rechizitoriu pentru infracţiunile prevăzute la art. (...), 
art. 2641, (...) şi a solicitat ca judecata să se facă pe baza probelor administrate în faza 
de urmărire penală, acesta beneficiază de reducerea cu o pătrime doar a limitei 
maxime de pedeapsă prevăzute în Partea specială a prezentului cod în cazul pedepsei 
cu amendă, cu muncă neremunerată în folosul comunităţii sau cu închisoare. 
În condițiile art.80 1 alin.(2) Cod de procedură penală, prin reducerea cu o 
pătrime doar a limitei maxime de pedeapsă prevăzute de lege în cazul pedepsei cu 
închisoare, se stabilește noua limita maximă a pedepsei sub formă de amendă fiind 2 
250 unități convenționale și sub formă de închisoare de la 2 (doi) ani la 3 (trei) ani 9 
(nouă) luni. 
La stabilirea categoriei şi termenului pedepsei, instanţa de judecată va ţine cont 
de gravitatea infracţiunii săvârşite, de personalitatea inculpatului, de circumstanţele 
atenuante sau agravante, opinia părţii vătămate, etc. 
Conform prevederilor art.61 alin. (1) Cod penal, pedeapsa penală este o măsură 
de constrângere statală şi un mijloc de corectare şi reeducare a condamnatului ce se 
aplică de instanţele de judecată, în numele legii, persoanelor care au săvîrşit 
infracţiuni, cauzînd anumite lipsuri şi restricţii drepturilor lor. 
Concomitent, executarea pedepsei nu trebuie să cauzeze suferinţe fizice şi nici să 
înjosească demnitatea persoanei condamnate. Pedeapsa aplicată persoanei recunoscute 
vinovate trebuie să fie echitabilă, legală şi corect individualizată, capabilă să 
restabilească echitatea socială şi să realizeze scopurile legii şi pedepsei penale, în 
strictă conformitate cu dispoziţiile părţii generale a Codului penal şi stabilirea 
pedepsei în limitele fixate în partea specială. 
Instanţa remarcă că pedeapsa este echitabilă când ea impune infractorului lipsuri 
şi restricţii ale drepturilor lui, proporţionale cu gravitatea infracţiunii săvârşite şi este 
suficientă pentru restabilirea echităţii sociale, adică a drepturilor şi intereselor statului 
şi întregii societăţi, perturbate prin infracţiune.  De altfel, pedeapsa este echitabilă şi 
atunci când este capabilă de a contribui la realizarea altor scopuri ale pedepsei penale, 
cum ar fi corectarea condamnatului şi prevenirea comiterii de noi infracţiuni atât de 
către condamnat, cât şi de alte persoane. Or, practica judiciară demonstrează că o 
pedeapsă prea blândă generează dispreţ faţă de ea şi nu este suficientă nici pentru 
corectarea infractorului şi nici pentru prevenirea săvârşirii de noi infracţiuni. 
În concordanţă, instanţa consideră că o pedeapsă prea aspră generează apariţia 
unor sentimente de nedreptate, jignire, înrăire şi de neîncredere în lege, fapt ce poate 
duce la consecinţe contrare scopului urmărit. 
Potrivit art. 75 Cod penal, persoanei recunoscute vinovate de săvâşirea unei 
infracţiuni i se aplică o pedeapsă echitabilă în limitele fixate în Partea specială a 
prezentului cod şi în strictă conformitate cu dispoziţiile Părţii generale a prezentului 
cod. La stabilirea categoriei şi termenului pedepsei, instanţa de judecată ţine cont de 
gravitatea infracţiunii săvârşite, de motivul acesteia, de persoana celui vinovat, de 
circumstanţele cauzei care atenuează ori agravează răspunderea, de influenţa pedepsei 
aplicate asupra corectării şi reeducării vinovatului, precum şi de condiţiile de viaţă ale 
familiei acestuia. 
Instanţa reţine că, pedeapsa este echitabilă când impune infractorului restricţii 
ale drepturilor proporţionale cu gravitatea infracţiunilor săvârşite şi este suficientă 
pentru restabilirea echităţii sociale, adică a drepturilor şi intereselor victimei, statului 
şi întregii societăţi, perturbate prin infracţiune. 
Analizînd în ansamblu împrejurările cazului, ţinînd cont de personalitatea lui 
Cazacu Nicu, de lipsa circumstanţelor atenuante și agravante, de comportamentul și 
modul său de viață, precum și efectul pedepsei penale stabilite asupra corectării și 
reeducării inculpatului, instanța consideră că, corectarea și reeducarea lui, prevenirea 
săvârșirii de noi infracțiuni din partea lui cât și a altor persoane și restabilirea echității 
sociale, va fi posibilă doar prin aplicarea pedepsei cu închisoare pe un termen de 2 
ani, considerând că va fi o pedeapsă echitabilă, fiindu-i impuse inculpatului lipsuri şi 
restricţii ale drepturilor proporţional cu gravitatea infracţiunii săvârșite, fiind 
suficientă pentru restabilirea echităţii sociale.
Instanța de judecată consideră că în cazul dat nu este posibil de a aplica pedeapsa 
sub formă de amendă, or, scopul pedepsei penale nu este ca aceasta să fie retributivă, 
intimidatoare sau vindicativă, în sens că pedeapsa nu trebuie privită ca „preţul” pe 
care trebuie să-l plătească persoana pentru fapta prejudiciabilă, ci trebuie să reflecte 
un echilibru între gravitatea faptei prejudiciabile şi urmările ei, prin excluderea 
caracterului vindicativ al pedepsei, urmărindu-se ca statul să nu urmărească 
răzbunarea, ce ar genera altă răzbunare, prin încălcarea dreptului, ci realizarea 
dreptăţii, inclusiv prin prisma principiilor proporţionalităţii şi cel al echităţii lor. 
Instanţa concluzionează că sentinţa de condamnare în prezenta cauză penală va avea 
un efect preventiv serios atât pentru inculpat, cât şi pentru alte persoane predispuse la 
comiterea unor astfel de infracţiuni şi va constitui o garanţie şi o asigurare că 
drepturile şi libertăţile consfinţite în Constituţia Republicii Moldova şi alte legi ale 
statului sunt apărate, iar violarea lor este contracarată şi pedepsită.
În cadrul individualizării pedepsei, instanţa de judecată ține cont și de regula nr.6 
din Recomandarea NR. R (92) 16 a Comitetului de miniştri către statele membre 
referitoare la regulile europene asupra sancţiunilor aplicate în comunitate (adoptată de 
Comitetul de Miniştri în 19 octombrie 1992, cu ocazia celei de a 482- a reuniune a 
Delegaţiilor de Miniştri), potrivit căreia „natura şi durata sancţiunilor şi măsurilor 
aplicate în comunitate trebuie de asemenea să fie proporţională cu gravitatea 
infracţiunii pentru care un delincvent a fost condamnat sau o persoană este inculpată, 
cât și cu situația personală a acesteia”. 
Totodată, circumstanțele expuse supra, având în vedere gravitatea faptelor 
săvârșite, conținutul și caracterul acțiunilor întreprinse de Cazacu Nicu, cât și urmările 
prejudiciabile, conving instanța de judecată că, este posibilă corectarea acestuia fără 
izolarea acestuia de societate, or, condamnarea reală la pedeapsă privativă de libertate 
nu îşi va atinge scopul de corectare şi reeducare, având ca rezultat generarea unor 
consecințe negative.
Prin urmare, instanţa consideră că, poate avea loc corectarea şi reeducarea lui 
Cazacu Nicu, prin aplicarea în privința acestuia a unei pedepse condiționate în limitele 
prevederilor art. 90 Cod penal, motiv pentru care, va dispune suspendarea 
condiţionată a executării pedepsei, cu stabilirea unui termen de probă de 2 ani, 
onorând astfel, prin comportare exemplară, încrederea ce i s-a acordat de către 
instanța de judecată. 
La fel, instanţa ţine cont şi de jurisprudenţa CEDO, potrivit căreia: ”... soluţia 
cea mai potrivită pentru problema supra-aglomerării ar fi reducerea numărului de 
deţinuţi prin utilizarea mai frecventă a măsurilor punitive non-privative de libertate şi 
minimizarea recurgerii la detenţia preventivă (cauza Varga şi alţii vs Ungaria, cererile 
nr. 1409/12, 45135/12, 73712/12, 34001/13, 44055/13 şi 64586/13 din 10.03.2015), 
precum şi de Recomandările Comitetului de Miniştri ONU nr. R (99) 22 şi Rec (2006) 
13, care invită statele să încurajeze procurorii şi judecătorii de a folosi cât mai mult 
posibil alternativele la detenţie.
Totodată, reieșind din personalitatea inculpatului, instanța de judecată va admite 
solicitarea procurorului privind obligarea lui Cazacu Nicu în baza art.90 alin.(6) CP să 
participe la programe probaționale stabilite de consilierul de probațiune și să nu-și 
schimbe domiciliul fără acordul organului competent. 
La caz instanța de judecată atestă că inculpatul Cazacu Nicu prin decizia Curții 
de Apel Nord din 11 noiembrie 2025 a fost recunoscut vinovat de comiterea 
infracțiunii prevăzute de art.287 alin. (3) Cod penal și aplicată pedeapsa sub formă de 
închisoare pe un termen de 3 ani cu suspendarea executării pedepsei pe o perioadă de 
probațiune de 3 ani. 
La caz, instanța de judecată atestă că infracțiunea comisă de inculpat a avut loc 
în perioada anterioară pronunțării deciziei Curții de Apel Nord din 11.11.2025.
Din sensul art. 84 alin. (4) Cod penal rezultă că conform prevederilor alin.(1)–(3) 
se stabileşte pedeapsa şi în cazul în care, după pronunţarea sentinţei, se constată că 
persoana condamnată este vinovată şi de comiterea unei alte infracţiuni săvîrşite 
înainte de pronunţarea sentinţei în prima cauză. În acest caz, în termenul pedepsei se 
include durata pedepsei executate, complet sau parţial, în baza primei sentinţe.
Astfel, instanța de judecată urmează a aplica în privința inculpatului prevederile 
art. 84, alin. (4) CP.
Instanța de judecată va soluționa și soarta corpurilor delicte recunoscute în 
prezenta cauză.
Reieşind din cele expuse mai sus şi conducându-se de art.61,75, 80 1 Cod penal, 
art. 3641, 384-389, 392-395 Cod de procedură penală, instanţa de judecată
 
H O T Ă R Ă Ș T E :
Se recunoaște vinovat Cazacu Nicu  de comiterea infracțiunii prevăzute la 
art.2641 alin. (5) Cod penal și în baza acestei Legi i se stabilește acestuia pedeapsa sub 
formă de închisoare pe un termen de 2 (doi) ani. 
În baza art. 84 alin. (4) Cod penal al RMoldova, a adăuga parțial la pedeapsa 
stabilită prin nouă sentință, pedeapsa neexecutată stabilită prin decizia Curții de Apel 
Nord din 11 noiembrie 2025 și a-i numi inculpatului Cazacu Nicu pedeapsă definitivă 
sub formă de închisoare pe un termen de 4 (patru) ani cu executarea pedepsei în 
penitenciar de tip semiînchis.
În conformitate cu art. 90 Cod penal, executarea pedepsei urmează a fi 
suspendată condiţionat pentru o perioadă de probațiune de 3 (trei) ani cu dispunerea 
neexecutării pedepsei aplicate dacă, în perioada de probațiune fixată, condamnatul 
Cazacu Nicu nu va săvârși o nouă infracțiune şi prin respectarea condiţiilor 
probaţiunii, va îndreptăți încrederea ce i s-a acordat. 
În temeiul art.90 alin.(6) CP se obligă Cazacu Nicu să participe la programe  
probaționale stabilite de consilierul de probațiune și să nu își schimbe domiciliul fără 
acordul organului competent. 
Obligaţia de supraveghere a executării pedepsei aplicate în privința lui Cazacu 
Nicu se pune în sarcina Biroului de probațiune *****.
Corpul delict - discul DVD-R, recunoscut în calitate de corp delict și anexat la 
materialele cauzei penale de păstrat în continuare la cauza penală. 
Corpul delict – motocicleta de model ***** *****, fără numere de 
înmatriculare, recunoscută prin ordonanța organului de urmărire penală din 
27.10.2025 și restituită proprietarului ***** la data de 29.10.2025 de lăsat în 
proprietatea ultimului la intrarea sentințeii în vigoare.
Sentinţa cu drept de recurs, în partea erorilor procesuale și măsurii de 
pedeapsă, în Curtea de Apel Nord în termen de 15 zile din momentul pronunțării, prin 
intermediul Judecătoriei Bălți (sediul Sângerei).
Sentința motivată pronunțată public la 15 decembrie 2025.
   Președintele ședinței,
Judecător Hristina Craveț