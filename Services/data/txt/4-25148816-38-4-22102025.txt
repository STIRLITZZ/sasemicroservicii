Dosar nr.4-150/2025
/4-25148816-38-4-22102025/
Republica Moldova
Judecătoria Orhei sediul Rezina
Hotărâre
11.12.2025                                                                                                                               
or.Rezina
Instanţa de judecată având în componenţă: 
Preşedintele şedinţei, judecătorul Igor Negreanu
Grefierul Natalia Bernevec
În lipsa agentului constatator Gobjila Dmitri, contravenientei Melnic Tatiana și a victimei 
Razloga Ala
a examinat în şedinţă judiciară publică cauza contravenţională privind-o pe Melnic Tatiana 
a.n.***** IDNP ***** domiciliată în satul *****, raionul *****, în săvârşirea contravenţiei 
prevăzute de art.63 alin.(1) din Codul contravenţional.
La 18.10.2025, agentul constatator în persoana OSS al SP al IP Rezina Gobjila Dmitri, a 
întocmit lui Melnic Tatiana proces-verbal cu privire la contravenţia prevăzută de art.63 alin.(1) 
din Codul contravenţional pe care la 22.10.2025 l-a expediat instanţei de judecată pentru 
examinare potrivit competenţei cu recomandarea aplicării pedepsei contravenientei sub formă de 
amendă.
Potrivit procesului verbal, Melnic Tatiana, la data de 26.09.2025 nu și-a onorat obligațiile 
întreținere, de educare și instruire a copilului minor Melnic Ion, prin faptul că ultimul i-a agresat 
fizic pe minorii ***** ***** și Todoseu Nichita în centrul satului.
În ședința de judecată, agentul constatator, deși a fost citat în mod legal și a luat cunoștință 
despre data și locul examinării cauzei, fapt confirmat prin avizul de recepție a citației semnat de 
acesta, nu s-a prezentat la ședință, nu a comunicat instanței motivele neprezentării și nu a 
solicitat amânarea ședinței ori examinarea cauzei în lipsa sa. În aceste circumstanțe, instanța a 
procedat la examinarea cauzei în lipsa acestuia.
Contravenienta și victima în ședința de judecată fiind citate legal, fiind în posesia 
informațiilor privind data și locul ședinței de judecată, fapt confirmat prin avizele de recepție a 
citației, în ședința de judecată nu s-au prezentat, nu au comunicat instanței motivul neprezentării, 
nu au solicitat amânarea s-au examinarea cauzei în lipsa sa, instanța a dispus examinarea cauzei 
în lipsa lor.
Cercetând minuţios materialele cauzei, probatoriul prezentat, instanţa de judecată consideră 
că vinovăţia contravenientei în săvârşirea contravenţiei incriminate şi-a găsit confirmare în 
şedinţa de judecată.
Instanţa de judecată nu are temei de a pune la îndoială constatările agentului constatator 
privitor la faptele constatate. Procesul verbal cu privire la contravenţie corespunde prevederilor 
art.443 din Codul contravenţional şi nu conţine temeiuri pentru anulare.
Instanţa de judecată consideră că acţiunile contravenientei de neexercitare corespunzătoare 
a obligaţiilor de educare a copilului minor, s-a confirmat indubitabil în şedinţa de judecată, la 
baza întocmirii procesului verbal cu privire la contravenţie, fiind puse probe acumulate legal, din 
care rezultă fapta contravenientei de neîndeplinire a îndatoririlor de educare a copilului minor şi-
a găsit confirmare.
Legea, pune în sarcina părinților obligațiile de întreținere, de educare şi de instruire a 
copilului, iar în cazul îndeplinirii necorespunzătoare a acestor sarcini, părinții pot deveni 
responsabili de faptele comise de copii purtând răspundere atât civilă cât și contravențională. 
Concluzia dată se deduce din prevederile art.8 alin.(2) al Legii privind drepturile copilului 
nr.370 din 30.11.2023, răspunderea pentru creșterea copilului și pentru asigurarea dezvoltării 
acestuia le revine în primul rând părinților sau, după caz, reprezentanților legali/responsabililor 
legali ai acestuia. 
La fel, Convenția ONU privind drepturile copilului prevede în art.18 alin.(1) că statele 
părți vor depune eforturi pentru asigurarea recunoașterii principiului potrivit căruia ambii părinți 
au responsabilități comune pentru creșterea şi dezvoltarea copilului, iar părinții sau, după caz, 
reprezentanții săi legali, sunt principalii responsabili de creșterea şi dezvoltarea copilului, aceștia 
trebuind să acționeze, în primul rând, în interesul suprem al copilului. 
Conform art.53 alin.(2) din Codul familiei, părinții poartă răspundere, prevăzută de 
legislaţie, pentru neîndeplinirea sau îndeplinirea necorespunzătoare a obligaţiilor de îngrijire şi 
educaţie a copilului. 
Potrivit art. 60 alin. (1) şi (2) din același cod, părinții au dreptul și sânt obligați să-și educe 
copiii conform propriilor convingeri, indiferent de faptul dacă locuiesc împreună sau separat, 
dar tot ei poartă răspundere pentru dezvoltarea fizică, intelectuală şi spirituală a copiilor și au 
prioritate la educația lor față de oricare alte persoane.
Astfel, în baza probatoriului administrat în ședința de judecată, instanța de judecată reține 
că Melnic Tatiana nu și-a îndeplinit obligațiile de educare și supraveghere a copilului minor 
Melnic Ion, născut în anul *****, care, la data de 26.09.2025, aflându-se pe terenul de joacă 
din satul *****, raionul *****, l-a agresat fizic pe minorul ***** *****, născut în anul 
*****, aplicându-i o lovitură cu palma în zona feței și alte lovituri pe diferite părți ale 
corpului, cauzându-i dureri fizice.
Instanța reține că acțiunile minorului, săvârșite pe fondul neîndeplinirii de către 
contravenientă a obligațiilor de educare și supraveghere, denotă un comportament agresiv, 
manifestat într-un spațiu public și îndreptat împotriva unui alt minor. Fapta prezintă un grad 
sporit de pericol social, întrucât violența exercitată pune în pericol integritatea fizică și psihică a 
victimei, creează un climat de insecuritate în rândul copiilor și afectează relațiile sociale normale 
din comunitate.
Totodată, pasivitatea contravenientei, care, deși a fost legal citată, nu s-a prezentat în 
ședința de judecată pentru a combate cele constatate de către agentul constatator, evidențiază 
neîndeplinirea obligațiilor de educare și supraveghere ce îi revin. Această conduită agravează 
pericolul social al faptei, sporind riscul repetării unor fapte similare și amplificând prejudiciul 
adus victimei și comunității.
La stabilirea sancţiunii contravenţionale, instanţa de judecată, în conformitate cu 
prevederile art.9, 41 şi 458 din Codul contravenţional, ţine cont de caracterul şi de gradul 
prejudiciabil al contravenţiei, de caracteristica persoanei vinovate, de circumstanţele cauzei care 
atenuează ori agravează răspunderea, de influenţa pedepsei aplicate asupra corectării şi 
reeducării vinovatului, precum şi de cauzele care înlătură caracterul contravenţional al faptei şi 
răspunderea contravenţională.
La stabilirea categoriei pedepsei şi la individualizarea ei instanţa reiese şi din prevederile 
art.41 alin.2 din Codul contravenţional care stipulează că faţă de persoana a cărei vinovăţie este 
dovedită se aplică o sancţiune echitabilă, în limitele şi în conformitate cu dispoziţiile Codului 
contravenţional.
Înscrisuri ce ar caracteriza persoana contravenientei la dosar nu au fost anexate și nu au 
fost prezentate nici în ședința de judecată. Circumstanţe atenuante sau agravante pe parcursul 
examinării cauzei, în privinţa contravenientei nu au fost constatate.
Totodată, instanța de judecată, luînd în considerație pericolul social al contravenției comise 
de către contravenientă,ajunge la concluzia de a-i stabili o sancţiune echitabilă sub formă de 
amendă, pedeapsă echitabilă pentru contravenția comisă și care v-a asigura atingerea scopului 
pedepsei, și va avea asupra contravenientului efect de corectare
În conformitate cu prevederile articolelor 41-44, 374, 394-395, 452-458, 460 şi 462 din 
Codul contravenţional, instanţa de judecată o recunoaşte vinovată pe Melnic Tatiana de 
săvârşirea contravenţiei prevăzută de art.63 alin.(1) din Codul contravenţional, stabilindui-se 
sancţiunea amenzii în mărime de 10 unităţi convenţionale ce constituie 500 lei şi explică 
contravenientei, că este în drept să achite jumătate din amenda stabilită, dacă o plătește în cel 
mult trei zile lucrătoare din momentul luării la cunoştinţă despre prezenta hotărâre.
Prezenta hotărâre poate fi atacată cu recurs la Curtea de Apel Nord în termen de 15 zile 
prin intermediul Judecătoriei Orhei sediul Rezina. 
Judecător 
Igor NEGREANU