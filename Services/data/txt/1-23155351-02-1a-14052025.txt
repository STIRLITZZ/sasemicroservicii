Dosarul nr. 1a-436/25                                          Judecătoria Chișinău, sediul 
Buiucani
Nr. PIGD: 1-23155351-02-1a-14052025                              Judecător: Beșliu 
Liudmila
 
D E C I Z I E
11 decembrie 2025           mun. Chişinău
Colegiul Penal al Curţii de Apel Centru, în componenţa: 
Preşedintele şedinţei de judecată, judecătorul        Bulhac Ion
Judecătorii         Pîslariuc Vitalie și Mămăligă Natalia
Grefier                             Șeptelici Cristian
Cu participarea:
Procurorului                                                                    Nani Liliana
Avocatului                                                                       Calmațui Eduard
În lipsa:
Inculpatului                                                                      Ceban Andrei 
Partea vătămată                                                                ***** *****
 
Judecând în şedinţa judiciară publică, în ordine de apel, apelul declarat de 
procurorul în Procuratura mun. Chișinău, Oficiul reprezentare a învinuirii în 
instanța de judecată Beșliu Liliana, împotriva sentinței Judecătoriei Chişinău, 
sediul Buiucani din 7 martie 2025, în cauza penală de învinuire a lui,-
Ceban Andrei *****, născut la *****, 
IDNP *****, originar din satul *****, raionul 
*****, cetățean al Republicii Moldova, studii 
medii, necăsătorit, neangajat în câmpul muncii, 
anterior nejudecat,
învinuit în săvârșirea infracțiunii prevăzute de art. 190 alin. (2) lit. c) Cod 
penal.
Termenul de examinare a cauzei:
Judecarea cauzei în prima instanță: 01.11.2023 – 07.03.2025;
Judecarea cauzei în instanța de apel: 14.05.2025 – 11.12.2025.
Procedura de citare legal executată.
Verificând materialele cauzei penale, în raport cu argumentele invocate în 
apelul depus, ţinând cont de părerea procurorului şi a apărătorului, Colegiul Penal 
al Curții de Apel Centru,- 
A  C O N S T A T A T:
Soluția și argumentele instanței de fond:
Prin sentința Judecătoriei Chișinău, sediul Buiucani din 7 martie 2025 s-a 
recunoscut Ceban Andrei *****, vinovat în săvârșirea infracțiunii prevăzute de art. 
190 alin.(1) din Codul penal, aplicându-i în baza acestei Legi, o pedeapsa cu 
amendă în mărime de 1000 (una mie) unități convenționale, care constituie suma 
de 50.000 (cinci zeci de mii) lei. 
S-a informat Ceban Andrei ***** că, în baza art. 64 alin. (3 1) din Codul 
penal, este în drept să achite jumătate din amenda stabilită, dacă o plătește în cel 
mult 3 zile lucrătoare din momentul în care hotărârea devine executorie, iar în 
acest caz, se consideră că sancțiunea amenzii este executată integral. Din 
momentul găsirii lui Ceban Andrei ***** de către poliție și, până la devenirea 
definitivă a prezentei sentințe, se aplică în privința acestuia măsura preventivă, 
obligația de a nu părăsi țara, cu dispunerea continuării căutării inculpatului de către 
poliție. 
S-a încasat de la Ceban Andrei ***** în beneficiul părţii vătămate ***** 
***** cu titlu de prejudiciu material cauzat prin infracţiune, mijloace băneşti în 
sumă de 10 000 (zece mii) lei. 
Pentru a se pronunța, instanța de fond a constatat că în perioada decembrie 
2022, Ceban Andrei *****, aflându-se pe adresa mun. Chișinău, com. *****, 
str.*****, acționând cu vinovăție sub formă de intenție directă, urmărind scopul 
sustragerii bunurilor altei persoane prin abuz de încredere, inducere și menținere în 
eroare, prevăzând urmările și dorind în mod conștient survenirea acestora, sub 
pretextul confecționării și instalării unei balustrade, asumându-și obligația prin 
acceptarea arvunei, a dobândit ilicit de la ***** ***** Tudor, mijloace bănești în 
sumă de 500 euro, care conform ratelor de schimb a BNM, constituie 10 093 lei, 
prin ce a cauzat victimei daune în proporții considerabile.
Astfel, organul de urmărire penală a constatat că, prin acțiunile sale 
intenționate, Ceban Andrei ***** a săvârșit infracțiunea prevăzută de art. 190 
alin. (2) lit. c) din Codul penal, escrocheria - adică „sustragerea bunurilor altei 
persoane prin inducere în eroare, cu cauzarea de daune în proporții 
considerabile”. 
Totodată, se atestă că în ședința de judecată, inculpatul Ceban Andrei nu s-a 
prezentat, pentru a oferi declaraţii şi a-şi susţine personal poziţia cu referire la 
acuzaţiile aduse, în pofida înştiinţărilor legale, a dispunerii aducerii silite a 
inculpatului, ulterior la 04 iunie 2024 instanța a dispus anunțarea în căutare a 
ultimului, care conform notificării la 17.07.2024 a fost intentat dosar de căutare 
nr.*****, iar în acest sens, în conformitate cu art. 321, art.351 alin. (2) pct.5) şi 
art.352 din Codul de procedură penală, instanța de judecată a dispus examinarea 
cauzei penale în procedură generală şi în absenţa inculpatului. 
Solicitarea recurentului:
Nefiind de acord cu sentința primei instanțe, procurorul în Procuratura 
mun.Chișinău, Oficiul reprezentare a învinuirii în instanța de judecată, Beșliu 
Liliana, a înaintat cerere de apel, prin care a solicitat admiterea apelului, casarea 
sentinţei Judecătoriei Chişinău, sediul Buiucani din 7 martie 2025, judecarea 
cauzei şi pronunţarea unei noi hotărâri potrivit modului stabilit pentru prima 
instanţă, prin care Ceban Andrei ***** să fie recunoscut vinovat de comiterea 
infracţiunii prevăzute de art. 190 alin. (1) Cod penal, şi în temeiul normei indicate, 
să-i fie stabilită o pedeapsă sub formă de închisoare pe un termen de 2 (doi) ani, 
cu executarea pedepsei în penitenciar de tip semiînchis.
În motivarea apelului a invocat că deşi instanţa de fond a constatat cu 
certitudine vinovăţia inculpatului Ceban Andrei, acuzarea consideră că sentinţa 
este neîntemeiată sub aspectul blândeții pedepsei stabilite sub formă de amendă în 
mărime de 1000 unităţi convenţionale, ceea ce constituie suma de 50 000 lei, fără a 
fi luat în consideraţie faptul că inculpatul s-a eschivat de la cercetarea 
judecătorească, ultimul fiind anunţată în căutare, iar examinarea cauzei penale s-a 
petrecut în lipsa acestuia.
Acuzarea consideră că pedeapsa aplicată inculpatului este greşit 
individualizată, neproporțională faptei şi pericolului social al infracţiunii, iar 
aplicarea pedepsei sub formă de amendă este insuficientă şi neargumentată.
Totodată, acuzarea apreciază că, la individualizarea judiciară a pedepsei 
aplicate inculpatului conform art.75 Cod penal, instanţa a dat dovadă de o 
indulgenţă deosebită, aplicându-i o pedeapsă mult prea blândă inculpatului Ceban 
Andrei ***** în raport cu circumstanţele concret stabilite, astfel ignorând 
gravitatea infracţiunii comisă de către ultimul, care face parte din capitolul 
infracţiunilor contra patrimoniului, care atentează la una din valorile importante - 
relaţiile sociale cu privire la posesia asupra bunurilor mobile.
Accentuează că, instanţa de fond nu a ţinut cont de scopul pedepsei penale 
care primordial trebuie să restabilească echitatea socială şi să prevină săvârşirea de 
noi infracţiuni atât din partea condamnatului, cât şi a altor persoane. O astfel de 
atitudine motivează societatea în general, şi mai ales persoanele predispuse la 
comiterea diferitor infracţiuni, la săvârşirea acestora, dându-le o încredere 
exagerată de sine şi faţă de practica judiciară, că vor ispăşi pedeapsa mult mai 
blând şi fără careva urmări mai grave decât cele care ar trebui să fie aplicate faţă de 
aceştia.
Susține că, instanţa de judecată a aplicat pedeapsa amenzii lui Ceban Andrei 
***** fără a lua în considerare faptul că ultimul se afla în căutare și cum va putea 
achita amenda persoana care nu a participat la examinarea cauzei şi la pronunţarea 
sentinţei. În asemenea situaţie când executarea unei amenzi se dovedește 
imposibilă, instanţa de judecată era obligată să aplice o sancţiune substitutivă 
privativă de libertate.
Totodată, în partea dispozitivă a sentinţei, se explică inculpatului modalitatea 
achitării amenzii, adică persoanei care nu cunoaşte despre hotărârea adoptată, în 
consecință, la emiterea sentinței instanţa urma să aplice o pedeapsă sub formă de 
închisoare, cu menținerea anunțării în căutare.
A opinat că pedeapsa penală urmează a fi corelată la gravitatea acţiunii 
infracţionale, iar faptul că Ceban Andrei ***** a dat dovadă de indiferenţă şi 
neglijenţă în cadrul procesului penal şi faptul, că acesta prin acţiuni intenţionate a 
impus tergiversarea procesului penal, amenda aplicată drept sancţiune acuzarea o 
consideră prea blândă relativ gravităţii acţiunilor sale. Inculpatul Ceban Andrei de 
la bun început a avut gîndul să nu îndeplinească promisiunile către partea vătămată 
***** Gh., astfel ducîndu-1 în eroare şi dobândind suma de bani de la ultimul, 
inculpatul a dus persoana în eroare şi prin înșelăciune şi a însușit suma de 10.093 
lei, eschivându-se cu rea voinţă de la îndeplinirea lucrărilor care şi le-a asumat 
anterior. 
Notează că, scopul procesului penal va fi atins doar prin izolarea inculpatului 
de societate, prin aplicarea unei pedepse privative de libertate, iar sentinţa de 
condamnare în prezenta cauză, pe lângă latura sancţionatorie, va fi şi o 
preîntâmpinare serioasă atât pentru inculpat, cât şi pentru alte persoane predispuse 
la comiterea unor astfel de infracţiuni şi va constitui o garanţie şi o asigurare că 
drepturile şi libertăţile consfinţite în Constituţia Republicii Moldova sunt apărate, 
iar violarea lor este contracarată şi pedepsită.
În ședința de judecată, acuzatorul de stat Nani Liliana a susținut pe deplin 
apelul declarat în partea ce ține de pedeapsa aplicată lui Ceban Andrei și a solicitat 
admiterea acestuia, cu casarea parțială a sentinței Judecătoriei Chișinău, sediul 
Buiucani din 7 martie 2025.
În ședința de judecată, avocatul Calmațui Eduard în interesele inculpatului 
Ceban Andrei a solicitat respingerea cererii de apel declarate de către acuzatorul de 
stat, cu menținerea sentinței instanței de fond ca legală și întemeiată.
Inculpatul Ceban Andrei cât și părtea vătămată ***** *****, în ședința de 
judecată în instanța de apel nu s-au prezentat. Cu referire la prevederile art. 412 
alin.(5) Cod procedură penală, instanța de apel a dispus examinarea apelului în 
lipsa acestora.
Aprecierea instanței de apel:
Examinând sentința atacată prin prisma motivelor de recurs formulate și 
cercetând materialele cauzei penale, Colegiul Penal al Curții de Apel Centru 
consideră necesar de a respinge ca fiind nefondat recursul declarat de acuzatorul 
de stat Beșliu Liliana împotriva sentinței Judecătoriei Chișinău, sediul Buiucani 
din 07 martie 2025, reieșind din următoarele considerațiuni.
În conformitate cu art. 400 alin. (1) Cod procedură penală, sentințele pot fi 
atacate cu apel în vederea unei noi judecări în fapt și în drept a cauzei, cu excepția 
sentințelor pronunțate de către instanțele judecătorești privind infracțiunile pentru a 
căror săvârșire legea prevede exclusiv pedeapsă nonprivativă de libertate.
Conform art. 414 Cod de procedură penală, instanța de apel, judecând apelul, 
verifică legalitatea și temeinicia hotărârii atacate în baza probelor examinate de 
prima instanță, conform materialelor din cauza penală, și în baza oricăror probe noi 
prezentate instanței de apel. Instanța de apel verifică declarațiile și probele 
materiale examinate de prima instanță prin citirea lor în ședința de judecată, cu 
consemnarea în procesul-verbal. Prin urmare, declanșând o continuare a judecării 
cauzei în fond, apelul este o cale de atac sub aspect de fapt și de drept, întrucât 
odată declanșat, produce un efect devolutiv complet, în sensul că, provoacă un 
control integral atât în fapt, cât și în drept, în privința persoanelor care l-au 
declarat.
În conformitate cu art. 415 alin. (1) pct. 2) Cod procedură penală, instanța de 
apel, judecând cauza în ordine de apel, adoptă una din următoarele decizii: 2) 
admite apelul, casând sentința parțial sau total, inclusiv din oficiu, în baza art. 409 
alin.(2), și pronunță o nouă hotărâre, potrivit modului stabilit, pentru prima 
instanță.
Art. 409 Cod de procedură penală stipulează că, instanța de apel judecă apelul 
numai cu privire la persoana care l-a declarat și la persoana la care se referă 
declarația de apel și numai în raport cu calitatea pe care apelantul o are în proces. 
În limitele prevederilor arătate în alin.(1), instanța de apel este obligată ca, în afară 
de temeiurile invocate și cererile formulate de apelant, să examineze aspectele de 
fapt și de drept ale cauzei, însă fără a înrăutăți situația apelantului.
Colegiul Penal subliniază că potrivit art. 1 alin. (1), art. 7 alin. (1)-(8) Cod de 
procedură penală, procesul penal reprezintă activitatea organelor de urmărire 
penală și a instanțelor judecătorești desfășurată în conformitate cu prevederile 
prezentului cod, exceptând doar situațiile când prioritate au reglementările 
internaționale sau când unele prevederi legale sunt declarate neconstituționale. 
În acord cu art. 2 alin. (4) Cod de procedură penală, normele juridice cu 
caracter procesual din alte legi naționale pot fi aplicate numai cu condiția includerii 
lor în prezentul cod.
Colegiul Penal reține, că instanța de fond a stabilit în mod corect situația de 
fapt și vinovăția inculpatului care a fost dovedită cu certitudine și fără echivoc, 
dând faptelor săvârșite încadrarea juridică corespunzătoare materialului probator 
administrat.
Astfel, se stabilește că în ședința de judecată în instanța de fond, cât și în 
instanța de apel, inculpatul Ceban Andrei nu s-a prezentat, pentru a oferi 
declaraţii şi a-şi susţine personal poziţia cu referire la acuzaţiile aduse, în pofida 
înştiinţărilor legale, a dispunerii aducerii silite a inculpatului, ulterior la 04 iunie 
2024 instanța a dispus anunțarea în căutare a ultimului, care conform notificării la 
17.07.2024 a fost intentat dosar de căutare nr. *****, iar în acest sens, în 
conformitate cu art.321, art.351 alin. (2) pct. 5) şi art.352 din 2 Codul de 
procedură penală, instanța de judecată a dispus examinarea cauzei penale în 
procedură generală şi în absenţa inculpatului.
Aceste împrejurări au fost constatate și prin totalitatea de probe acumulate la 
cauza penală indicată și care au fost apreciate, respectându-se prevederile art. 101 
Cod de procedură penală, din punct de vedere al pertinenței, concludenții, 
utilității și veridicității ei, iar toate probele în ansamblu - din punct de vedere al 
coroborării lor.
Totodată, examinând probatoriul administrat care a fost cercetat și în cadrul 
ședințelor de judecată în prima instanță, Colegiul Penal consideră dovedită în 
afara dubiilor rezonabile și pe deplin vina inculpatului Ceban Andrei prin 
următoarele probe pertinente, concludente, utile și veridice, care coroborează 
între ele, cum ar fi:
- declarațiile părții vătămate ***** *****, care fiind audiat în ședință de 
judecată sub jurământ a comunicat la întrebările instanței că, pentru el suma de 
500 euro este una considerabilă, iar când i-a transmis banii lui Ceban Andrei era 
doar o bancotă de 500 euro. La întrebările procurorului Liliana Beșliu, partea 
vătămată ***** ***** a comunicat că, pe Ceban Andrei la cunoscut în legătură 
cu balustrada, ultimul a venit a făcut măsurările corespunzătoare și el ia dat avans 
500 euro. Tot îi spunea că, va face iar pînă la moment nu i-a mai răspuns. Astfel 
vrea să-i fie restituită suma de 500 euro, intenționează să înainteze o acțiune 
civilă. Totodată a menționat că, contract cu Ceban Andrei nu a încheiat, ultimul a 
luat măsurile necesare pentru ai confecționa și instala balustrada, ulterior a 
dispărut.
Reieșind din probele administrate, Colegiul Penal apreciază ca fiind corectă 
poziția instanței de fond ce ține de faptul că într-adevăr Ceban Andrei a săvârșit 
infracțiunea incriminată, ori cumulul de probe care au fost analizate, 
demonstrează cu certitudine acest fapt.
Din conținutul apelului, Colegiul Penal a determinat că acuzatorul de stat, 
solicită casarea sentinței instanței de fond în partea ce ține de stabilirea unei 
pedepse mai aspre și anume o pedeapsă sub formă de închisoarea pe un termen de 
2 ani, cu executarea pedepsei în penitenciar de tip semiînchis.
Colegiul remarcă că instanța de fond la individualizarea pedepsei a ținut cont 
de prevederile art. 7, art.61, art.75 din Codul penal și anume de gravitatea 
infracțiunii săvârșite, de motivul acesteia, de personalitatea celui vinovat, de 
circumstanțele cauzei care atenuează ori agravează răspunderea, de condițiile de 
viață ale familiei acestuia, precum și scopul pedepsei aplicate asupra corectării și 
reeducării vinovatului.
Așadar, în accepțiunea art. 61 alin.(1) din Codul penal, pedeapsa penală este o 
măsură de constrângere statală și un mijloc de corectare și reeducare a 
condamnatului ce se aplică de instanțele de judecată, în numele legii, persoanelor 
care au săvârșit infracțiuni, cauzând anumite lipsuri și restricții drepturilor lor. Iar, 
potrivit alin.(2) al aceleiași dispoziții legale, pedeapsa are drept scop restabilirea 
echității sociale, corectarea condamnatului, precum și prevenirea săvârșirii de noi 
infracțiuni atât din partea condamnaților, cît și a altor persoane. Executarea 
pedepsei nu trebuie să cauzeze suferințe fizice și nici să înjosească demnitatea 
persoanei condamnate.
Conform art. 75 alin. (1) din Codul penal, persoanei recunoscute vinovate de 
săvârșirea unei infracțiuni i se aplică o pedeapsă echitabilă în limitele fixate în 
Partea specială a prezentului cod și în strictă conformitate cu dispozițiile Părții 
generale a prezentului cod. La stabilirea categoriei și termenului pedepsei, instanța 
de judecată ține cont de gravitatea infracțiunii săvârșite, de motivul acesteia, de 
persoana celui vinovat, de circumstanțele cauzei care atenuează ori agravează 
răspunderea, de influența pedepsei aplicate asupra corectării și reeducării 
vinovatului, precum și de condițiile de viață ale familiei acestuia. Iar, potrivit 
alin.(2) al aceleiași dispoziții legale o pedeapsă mai aspră, din numărul celor 
alternative prevăzute pentru săvârșirea infracțiunii, se stabilește numai în cazul în 
care o pedeapsă mai blândă, din numărul celor menționate, nu va asigura atingerea 
scopului pedepsei.
Cerința stabilită la art. 75 alin. (1) Cod penal de a aplica o pedeapsă echitabilă 
constituie de fapt o cerință a principiului echității în dreptul penal care obligă 
instanța să-i aplice infractorului o pedeapsă legală și individualizată, capabilă de a 
restabili echitatea socială și de a realiza celelalte scopuri ale pedepsei penale (art. 
61 alin. (2) Cod penal).
Mai mult, urmează a fi reținut că din dispozițiile art. 75 alin.(1) Codul penal, 
se desprind trei criterii generale cu valoare de principiu. Pedeapsa aplicată 
infractorului trebuie să fie echitabilă, legală și individualizată.
Aplicarea unei pedepse penale echitabile implică nu doar respectarea strictă a 
legalității, ci și o justă individualizare a sancțiunii, astfel încât aceasta să 
corespundă gravității faptei, circumstanțelor concrete ale cauzei și periculozității 
sociale a inculpatului. Pedeapsa trebuie să îndeplinească în mod efectiv scopurile 
prevăzute de art. 61 Cod penal – corectarea condamnatului, prevenirea săvârșirii de 
noi infracțiuni și descurajarea comportamentelor antisociale atât din partea 
inculpatului, cât și a altor membri ai societății.
În acest sens, practica judiciară și doctrina penală relevă în mod constant că o 
pedeapsă prea severă poate conduce la efecte contrare celor urmărite de lege, 
generând în rândul condamnatului resentimente, înrăire sau lipsă de încredere în 
sistemul de justiție. Totodată, o pedeapsă prea blândă este de natură să submineze 
autoritatea legii, să fie percepută ca o toleranță față de infracționalitate, și să nu 
ofere un mesaj clar de descurajare.
Prin urmare, este esențial ca pedeapsa aplicată să fie proporțională, utilă și cu 
eficiență socială.
În prezenta cauză inculpatul Ceban Andrei a comis infracțiunea prevăzută de 
art.190 alin. (1) Cod penal (conform modificărilor operate și intrate în vigoare la 
07.09.2024) escrocheria, adică sustragerea bunurilor altei persoane prin abuz de 
încredere, inducere sau menținere în eroare, care se pedepsește cu amendă în 
mărime de la 550 la 1000 de unități convenționale sau cu muncă neremunerată în 
folosul comunității de la 120 la 240 de ore, sau cu închisoare de până la 3 ani.
Așadar, infracțiunea prevăzută de art. 190 alin. (1) Cod penal potrivit art. 16 
alin.(3) Cod penal, se califică ca infracțiune mai puțin grave.
Cu toate acestea, gravitatea faptei nu poate fi apreciată în mod izolat, ci 
trebuie analizată împreună cu circumstanțele personale ale inculpatului și istoricul 
său comportamental. Instanța reține, în acest context, că inculpatul anterior nu a 
mai fost judecat, la evidența medicului psihiatru sau narcolog nu se află.
Subsidiar, instanța de apel reține că circumstanțe atenuante și agravante 
conform art.76 și 77 Cod penal, la examinarea cauzei, nu au fost stabilite.
Toate aceste elemente justifică o individualizare judicioasă a pedepsei, care să 
se înscrie în limitele legii, dar să reflecte în mod real gradul de pericol social 
concret, nevoia de reeducare a inculpatului, precum și necesitatea protejării 
valorilor sociale lezate prin infracțiune.
Așadar, instanța de apel concluzionează că pedeapsa atribuită de instanța de 
fond pentru infracțiunea prevăzută de art.190 alin. (1) Cod penal sub formă de 
amendă cu mărime de 1000 (una mie) unități convenționale, ceea ce constituie 50 
000 (cincizeci mii) lei este corectă și echitabilă.
În analiza temeiniciei și legalității hotărârii instanței de fond, Colegiul 
reiterează principiul fundamental al dreptului penal, conform căruia sancțiunea 
trebuie să fie nu doar legală, ci și necesară și proporțională cu gravitatea faptei și 
cu periculozitatea concretă a inculpatului. În acest sens, art. 75 Cod penal impune 
individualizarea pedepsei în funcție de o serie de factori cumulativi, printre care 
gravitatea infracţiunii săvârșite, de motivul acesteia, de persoana celui vinovat, de 
circumstanţele cauzei care atenuează ori agravează răspunderea, de influenţa 
pedepsei aplicate asupra corectării şi reeducării vinovatului, precum şi de condiţiile 
de viaţă ale familiei acestuia.
Aplicarea pedepsei amenzii în cazul inculpatului Ceban Andrei reflectă o 
justă apreciere a acestor elemente. Fapta comisă, deși încadrată în categoria 
infracțiunilor mai puțin grave conform art. 16 alin. (3) Cod penal, nu a avut un 
caracter violent, nu a produs consecințe ireversibile și nu a generat o reacție socială 
deosebită. În plus, inculpatul a recunoscut fapta reținută în sarcina sa la faza de 
urmărire penală. Această atitudine dovedește potențialul de reabilitare al 
inculpatului și lipsa unei perseverențe infracționale, ceea ce reduce semnificativ 
pericolul social concret al faptei.
În același timp, lipsa antecedentelor penale, inexistența unor tulburări de 
comportament sau a consumului de substanțe interzise (confirmate de inexistența 
înregistrărilor la evidențele medicului narcolog sau psihiatru), precum și profilul 
personal și social al inculpatului, toate acestea indică faptul că scopul pedepsei, 
prevăzut de art. 61 Cod penal, poate fi atins fără privare de libertate. Prin urmare, 
aplicarea unei amenzi penale într-un cuantum semnificativ și anume 1000 unități 
convenționale, echivalent a 50 000 lei, asigură atât sancționarea echitabilă a 
conduitei ilicite, cât și prevenirea recidivei și reafirmarea autorității legii, fără a 
recurge la mijloacele ultimei rații – închisoarea.
Instanța de apel reține că legea penală oferă instanței posibilitatea de a opta 
între pedeapsa închisorii și cea a amenzii, iar alegerea uneia dintre ele trebuie să 
rezulte dintr-o analiză complexă a circumstanțelor speței. În lipsa unor elemente 
care să justifice aplicarea unei pedepse privative de libertate, cum ar fi o conduită 
recidivantă, un pericol social deosebit ori o atitudine negativă față de valorile 
sociale ocrotite de lege, aplicarea amenzii se dovedește a fi nu doar legală, ci și cea 
mai adecvată.
A admite solicitarea acuzării privind aplicarea unei pedepse cu închisoarea ar 
însemna o reacție excesivă a justiției penale, care ar ignora tocmai acel principiu de 
echilibru între sancțiune și scopul urmărit de lege, consacrat atât în jurisprudența 
națională, cât și în cea a Curții Europene a Drepturilor Omului. O astfel de 
abordare ar conduce la o sancționare disproporționată, cu consecințe nedrepte 
asupra unei persoane care a dovedit că poate conștientiza gravitatea faptei și se 
poate reintegra fără izolarea sa în mediul carceral.
Pentru toate aceste considerente, Colegiul apreciază că hotărârea primei 
instanțe este legală și temeinică, întrucât reflectă o corectă individualizare a 
pedepsei, corespunde principiilor fundamentale ale dreptului penal și răspunde 
exigențelor unui proces echitabil, motiv pentru care se impune menținerea acesteia 
în integralitate.
În acest context, instanța apreciază că argumentele invocate de partea acuzării 
în cererea de apel, prin care se solicită în mod expres aplicarea unei pedepse 
privative de libertate de 2 ani cu executarea acesteia în penitenciar de tip 
semiînchis, sunt vădit nejustificate și disproporționate în raport cu circumstanțele 
concrete ale cauzei. O astfel de pedeapsă, prin natura și severitatea sa, depășește 
limitele rezonabile ale unei sancțiuni necesare pentru realizarea scopurilor legii 
penale și contravine principiului proporționalității, consacrat atât în legislația 
națională, cât și în jurisprudența constantă a Curții Europene a Drepturilor Omului.
Instanța subliniază că, în procesul de individualizare a pedepsei, nu se poate 
pierde din vedere faptul că inculpatul Ceban Andrei nu are antecedente penale, nu 
a manifestat o conduită violentă sau distructivă, nu se află în evidența instituțiilor 
medicale cu afecțiuni psihice sau legate de consumul de substanțe interzise. 
Solicitarea acuzării echivalează cu aplicarea unei sancțiuni disproporționate 
nu doar față de persoana inculpatului, ci și față de gravitatea faptei reținute. În 
condițiile în care legea prevede, în mod alternativ, posibilitatea aplicării unei 
amenzi sau a unei pedepse privative de libertate pentru infracțiunea prevăzută de 
art. 190 alin. (1) Cod penal, opțiunea instanței de fond pentru aplicarea unei 
amenzi penale substanțiale de 50 000 lei, reprezintă o soluție echilibrată, 
proporțională și suficientă pentru atingerea scopului preventiv și educativ al 
sancțiunii penale.
Aplicarea unei pedepse cu închisoarea, cu executare efectivă într-un regim de 
detenție, în condițiile date, ar constitui nu doar o măsură excesivă și lipsită de 
justificare legală temeinică, ci și una contraproductivă, cu efecte negative asupra 
reintegrării sociale a inculpatului și asupra politicii penale moderne, care vizează, 
în primul rând, prevenirea recidivei prin mijloace proporționale cu riscul real al 
persoanei sancționate. Justiția penală nu se bazează exclusiv pe represiune, ci și pe 
capacitatea de reeducare și reintegrare a persoanei în societate obiective care pot fi 
atinse în mod eficient și printr-o sancțiune pecuniară severă, asociată cu interdicții 
legale corespunzătoare.
Prin urmare, instanța constată că solicitarea apelantului în sensul aplicării unei 
pedepse cu închisoarea de 2 ani cu executare nu se fundamentează pe elemente noi 
sau relevante care să răstoarne temeinicia soluției primei instanțe și reprezintă o 
opțiune punitivă excesivă, care nu corespunde cerințelor de legalitate, echitate și 
proporționalitate impuse de normele interne și internaționale în materie penală.
Afirmația acuzării, potrivit căreia instanța de fond nu ar fi respectat principiul 
individualizării pedepsei, este neîntemeiată și contrazisă de analiza concretă a 
hotărârii pronunțate, care demonstrează tocmai aplicarea riguroasă a acestui 
principiu fundamental al dreptului penal. Instanța de fond a realizat o 
individualizare judicioasă a pedepsei, ținând cont de toate elementele relevante 
prevăzute de art. 75 Cod penal: gravitatea faptei, împrejurările comiterii acesteia, 
urmările produse, dar mai ales datele ce caracterizează persoana inculpatului .
Mai mult, instanța a aplicat o pedeapsă în limita prevăzută de lege, optând 
pentru o sancțiune alternativă amenda penală  prevăzută expres în art. 190 alin. (1) 
Cod penal. Aceste sancțiuni au fost stabilite în cuantum și pe durată rezonabilă, 
reflectând în mod clar preocuparea instanței pentru proporționalitate și eficiență 
penală, evitând o sancțiune excesivă care nu ar fi avut un efect mai mare din punct 
de vedere preventiv, ci dimpotrivă, ar fi produs un dezechilibru între gravitatea 
faptei și severitatea pedepsei.
Această susținere a acuzării, potrivit căreia menținerea sentinței instanței de 
fond nu ar asigura scopul pedepsei penale de corectare și reeducare a inculpatului, 
este lipsită de temei și nu reflectă realitatea cauzei. Instanța de fond a apreciat 
corect că obiectivele pedepsei inclusiv restabilirea echității sociale și prevenirea 
săvârșirii de noi infracțiuni pot fi atinse în mod eficient prin aplicarea unei amenzi 
penale.
Trebuie subliniat că reeducarea și prevenția nu depind exclusiv de încarcerare, 
iar aplicarea unei sancțiuni pecuniare severă, într-un cuantum de 50 000 lei, 
reprezintă o consecință reală a răspunderii penale, capabilă să genereze o 
conștientizare profundă asupra gravității faptei și să descurajeze orice 
comportament viitor ilicit. 
Corespunzător, afirmația că sentința instanței de fond nu ar putea realiza 
scopurile pedepsei este contrazisă chiar de modul în care instanța a aplicat o 
sancțiune fermă, dar proporțională, cu efect preventiv real, atât sub aspect 
individual, cât și general. Reeducarea, corectarea și protejarea ordinii de drept sunt 
pe deplin asigurate prin soluția adoptată de prima instanță.
Concluzionând, Colegiul Penal constată că, careva abateri sau încălcări de 
ordin procedural, de către instanţa de judecată, pe parcursul examinării cauzei în 
instanţa de fond, nu au fost stabilite, motiv pentru care, apelul depus împotriva 
sentinţei Judecătoriei Chișinău, sediul Buiucani din 7 martie 2025, urmează a fi 
respinse ca nefondate.
În conformitate cu art. 415 alin. (1) pct. 1) lit. c), art.417, art.418 din Codul de 
procedură penală, Colegiul Penal al Curții de Apel Centru,- 
D E C I D E:
Apelul declarat de procurorul în Procuratura mun. Chișinău, Oficiul 
reprezentare a învinuirii în instanța de judecată, Beșliu Liliana, împotriva sentinței 
Judecătoriei Chişinău, sediul Buiucani din 7 martie 2025, adoptată în cauza penală 
privindu-l pe Ceban Andrei *****, se respinge ca fiind nefondat, cu menținerea 
fără modificări a hotărârii contestate.
Decizia este susceptibilă de a fi pusă în executare din momentul adoptării, 
însă poate fi atacată cu recurs în Curtea Supremă de Justiție în termen de două luni 
de la data comunicării deciziei integrale.
Președintele ședinței, judecătorulBulhac Ion
JudecătorPîslariuc Vitalie
Judecător Mămăligă Natalia