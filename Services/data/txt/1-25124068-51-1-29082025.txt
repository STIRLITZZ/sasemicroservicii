Dosar nr.1-354/2025 (PIGD: 1-25124068-51-1-29082025)                                                 
S E N T I N Ţ Ă
în numele Legii
12 decembrie 2025                                                                                                    mun. 
Ungheni
Judecătoria Ungheni, instanţa în componența:
Preşedintele şedinţei, judecătorIon Ghizdari
grefier Loridana Glodeanu
cu participarea:
acuzatorului de stat, procuror Maxim Ciugureanu 
apărătorului inculpatului Gheorghe Bînzaru, avocat Anatolie Bobu
apărătorului inculpatului Valeriu Melnic, avocat Gheorghe Crudu
inculpatului Gheorghe Bînzaru
inculpatului Valeriu Melnic
a examinat în şedinţă de judecată publică, în baza probelor administrate în faza de urmărire 
penală, cauza penală de învinuire a lui:
BÎNZARU Gheorghe Gheorghe, IDNP *****, născut la 
data de *****, domiciliat în s. *****, r-l Nisporeni, cetăţean al 
Republicii Moldova, neangajat în câmpul muncii, nesupus militar, 
necăsătorit, nu are persoane la întreținere, studii medii incomplete, 
fără grad de dizabilitate, nu are titluri speciale, grade de calificare 
sau distincţii de stat, posedă limba română, fără antecedente penale, 
nu a fost reținut sau arestat în această cauză penală;
și 
MELNIC Valeriu Constantin, IDNP *****, născut la data 
de *****, domiciliat în s. *****, r-l Nisporeni, cetăţean al 
Republicii Moldova, neangajat în câmpul muncii, nesupus militar, 
divorțat, are o persoană la întreținere, studii medii incomplete, fără 
grad de dizabilitate, nu are titluri speciale, grade de calificare sau 
distincţii de stat, posedă limba română, fără antecedente penale, nu 
a fost reținut sau arestat în această cauză penal;
de săvârşirea infracţiunii prevăzute de art. art. 42 alin. (2), (5), 361 alin. (2) lit. b) Cod 
penal.
Cauza penală a fost repartizată instanței la data de 29 august 
2025 şi s-a judecat până la data de 12 decembrie 2025.
Acuzatorul de stat, procurorul Ciugureanu Maxim, a solicitat ca inculpații Bînzaru 
Gheorghe și Melnic Valeriu să fie recunoscuți vinovați de săvârşirea infracţiunii prevăzute de art. 
art. 42 alin. (2), (5), 361 alin. (2) lit. b) Cod penal și să le fie aplicată câte o pedeapsă sub formă 
de amendă în mărime de 800 unități convenționale.
Apărătorul inculpatului, Bînzaru Gheorghe, avocat Bobu Anatolie, a solicitat aplicarea unei 
pedepse minime sub formă de amendă.
Apărătorul inculpatului Melnic Valeriu, avocatul Crudu Gheorghe, a solicitat aplicarea 
unei pedepse minime sub formă de amendă.
Dosar nr.1-354/2025 (PIGD: 1-25124068-51-1-29082025)                                                 
În baza materialelor cauzei penale şi probelor cercetate în şedinţa de judecată, instanţa de 
judecată
C O N S T A T Ă :
1. BÎNZARU Gheorghe Gheorghe și MELNIC Valeriu Constantin, prin înțelegere 
prealabilă, acționând intenționat în vederea realizării scopului deținerii și folosirii unui document 
oficial fals ce le acordă drepturi, în perioada lunii septembrie 2024, în circumstanțe nestabilite la 
moment de organul de urmărire penală, au transmis datele lor de identitate unor persoane 
neidentificate de organul de urmărire penală pentru ale fi confecționate cărți de identitate 
românești contra sumei de 1200 euro per carte de identitate, iar, peste aproximativ o săptămână, 
s-au deplasat în mun. Chișinău, în regiunea Gării Centrale, unde s-au întâlnit cu o persoană 
necunoscută căreia i-au achitat suma de 1200 euro per document, iar ultimul le-a transmis cartea 
de identitate a României cu seria *****, pretins a fi eliberată la 14 august 2023, de către 
SPCLEP, pe numele Bînzaru Gheorghe, și cartea de identitate a României seria *****, pretins a 
fi eliberată la data de ***** de către SPCLEP Vaslui, pe numele lui Melnic Valeriu, care nu 
corespund după metoda de confecționare și calitatea reproducerii elementelor poligrafice de 
design cu a specimenului autentic realizat de întreprinderea emitentă, fiind confecționate din 
material polimeric cu folosirea aparatelor de imprimat computerizate INK-Jet (recuzitele , 
rubricile înscrisurile în rubrici, plasa de protecție , seria numărul și imaginile foto), pe care le-au 
deținut până la data de 10 octombrie 2024, aproximativ orele 05 45, când, în cadrul controlului de 
frontieră efectuat în Punctul de Trecere a Frontierei Albița, pe sensul de intrare în România, au 
fost stabilite și ridicate în geanta (borseta) personală a lui Melnic Valeriu, deoarece prezentau 
semne evidente de falsificare.
2. Fiind audiat în şedinţa de judecată, inculpatul Bînzaru Gheorghe a recunoscut vinovăţia 
şi faptele indicate în rechizitoriu, nu a solicitat administrarea de noi probe şi a declarat că, în 
perioada lunii septembrie dânsul și Melnic Valeriu doreau să plece la muncă în Italia. Pe un site 
era plasat un anunța că se perfectează acte românești. A sunat pe numărul respectiv și a fixat o 
întâlnire la Gara Centrală Chișinău. A transmis persoanei respective copia buletinului și patru 
poze. Când a transmis actele a fost doar el. Persoana respectivă i-a comunicat că îl va telefona 
peste o săptămână.
Peste o săptămână, tot la piața centrală, i-au fost transmise actele. Acolo s-a apropiat 
persoana cu care s-au întâlnit prima dată. Au transmis banii în sumă de 1200 euro și i-au fost 
eliberate actele pretinse a fi eliberate de autoritățile României.
Ulterior, dânsul împreună cu Melnic Valeriu, dorind să plece peste hotare, în cadrul 
controlului la punctul de trecere a frontierei Albița au fost depistate cărțile de identitate 
românești. Îi pare rău de cele comise.
3. Fiind audiat în şedinţa de judecată, inculpatul Melnic Valeriu a recunoscut vinovăţia şi 
faptele indicate în rechizitoriu, nu a solicitat administrarea de noi probe şi a declarat că, în 
perioada lunii septembrie, dânsul împreună cu Bînzaru Gheorghe a transmis datele personale 
pentru a i se perfecta o carte de identitate. Pentru acesta a transmis bani în sumă de 1000 euro. 
Ulterior s-au deplasat la piața centrală din mun. Chișinău. O persoană le-a transmis actele și a 
plecat.
La trecerea frontierei de stat i-au fost depistate în geantă actele respective. Cunoaște cum 
se perfectează actele. În cazul în care va fi recunoscut vinovat solicită să fie sancționat cu o 
pedeapsă  sub formă de amendă.
Dosar nr.1-354/2025 (PIGD: 1-25124068-51-1-29082025)                                                 
4. Fapta indicată în rechizitoriu şi recunoscută de inculpații Bînzaru Gheorghe și Melnic 
Valeriu se confirmă şi prin probele administrate în faza urmăririi penale prin următoarele 
mijloace de probă:
4.1. Procesul-verbal de constatare a infracțiunii din data de 10 octombrie 2024, potrivit 
căruia, agentul-șef principal de poliție, Frunză Gabriel, din cadrul SPF Huși ITPF Iași, în timp ce 
executa serviciul în PTF Albița, a constatat că, la controlul de frontieră pe sensul intrare în 
România numiții Melnic Valeriu și Bînzaru Gheorghe, era pasageri în autocarul de marca *****, 
cu numărul de înmatriculare *****. În interiorul borsetei lui Melnic Valeriu, într-un plic de 
culoare albă, au fost depistate două cărți de identitate, pretins a fi eliberate de autoritățile 
României, dintre care una cu nr/seria *****, eliberată la data de *****, de către S.P.C.L.E.P 
Vaslui, pe numele Melnic Valeriu, uar  a doua carte de identitate cu seria/nr. *****, eliberată la 
data de 14 august 2023 de către S.P.C.L.E.P Iași, pe numele Bînzaru Gheorghe.
Fiind verificate în bazele de date DEPABD, s-a stabilit că respectivele cărți de identitate au 
fost eliberate pe numele altor persoane, iar CNP-ul din ele nu au corespondent în baza de date. 
(f.d. 18-19)
4.2. Procesul-verbal de examinare din data de 07 mai 2025, în care au fost consemnate 
rezultatele examinării rapoartelor de constatare nr. 50 și nr. 51 din data de 08 noiembrie 2024, 
parvenit de la specialiștii criminaliști de la Compartimentul Expertiză a Serviciului teritorial al 
Poliției de Frontieră Vaslui, potrivit cărora, cartea de identitate cu seria/nr. ***** și cartea de 
identitate cu seria/nr. *****, sunt false. (f.d. 56)
4.3. Raportul de expertiză judiciară nr. 34/12-R-3294 din data de 18 august 2025, potrivit 
căruia, cartea de identitate a României cu seria/nr. *****, eliberată la data de *****, pe numele 
Melnic Valeriu, și cartea de identitate a României cu seria/nr. *****, eliberată la data de 14 
august 2023, pe numele Binzaru Gheorghe, nu corespunde metodei de confecționare și calitatea 
reproducerii elementelor poligrafice de design cu a specimenului autentic realizat de 
întreprinderea emitentă.
Cartea de identitate a României cu seria/nr. *****, eliberată la data de *****, pe numele 
Melnic Valeriu, și cartea de identitate a României cu seria/nr. *****, eliberată la data de 14 
august 2023, pe numele Bînzaru Gheorghe, sunt confecționate din material polimeric, cu 
folosirea aparatelor de imprimat computerizate Ink-Jet color (recuzitele, rubricile, înscrisurile în 
rubrici, plasa de protecție, seria, numărul și imaginile foto) (f.d. 84, 89)
4.4. Mijloace materiale de probă - rapoartele de constatare nr. 50 și nr. 51 din data de 08 
noiembrie 2024, parvenit de la specialiștii criminaliști de la Compartimentul Expertiză a 
Serviciului Teritorial al Poliției de Frontieră Vaslui, potrivit cărora, cartea de identitate cu 
seria/nr. ***** și cartea de identitate cu seria/nr. *****, sunt false. (f.d. 57)
4.5. Corpurile delicte cartea de identitate a României cu seria/nr. *****, pretins a fi 
eliberată la data de *****, de către SPCLEP Vaslui, pe numele Melnic Valeriu, și cartea de 
identitate a României cu seria/nr. *****, pretins a fi eliberată la data de 14 august 2023, de către 
SPCLEP Iași, pe numele Bînzaru Gheorghe. (f.d. 55)
5. Ascultând părţile, audiind inculpații, cercetând materialele cauzei penale din punct de 
vedere al pertinenţei, concludenţei, utilităţii şi veridicităţii lor, iar în ansamblu din punct de 
vedere al coroborării lor, instanţa de judecată consideră că vinovăţia inculpaților în şedinţa de 
judecată s-a confirmat integral şi urmează a fi recunoscuți vinovați de săvârşirea infracţiunii 
prevăzute de art. art. 42 alin. (2), (5), 361 alin. (2) lit. b) Cod penal - complicitate la 
confecţionarea documentelor oficiale false, precum și deţinerea documentelor oficiale false care 
acordă drepturi, săvârşită de două persoane, din următoarele considerente.
Dosar nr.1-354/2025 (PIGD: 1-25124068-51-1-29082025)                                                 
6. Instanța notează că din probele cercetate în şedinţa de judecată şi acceptate de inculpați, 
rezultă dincolo de orice dubiu rezonabil faptele reținute în § 1 din prezenta sentință.
7. Aceste fapte și circumstanțe s-au confirmat prin declarațiile inculpaților Bînzaru 
Gheorghe și Melnic Valeriu, care a fost audiat în ședința de judecată; prin procesul-verbal de 
constatare a infracțiunii din data de 10 octombrie 2024; prin rapoartele de constatare nr. 50 și nr. 
51 din data de 08 noiembrie 2024, parvenit de la specialiștii criminaliști de la Compartimentul 
Expertiză a Serviciului Teritorial al Poliției de Frontieră Vaslui, prin corpurile delicte, precum și 
prin raportul de expertiză judiciară nr. 34/12-R-3294 din data de 18 august 2025. (a se vedea 
§§2-3 din prezenta sentință)
8. Esența probelor a fost reflectate supra, acestea au fost recunoscute de inculpați, sunt 
suficient de clare, coerente, consistente și concludente, și, din acest considerent, instanța nu 
consideră necesar de a face o apreciere detaliată a acestora în prezenta sentință, deoarece faptele 
ce rezultă din conținutul lor nu au fost contestate și nu trezesc niciun fel de dubiu.
9. În consecinţă, instanţa consideră că vinovăţia inculpaților Bînzaru Gheorghe și Melnic 
Valeriu a fost probată şi urmează a fi recunoscuți vinovați de săvârşirea infracţiunii prevăzute de 
art. art. 42 alin. (2), (5), 361 alin. (2) lit. b) Cod penal, cu aplicarea pedepsei penale.
10. În conformitate cu art. 7 alin. (1) Cod penal, la aplicarea legii penale se ţine cont de 
caracterul şi gradul prejudiciabil al infracţiunii săvârşite, de persoana celui vinovat şi de 
circumstanţele cauzei care atenuează ori agravează răspunderea penală.
În conformitate cu art. 75 alin. (1) Cod penal, persoanei recunoscute vinovate de 
săvârşirea unei infracţiuni i se aplică o pedeapsă echitabilă în limitele fixate în Partea specială 
a prezentului cod şi în strictă conformitate cu dispoziţiile Părţii generale a prezentului cod. La 
stabilirea categoriei şi termenului pedepsei, instanţa de judecată ţine cont de gravitatea 
infracţiunii săvârşite, de motivul acesteia, de persoana celui vinovat, de circumstanţele cauzei 
care atenuează ori agravează răspunderea, de influenţa pedepsei aplicate asupra corectării şi 
reeducării vinovatului, precum şi de condiţiile de viaţă ale familiei acestuia.
11. La individualizarea pedepsei instanţa ţine cont de caracterul și gradul prejudiciabil al 
infracţiunii reflectat în importanța actelor falsificate, de motivul infracțiunii - năzuința de a se 
afla pe teritoriul unui alt stat și de a-și găsi un loc de muncă, de faptul că inculpații Bînzaru 
Gheorghe și Melnic Valeriu se caracterizează pozitiv, nu se află la evidenţa medicului psihiatru 
sau narcolog, și nu au antecedente penale. (f.d. 96, 98, 100, 104, 106, 108)
12. Instanţa notează că în şedinţa de judecată s-a constatat că inculpații Bînzaru Gheorghe 
și Melnic Valeriu au conştientizat caracterul prejudiciabil al faptei lor, s-au căit sincer de fapta 
comisă și au manifestat un regret profund față de fata săvârșită.
13. În conformitate cu art. 76 alin. (1) lit. a) Cod penal, instanţa reţine în calitate de 
circumstanţă atenuantă în privinţa inculpaților - recunoașterea vinovăției.
În ceea ce privește opinia că această circumstanța atenuantă nu poate fi reținută, deoarece 
cauza s-a judecat în baza probelor administrate în faza de urmărire penală, instanța relevă că, 
potrivit art. 3641 Cod de procedură penală, inculpatul recunoaște fapta indicată în rechizitoriu, iar 
fapta reprezintă latura obiectivă a componenței de infracțiune, însă, potrivit art. 76 alin. (1) lit. f) 
Cod penal, reprezintă circumstanţă atenuantă - recunoașterea vinovăției, iar vinovăția reprezintă 
latura subiectivă a componenței de infracțiune.
Mai mult decât atât, nici legea penală și nici legea procesual penală nu prevede expressis 
verbis că, în cazul judecării cauzei în ordinea prevăzută de art. 364 1 Cod de procedură penală, nu 
poate fi reținută circumstanța atenuantă prevăzută de art. 76 alin. (1) lit. f) Cod penal - 
recunoașterea vinovăției. Respectiv, un atare raționament, neîntemeiat pe prevederi legale 
Dosar nr.1-354/2025 (PIGD: 1-25124068-51-1-29082025)                                                 
relevante, reprezintă, în lumina art. 3 alin. (2) Cod penal, o interpretare extensivă defavorabilă a 
legii penale, care este interzisă.
În final, pe această linie de idei, instanța notează că o poziție similară a fost expusă în pct. 
35 alin. (2) din Hotărârea Plenului Curții Supreme de Justiție „Cu privire la aplicarea 
prevederilor art. 3641 CPP de către instanţele judecătoreşti” nr. 13 din 16.12.2013, însă, în urma 
unui reviriment jurisprudențial, prin Hotărârea Plenului Curții Supreme de Justiție „Pentru 
modificarea şi completarea Hotărârii Plenului Curţii Supreme de Justiţie nr.13 din 16 decembrie 
2013 „Cu privire la aplicarea prevederilor art. 364 1 Cod de procedură penală, de către instanţele 
judecătoreşti”, nr. 19 din 26.03.2018, acest raționament a fost exclus.
În conformitate cu art. 76 alin. (2) Cod penal, instanţa reţine în calitate de circumstanţă 
atenuantă în privinţa inculpaților - căința sinceră.
14. Circumstanţe agravante, prevăzute de art. 77 Cod penal, nu au fost reţinute.
15. La aplicarea pedepsei, instanţa stabileşte categoria ei în funcţie de scopul urmărit de a 
asigura corectarea și resocializarea inculpaților, de a preveni pe viitor săvârşirea de noi 
infracţiuni, precum şi restabilirea echităţii sociale.
16. Se notează că fapta prevăzută de art. 361 alin. (2) lit. b) Cod penal se pedepsește cu 
amendă în mărime de la 950 la 1500 de unităţi convenţionale sau cu închisoare de la 3 la 6 ani.
17. În conformitate cu art. 80 1 alin. (1) Cod penal, în cazul în care inculpatul a recunoscut 
săvârşirea faptelor indicate în rechizitoriu şi a solicitat ca judecata să se facă pe baza probelor 
administrate în faza de urmărire penală, acesta beneficiază de reducerea cu o pătrime a 
limitelor de pedeapsă prevăzute în Partea specială a prezentului cod în cazul pedepsei cu 
amendă, cu muncă neremunerată în folosul comunităţii sau cu închisoare.
18. Respectiv, în lumina prevederilor art. 80 1 Cod penal, pedeapsa sub formă de amendă 
pentru săvârșirea infracțiunii prevăzute de art. 42 alin. (2), (5), 361 alin. (2) lit. b) Cod penal, 
urmează a fi individualizată în limitele de la 712,5 la 1125 unități convenționale, iar pedeapsa 
sub formă de închisoare în limitele de la 2 ani și 3 luni la 4 ani și 6 luni.
19. La acest capitol, instanţa notează că, potrivit art. 78 alin. (1) lit. b) Cod penal, în cazul 
în care instanţa de judecată constată circumstanţe atenuante la săvârşirea infracţiunii, pedeapsa 
principală se reduce sau se schimbă după cum urmează: dacă se aplică amenda, aceasta se 
poate coborî până la limita de jos.
Concomitent, la stabilirea pedepsei penale, instanţa a ţinut cont de prevederile art. 64 alin. 
(3) Cod penal, conform cărora, mărimea amenzii se stabileşte în funcţie de gravitatea infracţiunii 
săvârşite şi de situaţia materială a celui vinovat şi a familiei sale.
20. Relativ la circumstanţele cauzei stabilite supra, ţinând cont de scopul pedepsei penale, 
prevăzut de art. 61 alin. (2) Cod penal, potrivit căruia, „pedeapsa are drept scop restabilirea 
echităţii sociale, corectarea și resocializarea condamnatului, precum şi prevenirea săvîrşirii de 
noi infracţiuni atît din partea condamnaţilor, cât şi a altor persoane. Executarea pedepsei nu 
trebuie să cauzeze suferinţe fizice şi nici să înjosească demnitatea persoanei condamnate” şi de 
Regula nr. 6 din Recomandarea nr. R (92) 16 a Comitetului de miniştri către statele membre 
referitoare la regulile europene asupra sancţiunilor aplicate în comunitate (adoptată de Comitetul 
de Miniştri în 19 octombrie 1992, cu ocazia celei de a 482-a reuniune a Delegaţiilor de Miniştri), 
potrivit căreia, „natura şi durata sancţiunilor şi măsurilor aplicate în comunitate trebuie de 
asemenea să ﬁe proporţională cu gravitatea infracţiunii pentru care un delincvent a fost 
condamnat sau o persoană este inculpată, decât să se ţină seama de situaţia personală”, instanţa 
le va aplica inculpaților Bînzaru Gheorghe și Melnic Valeriu câte o pedeapsă sub formă de 
Dosar nr.1-354/2025 (PIGD: 1-25124068-51-1-29082025)                                                 
amendă în mărime de 720 unități convenționale (echivalentul a 36000 lei), care, în accepţiunea 
instanţei, este o pedeapsă echitabilă.
21. În condițiile în care instanța a reținut doar circumstanțe atenuante și inculpații se 
caracterizează pozitiv, consideră că pedeapsa ce urmează a fi aplicată corespunde criteriilor de 
individualizare a pedepsei.
22. Soluționând chestiunea privind corpurile delicte, instanţa reţine că, prin ordonanța 
organului de urmărire penală din data de 07 mai 2025, a fost recunoscute în calitate de corpuri 
delicte cartea de identitate a României cu seria/nr. *****, pretins a fi eliberată la data de *****, 
pe numele Melnic Valeriu, și cartea de identitate a României cu seria/nr. *****, pretins a fi 
eliberată la data de 14 august 2023, pe numele Bînzaru Gheorghe. (f.d. 26).
23. În conformitate cu art. 157 alin. (1) și alin. (2) Cod de procedură penală, constituie 
mijloc material de probă documentele în orice formă (scrisă, audio, video, electronică etc.) care 
provin de la persoane oficiale fizice sau juridice dacă în ele sînt expuse ori adeverite 
circumstanţe care au importanţă pentru cauză.
Documentele se anexează, prin ordonanţa organului de urmărire penală sau prin 
încheierea instanţei, la materialele dosarului şi se păstrează atîta timp cît se păstrează dosarul 
respectiv. 
În conformitate cu art. 157 alin. (4) Cod de procedură penală, în cazurile în care 
documentele conţin cel puţin unul din elementele menţionate în art.158, acestea se recunosc 
drept corpuri delicte.
În conformitate cu art. 162 alin. (5) Cod de procedură penală, în cazul în care procurorul 
dispune încetarea urmăririi penale sau în cazul soluţionării cauzei în fond, se hotărăşte 
chestiunea cu privire la corpurile delicte. În acest caz documentele care constituie corpuri 
delicte rămîn în dosar pe tot termenul de păstrare a lui sau, la solicitare, se remit persoanelor 
interesate.
24. În atare circumstanțe, corpuri delicte - cartea de identitate a României cu seria/nr. 
*****, pretins a fi eliberată la data de *****, pe numele Melnic Valeriu, și cartea de identitate a 
României cu seria/nr. *****, pretins a fi eliberată la data de 14 august 2023, pe numele Bînzaru 
Gheorghe, urmează să rămână în dosar pe tot termenul lui de păstrare.
25. În continuare, se reține că, prin ordonanța organului de urmărire penală din data de 05 
mai 2025, a fost recunoscut în calitate de mijloace materialele pe probă - rapoartele de constatare 
nr. 50 și nr. 51 din data de 08 noiembrie 2024, parvenite de la specialiștii criminaliști de la 
Compartimentul Expertiză a Serviciului Teritorial al Poliției de Frontieră Vaslui. (f.d. 57)
26. Așa fiind, în temeiul art. 157 alin. (2) Cod de procedură penală, respectivele mijloace 
materiale de probă anexat la materialele cauzei penale - rapoartele de constatare nr. 50 și nr. 51 
din data de 08 noiembrie 2024, parvenite de la specialiștii criminaliști de la Compartimentul 
Expertiză a Serviciului Teritorial al Poliției de Frontieră Vaslui, urmează să se păstreze în dosar 
atâta timp cât se păstrează dosarul respectiv.
27. Cu referire la cheltuielile judiciare, instanța notează că acuzatorul de stat a solicitat 
încasarea în mod solidar din contul inculpaților Bînzaru Gheorghe și Melnic Valeriu a 
cheltuielilor judiciare în mărime de 2100 lei, reprezentate de cheltuielile pentru întocmirea 
raportului de expertiză judiciară nr. 34/12-R-3294 din data de 18 august 2025. (f.d. 85-89)
28. În conformitate cu art. 227 alin. (1) Cod de procedură penală, cheltuieli judiciare sunt 
cheltuielile suportate potrivit legii pentru asigurarea bunei desfăşurări a procesului penal.
În conformitate cu art. 227 alin. (2) pct. 1) Cod de procedură penală, cheltuielile judiciare 
cuprind sumele:1) plătite sau care urmează a fi plătite martorilor, părţii vătămate, 
Dosar nr.1-354/2025 (PIGD: 1-25124068-51-1-29082025)                                                 
reprezentanţilor lor, experţilor, specialiştilor, interpreţilor, traducătorilor şi asistenţilor 
procedurali; […]
În conformitate cu art. 229 alin. (1) Cod de procedură penală, cheltuielile de judecată sunt 
suportate de condamnat sau de persoana în privinţa căreia urmărirea penală a fost încetată pe 
temei de nereabilitare ori sunt trecute în contul statului.
În conformitate cu art. 229 alin. (2) Cod de procedură penală, instanţa de judecată poate 
obliga condamnatul să recupereze cheltuielile judiciare, cu excepţia sumelor plătite 
interpreţilor, traducătorilor, precum şi apărătorilor în cazul asigurării inculpatului cu avocat 
care acordă asistenţă juridică garantată de stat, atunci cînd aceasta o cer interesele justiţiei şi 
condamnatul nu dispune de mijloacele necesare. Achitarea cheltuielilor judiciare poate fi 
suportată şi de condamnatul care a fost eliberat de pedeapsă sau căruia i-a fost aplicată 
pedeapsă, precum şi de persoana în privinţa căreia urmărirea penală a fost încetată pe temeiuri 
de nereabilitare.
În conformitate cu art. 229 alin. (4) Cod de procedură penală, în cazul condamnării cîtorva 
persoane în aceeaşi cauză, cheltuielile judiciare se repartizează în dependenţă de vinovăţia, 
gradul de răspundere şi situaţia materială a fiecăreia din ele.
29. Având în vedere că pentru asigurarea bunei desfăşurări a procesului penal a fost 
necesară suportarea cheltuielilor pentru efectuarea constatărilor tehnico-științifice în vederea 
probării vinovăției inculpaților și că în prezenta cauză vinovăția inculpaților în săvârșirea 
infracțiunii de care au fost învinuiți s-a confirmat, având în vedere vinovăția, rolul și gradul de 
răspundere a fiecăruia, instanța consideră necesar de a încasa în mod egal din contul inculpaților 
în beneficiul statului câte 1050 lei, cu titlu de cheltuieli judiciare.
30. În temeiul celor expuse supra, în conformitate cu art. art. 341, 3641, 384, 385, 389, 392-
395, 397 Cod de procedură penală, instanţa de judecată
H O T Ă R Ă Ș T E :
BÎNZARU Gheorghe Gheorghe se recunoaşte vinovat de săvârşirea infracţiunii 
prevăzute de art. art. 42 alin. (2), (5), 361 alin. (2) lit. b) Cod penal şi i se aplică o pedeapsă sub 
formă de amendă în mărime de 720 (șapte sute douăzeci) unități convenționale echivalentul a 
36000 (treizeci și șase mii) lei.
MELNIC Valeriu Constantin se recunoaşte vinovat de săvârşirea infracţiunii prevăzute 
de art. art. 42 alin. (2), (5), 361 alin. (2) lit. b) Cod penal şi i se aplică o pedeapsă sub formă de 
amendă în mărime de 720 (șapte sute douăzeci) unități convenționale echivalentul a 36000 
(treizeci și șase mii) lei.
În temeiul art. 162 alin. (5) Cod de procedură penală, corpurile delicte - cartea de identitate 
a României cu seria/nr. *****, pretins a fi eliberată la data de *****, pe numele Melnic Valeriu, 
și cartea de identitate a României cu seria/nr. *****, pretins a fi eliberată la data de 14 august 
2023, pe numele Bînzaru Gheorghe, rămâne în dosar pe tot termenul lui de păstrare.
În temeiul art. 157 alin. (2) Cod de procedură penală, mijloacele materiale de probă - 
rapoartele de constatare nr. 50 și nr. 51 din data de 08 noiembrie 2024, parvenite de la specialiștii 
criminaliști de la Compartimentul Expertiză a Serviciului Teritorial al Poliției de Frontieră 
Vaslui, se păstrează în dosar atâta timp cât se păstrează dosarul respectiv.
Se încasează din contul lui BÎNZARU Gheorghe Gheorghe în beneficiul statului suma de 
1050 (una mie cincizeci) lei, cu titlu de cheltuieli judiciare.
Dosar nr.1-354/2025 (PIGD: 1-25124068-51-1-29082025)                                                 
Se încasează din contul lui MELNIC Valeriu Constantin în beneficiul statului suma de 
1050 (una mie cincizeci) lei, cu titlu de cheltuieli judiciare.
Sentinţa cu drept de atac în ordine de recurs în termen de 15 zile la Curtea de Apel Nord, 
prin intermediul Judecătoriei Ungheni.
Sentinţa pronunţată public la data de 12 decembrie 2025.
 
Preşedintele şedinţei,
Judecător                                                                                                          Ion 
GHIZDARI