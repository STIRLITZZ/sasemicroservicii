Dosarul nr. 4d-224/2024
4-24048396-12-4d-02052024
HOTĂRÎRE
În numele Legii
12 decembrie 2024                                                                mun. Chișinău
Judecătoria Chișinău (sediul Buiucani)
Instanţa compusă din:
Preşedintele şedinţei, judecătorul                                    Ion Dadu  
Grefier                          Alexandra Darii
examinând în ședință de judecată publică demersul IP Centru al DP 
mun.Chișinău – Mihaela Morari cu privire la înlocuirea sancțiunii contravenționale în 
privința lui Zubcu Violeta *****, a.n.*****, IDNP:*****domiciliată în rn.*****, 
s.*****, instanţa de judecată, - 
a  c o n s t a t a t :
 
La data de 30 aprilie 2024, IP Centru al DP mun.Chișinău a înaintat un demers 
prin care a solicitat înlocuirea sancțiunii contravenționale în privința lui Zubcu Violeta 
*****, a.n.*****, IDNP:*****domiciliată în rn.*****, s.*****. 
Prin demersul înaintat se invocă că la 03.03.2023, de căre agentul constatator al 
SP4 al IP Centru al DP mun.Chișinău, Morari Mihaela, în privința cet.Zubcu Violeta 
a.n.*****, a fost întocmit procesul-verbal cu privire la contravenție MAI05 *****, pentru 
comiterea faptei contravenționale prevăzute de art.245 alin.(1) Cod contravențional, 
fiindu-i aplicată sancțiune contravențională sub formă de amendă în mărime de 6 u.c., 
echivalent a 300 lei MD. 
Potrivit prevederilor art.34 alin.(4) Cod contravențional, contravenientul Zubcu 
Violeta, în termenul de 72 de ore din momentul stabilirii amenzii, cât și în decursul a 30 
de zile, nu a achitat amenda aplicată. În conformitate cu prevederile art.11 al Codului de 
Executare, materialele sus indicate au fost remise pentru punerea în executare silită a 
executorului judecătoresc Corolețcaia Lilia la 02.02.2024, conform comptenței teritoriale. 
Prin urmare, la data de 16.04.2024, nr.intrare 490p/v, în IP Centru a parvenit 
Încheierea executorul judecătoresc Corolețcaia Lilia privind restituirea documentului fără 
executare din motiv că debitorul nu dispune de bunuri/venituri pentru satisfacerea 
creanțelor, cu propunerea înaintării  în judecată a demersului de schimbare a sancțiunii.
Astfel, în conformitate cu prevederile art.34 alin.8 și art.395 alin.(1) Cod 
contravențional, a fost remis procesul-verbal cu privire la contravenție seria nr.MAI05 
***** din 03.03.2023 și demersul executorului judecătoresc, prin care se solicită 
înlocuirea sancțiunii contravenționale cu munca neremunerată în folosul comunității, 
iar, după caz, cu arest contravențional. 
În ședința de judecată, agentul constatator din cadrul IP Centru al DP 
mun.Chișinău, fiind citat legal despre data, locul şi ora examinării cauzei, prin 
intermediul oficiului poştal, precum şi prin informaţia plasată pe site-ul oficial al 
Judecătoriei Chişinău: https://ic.instante.iustice.md/ro/agenda-sedintelor, în şedinţa de 
judecată nu s-au prezentat, nu au comunicat motivele și nici nu au solicitat examinarea 
cauzei în lipsa sa. 
Contravenientul Zubcu Violeta *****, fiind citat legal despre data, locul şi ora 
examinării cauzei, prin intermediul oficiului poştal, precum şi prin informaţia plasată pe 
site-ul oficial al Judecătoriei Chişinău: https://ic.instante.iustice.md/ro/agenda-sedintelor, 
în şedinţa de judecată nu s-a prezentat, nu a depus o careva cerere de amânare a ședinței, 
astfel, ţinînd cont de faptul că au fost întreprinse toate măsurile necesare în vederea 
respectării prevederilor art. 382 Cod contravenţional privind citarea participanţilor la 
proces, instanţa a considerat neprezenţa contravenientului nemotivată, conform art. 455 
alin. (3) Cod contravenţional a dispus examinarea cauzei în lipsa acestuia și a agentului 
constatator.
Studiind demersul înaintat și materialele din dosarul contravențional prezentat, 
în raport cu prevederile legale ce guvernează speța, instanța de judecată reține 
următoarele.
Conform art. 311 din Codul de executare, hotărârile cu caracter contravenţional 
se execută în modul prevăzut în titlul V din prezentul cod, cu derogările stabilite în 
prezentul titlu.
În conformitate cu prevederile art. 315 alin. (1), (3), (4) din Codul de executare, 
amenda se achită de către contravenient în mod benevol, în termen de 30 de zile de la 
data aplicării ei. Instanţa de judecată sau, după caz, agentul constatator care a aplicat 
amenda verifică în Registrul debitorilor dacă amenda a fost achitată şi, în cazul în care 
contravenientul nu a achitat-o, trimite executorului judecătoresc documentul executoriu 
pentru încasarea silită. Executarea amenzii contravenţionale se asigură de către 
executorul judecătoresc în a cărui competență teritorială, stabilită de camera teritorială 
a executorilor judecătoreşti, se află domiciliul contravenientului.
 Potrivit prevederilor art. 315 alin. (7), (8) din Codul de executare, în cazul în care 
executarea silită nu a fost posibilă din cauza lipsei sau insuficienţei de bunuri sau din 
cauza eschivării cu rea-voinţă a contravenientului, dacă amenda a fost aplicată de 
instanţa de judecată, executorul judecătoresc solicită instanţei care a examinat cauza să 
adopte o încheiere în condiţiile art. 34 alin. (4) din Codul contravenţional. În cazurile 
prevăzute la alin. (7) al prezentului articol, dacă amenda a fost aplicată de către agentul 
constatator, executorul judecătoresc informează despre imposibilitatea executării silite a 
amenzii agentul constatator, care solicită instanţei înlocuirea amenzii cu o altă sancțiune 
contravențională în condițiile art. 34 alin. (4) din Codul Contravențional.
 Potrivit prevederilor art. 479 Cod contravențional, problemele legate de 
executarea sancţiunii contravenţionale se soluţionează, la demersul contravenientului, de 
către organul competent (persoana competentă) să asigure executarea sancţiunii 
contravenţionale sau, la demersul contravenientului sau al agentului constatator ori al 
organului competent (persoanei competente) să asigure executarea sancţiunii 
contravenţionale, de către instanţa de judecată.
 În conformitate cu prevederile art. 34 alin. (4) Cod contravențional, dacă 
persoana fizică sau juridică nu a achitat amenda în decursul a 30 de zile de la data 
stabilirii acesteia, se va proceda conform reglementărilor Codului de executare. În cazul 
în care achitarea amenzii nu este posibilă din cauza lipsei ori a insuficienței bunurilor 
sau din cauza eschivării cu rea-voință a contravenientului de la achitarea acesteia, 
instanța de judecată poate înlocui suma neachitată a amenzii, după caz, cu: a) amendă în 
mărime dublă, care însă nu poate depăşi limita maximă a sancţiunii cu amenda 
prevăzută de norma materială contravenţională sau de prezentul articol; b) privarea de 
dreptul de a desfăşura o anumită activitate pe un termen de la 6 luni la un an; c) muncă 
neremunerată în folosul comunităţii, calculîndu-se o oră de muncă pentru o unitate 
convenţională, durata muncii fiind de cel mult 60 de ore; d) arest contravenţional, 
calculîndu-se o zi de arest pentru 2 unităţi convenţionale, durata arestului fiind de cel 
mult 30 de zile. În acest caz, se va ţine cont de restricţiile prevăzute la art. 38 alin.(4).
 Conform art. 34 alin. (8) Cod contravenţional, amenda se înlocuieşte de către 
instanţa de judecată în a cărei rază teritorială îşi are sediul autoritatea din care face 
parte agentul constatator care a examinat cauza, la demersul acestuia sau al 
procurorului care a examinat cauza. În cazul în care sancţiunea este aplicată de către 
instanţa de judecată, înlocuirea se efectuează de către instanţa care a judecat cauza în 
fond, la demersul executorului judecătoresc.
În ședința de judecată instanţa a constatat că, prin procesul-verbal seria nr.MAI05 
***** din 03.03.2023, cet. Zubcu Violeta a fost atrasă la răspundere contravențională de 
către agentul constatator al IP Centru al DP mun.Chișinău – Morari Mihaela, pentru 
comiterea faptei contravenționale prevăzute de art. 245 alin. (1) Cod contravențional, 
aplicându-i sancțiune sub formă de amendă în mărime de 6 unități convenționale, 
echivalentul a 350 lei.
Reieșind din procesul-verbal cu privire la contravenție seria nr.MAI05 ***** din 
03.03.2023, se atestă faptul că, cet. Zubcu Violeta nu a achitat amenda stabilită online, 
nici în termen de 72 de ore și nici în termenul de 30 de zile, iar în acest sens a fost remisă 
în adresa executorului judecătoresc pentru a fi pusă în executare silită.
Totodată, fiind pornită procedura de executare de către executorul judecătoresc 
Lilia Corolețcaia, s-a constatat că debitorul nu dispune de bunuri imobile și nu este 
angajat în câmpul muncii, astfel documentul executoriu a fost restituit, fapt ce se 
confirmă prin încheierea executorului judecătoresc.
Conform art. 480 Cod contravențional, ”(1) Problemele legate de executarea 
sancţiunii contravenţionale adresate instanţei de judecată se soluţionează în 
conformitate cu prevederile capitolului VII al cărţii a doua, de către instanţa de judecată 
din raza de activitate a organului competent (persoanei competente) să asigure 
executarea sancţiunii contravenţionale. (2) Încheierea instanţei de judecată privind 
soluţionarea problemelor legate de executarea sancţiunii contravenţionale poate fi 
atacată cu recurs de către persoanele interesate în termen de 15 zile şi se judecă în 
procedură de recurs în conformitate cu prevederile capitolului VIII al cărţii a doua”.
În ședința de judecată, instanța a constatat că, prin procesul-verbal cu privire la 
contravenție seria nr.MAI05 ***** din 03.03.2023, cetZubcu Violeta i-a fost aplicată o 
sancțiune contravențională sub formă de amendă în mărime de 300 lei.
Totodată instanța de judecată menționează că, deși în demersul înaintat s-a invocat 
faptul că, contravenientul nu a achitat amenda aplicată atât în 3 zile, cît și în 30 de zile, 
confirmare a acestor argumente au fost prezentate parțial, or prin procesul-verbal cu 
privire la contravenție,  se confirmă doar faptul neachitării amenzii în cauză online.
Astfel, instanța de judecată menționează că, de către agentul constatator nu au fost 
prezentate careva probe ce ar fi confirmat faptul că, contravenientul Zubcu Violeta nu a 
achitat amenda în mod benevol în termen de 3 sau 30 de zile.
Mai mult instanța de judecată menționează că, reieșind din încheierea executorului 
judecătoresc Lilia Corolețcaia, contravenientul nu dispune de bunuri imobile și nu este 
angajat în câmpul muncii, fapt pentru care a restituit documentul executoriu neexecutat, 
fără însă a prezenta careva probe în sensul dat, precum și fără a stabili dacă 
contravenientul nu dispune de careva bunuri mobile sau mijloace bănești. 
Astfel, instanța de judecată constată că, de către agentul constatator nu au fost 
prezentate careva probe ce ar fi confirmat neachitarea de către contravenient a amenzii 
aplicate, cît și a faptului că, aceasta se eschivează cu rea-voință de la executarea 
documentului executoriu, fapt pentru care ajunge la concluzia de a respinge demersul 
înaintat ca fiind neîntemeiat.
Călăuzindu-se de prevederile art. 479 - 480 Cod contravenţional al R. Moldova, 
instanţa de judecată, 
HOTĂRĂȘTE :
Se respinge demersul înaintat de către Inspectoratul de Poliție Centru al 
Departamentului de Poliție mun.Chișinău cu privire la înlocuirea sancțiunii 
contravenționale în privința lui Zubcu Violeta *****,  a.n. *****, IDNP:2010027003948, 
domiciliată în rn.*****, s.*****, ca fiind neântemeiat.
Încheierea este cu drept de atac în ordine de recurs în Curtea de Apel Chişinău în 
termen de 15 zile, prin intermediul Judecătoriei Chișinău, sediul Buiucani.
Preşedinte al şedinţei, 
Judecător  / semnat/                                             Ion Dadu
Copia corespunde originalului
Judecător                                                              Ion Dadu
 