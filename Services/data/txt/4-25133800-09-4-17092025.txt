Dosar contravențional nr. 4-364/2025
4-25133800-09-4-17092025
H O T Ă R Î R E
În numele Legii    
11 decembrie 2025                                                                      mun. Bălţi
Judecătoria mun.Bălţi (sediul central)
În componenţă:
Preşedintele şedinţei, judecătorul:                                                   Alexandru Roșca 
Grefier:                                                                                             Roxana Capbătut
Cu participarea:
Agentului constatator                                                                                 Oleg Gogu
Contravenientului                                                                        Ghenadii Socolenco
examinând în ședință de judecată publică, cauza contravențională în privința 
lui, 
Ghenadii Socolenco, născută la data de 
*****,  IDNP *****dom. în mun. 
Bălți str.*****,
în baza art.317 alin(2) Cod contravențional, asupra materialelor și probelor 
prezentate, instanța de judecată;
precum și contestația înaintată de Ghenadii Socolenco împotriva procesului-
verbal cu privire la contravenție seria nr. MAI06 543370 din 12.09.2025, prin care 
Ghenadii Socolenco a fost supus răspunderii contravenţionale conform art. 317 
alin. (2) Cod contravenţional.
Termenul de examinare a cauzei: 17.09.2025 – 11.12.2025.
Procedura de citare legală executată.
În baza materialelor din dosar și a probelor administrate în ședința de 
judecată, instanța, -
c  o n s t a t ă:  
1. La data de 12.09.2025, agentul constatator, SSS al SP-1 a IP Centru al IP Bălți, 
Oleg Gogu, a întocmit procesul-verbal cu privire la contravenție seria nr. 
MAI06 543370 în privința cet. Ghenadii Socolenco în temeiul art. 317 alin. (2) 
Cod contravențional, pentru faptul că la data de 10.09.2025, în intervalul orelor 
14:15-15:30 cet. Ghenadii Socolenco aflându-se în mun. Bălți, str. Hotinului, 43 
Judecătoria Bălți, a comis o imixiune în formă procedurală în intimidare 
instanței de judecată mun. Bălți, fapta  manifestată prin participarea la miting, 
care s-a desfășurat mai mică de 25 metri de localul în care se înfăptuiește 
justiția.
2. La data de 17.09.2025, materialele cauzei contravenționale nominalizate 
au fost expediate Judecătoriei Bălți sediul central, conform art. 395 Cod 
contravențional, pentru examinarea în fond a cauzei contravenționale în 
privința cet. Ghenadii Socolenco.
3. Mai mult ca atât la data de 01.10.2025, cet. Ghenadii Socolenco a depus 
prin intermediul cancelariei contestație asupra procesului verbal cu privire 
la contravenție indicând că a fost întocmit  ilegal, a fost admisă derogări de 
la legislația contravențională.
4. Agentul constatator Oleg Gogu în ședința de judecată a solicitat 
menținerea procesului-verbal cu privire la contravenție și aplicarea 
sancțiunii contravenționale în privința contravenientului.
5. În ședință de judecată contravenientul Ghenadii Socolenco nu a recunoscut 
vina și a solicitat anularea procesului-verbal cu privire la contravenție.
6. Audiind agentul constatator, studiind materialele dosarului 
contravenţional, audiind explicațiile participanților prezenți la proces, 
instanța de judecată ajunge la concluzia că cet. Ghenadii Socolenco a 
comis contravenția ce i se impută. 
7. Potrivit art. 10 Cod Contravențional, constituie contravenţie fapta – 
acţiunea sau inacţiunea – ilicită, cu un grad de pericol social mai redus 
decît infracţiunea, săvîrşită cu vinovăţie, care atentează la valorile sociale 
ocrotite de lege, este prevăzută de prezentul cod şi este pasibilă de 
sancţiune contravenţională.
8.Instanța de judecată menționează că, potrivit art. 381 alin. (2) Cod 
contravențional, orice persoană are dreptul la examinarea şi la soluționarea 
cauzei sale în mod echitabil, în termen rezonabil, de către o instanță 
independentă, imparțială, legal constituită, care să acționeze în 
conformitate cu prezentul cod, iar în conformitate cu alin. (4), autoritatea 
competentă să soluționeze cauza contravențională are obligația de a lua 
toate măsurile prevăzute de lege pentru cercetarea sub toate aspectele, 
completă și obiectivă, a circumstanțelor cauzei, de a evidenția atât 
circumstanțele care dovedesc vinovăția persoanei, cât și cele care 
dezvinovățesc persoana în a cărei privință a fost pornit proces 
contravențional, precum și circumstanțele atenuante sau agravante. 
9. Aceste norme statuează obligativitatea de respectare a tuturor drepturilor și 
libertăților persoanei învinuite, inclusiv dreptul la apărare. Această 
garanție rezidă din art. 6 al Convenției Europene pentru Apărarea 
Drepturilor Omului şi a Libertăților Fundamentale – dreptul a un proces 
echitabil, precum și din art. 378 alin. (1) Cod contravențional, în procesul 
contravențional, autoritatea competentă să soluționeze cauza 
contravențională este obligată să asigure părților și altor participanți la 
proces deplina exercitare a drepturilor procesuale în condițiile prezentului 
cod.
10. Potrivit prevederilor art. 458 Cod contravențional, examinând cauza 
contravențională, instanța de judecată este obligată să determine, caracterul 
veridic al contravenției imputate, existența cauzelor care înlătură caracterul 
contravențional al faptei, vinovăția persoanei în a cărei privință a fost 
pornit procesul contravențional, existența circumstanțelor atenuante şi/sau 
agravante, necesitatea sancționării și, după caz, caracterul sancțiunii 
contravenționale, alte aspecte importante pentru soluționarea justă a 
cauzei. 
11. Potrivit art. 7 Cod contravențional, persoana poate fi sancționată numai 
pentru contravenția în a cărei privință este dovedită vinovăția sa, cu 
respectarea normelor prezentului cod, iar art. 375 alin. (3) al codului 
stabilește faptul că concluziile despre vinovăția persoanei în săvârșirea 
contravenției nu pot fi întemeiate pe presupuneri. 
Toate dubiile în probarea învinuirii care nu pot fi înlăturate în condițiile 
prezentului cod, se interpretează în favoarea persoanei în a cărei privință a fost 
pornit proces contravențional. 
12. În ședința de judecată s-a constatat că, la data de 12.09.2025, agentul 
constatator, SSS al SP-1 a IP Centru al IP Bălți, Oleg Gogu, a întocmit 
procesul-verbal cu privire la contravenție seria nr. MAI06 543370 în privința 
cet. Ghenadii Socolenco în temeiul art. 317 alin. (2) Cod contravențional, 
pentru faptul că la data de 10.09.2025, în intervalul orelor 14:15-15:30 cet. 
Ghenadii Socolenco aflându-se în mun. Bălți, str. Hotinului, 43 Judecătoria 
Bălți, a comis o imixiune în formă procedurală în intimidare instanței de 
judecată mun. Bălți, fapta  manifestată prin participarea la miting, care s-a 
desfășurat mai mică de 25 metri de localul în care se înfăptuiește justiția
13. În conformitate cu art. 425 alin. (3) Cod contravențional, aprecierea probelor se 
face de persoana competentă să soluționeze cauza contravențională, potrivit 
convingerii sale pe care și-a format-o cercetând toate probele administrate în 
raport cu circumstanțele constatate ale cauzei și călăuzindu-se de lege. 
14. În acord cu art. 425 alin. (5) Cod contravențional, sunt admisibile probele 
pertinente, concludente și utile, administrate în conformitate cu prezentul cod.
15. În acest sens, este relevantă și jurisprudența Curții Europene a Drepturilor 
Omului care în cauza Öztürk vs Germania, Curtea analizează caracterul ”penal” 
al contravenției și statuează că o eventuală distincție între contravenții și 
infracțiuni în legislația internă a statalelor semnatare ale Convenţiei, nu poate 
avea ca efect scoaterea unei categorii de fapte din sfera de aplicare a art. 6 din 
CEDO care garantează dreptul unui individ la un proces echitabil. În cauza 
Salabiaku vs Franței, Telfner vs Austria şi Anghel vs Romania, Curtea 
Europeană se pronunță și cu privire la aplicarea unor prezumții relative (cum 
este cea conferită procesului-verbal de constatare și sancționare a 
contravenției), în sensul că nu contravin exigențelor Convenției, cu condiția că 
aceste prezumții să nu impună o sarcină excesivă în privința apărării celui 
acuzat. 
16.Instanța de judecată constată că acțiunile ilicite ale contravenientului Ghenadii 
Socolenco sunt demonstrate cu certitudine, fapt confirmat prin: procesul-verbal 
cu privire la contravenție seria nr. MAI06 543370 din 12.09.2025; informația 
telefonică la nr. 112; proces-verbal de cercetare la fața locului; tabel foto; 
proces-verbal de audiere a persoanei în privința căreia a fost pornit proces-
contravențional; proces-verbal de cercetare la fața locului; tabel fotografic; 
ordonanță de ridicare a obiectelor și documentelor; proces-verbal de vizionare a 
înregistrărilor video; ordonanță de recunoaștere și de anexare a corpurilor 
delicte la cauza contravențională; 
17. În această ordine de idei instanța reține că, agentul constatator  a făcut dovadă 
stării de fapt prin înscrisurile depuse la dosar și apreciate de instanță, deaceia 
instanța reține că încheierea proceselor-verbale cu privire la contravenție este 
temeinică. Sub acest aspect instanța conchide că, față de probele administrate în 
cauză, prezumția de legalitate a actului administrativ, din care decurge 
prezumția de autenticitate şi prezumția de veridicitate, nu au fost răsturnate în 
cazul de față, în condițiile în care săvîrșirea faptelor contravenționale au fost 
constatate pe baza constatărilor personale a agentului constatator și a probelor 
acumulate, iar lui Ghenadii Socolenco i-a fost dată posibilitatea de a face 
dovada contrarie celor consemnate în procesele-verbale cu privire la 
contravenție, propunînd probe în dovedirea susținerilor sale și fiind 
administrate probele încuviințate acestuia, însă prin aceste probe nu a reușit să 
răstoarne prezumția de legalitate, valabilitate și autenticitate de care se bucură 
actele contestate.
18. În consolidarea acestei poziții instanța de judecată remarcă că, procesele-
verbale cu privire la contravenție, fiind întocmite de un organ al statului 
aflat în exercițiul funcțiunii, trebuie sa i se recunoască valoarea probatorie 
sub aspectul constatării stării de fapt, ca efect al triplei prezumții de 
autenticitate, veridicitate și legalitate. În acest sens este de menționat că în 
jurisprudența CEDO s-a reținut în mod constant că prezumțiile nu sunt, în 
principiu, contrare Convenției. În așa mod, Curtea a constatat anterior că 
prezumțiile de fapt și de drept se regăsesc în orice sistem de drept. În 
principiu, Convenția nu derogă de la acestea, însă în materie penală obligă 
statele contractante să nu depășească un anumit prag. În special, articolul 6 
§ 2 impune statelor să aibă în vedere aceste prezumții, aceasta în limite 
rezonabile, ținând cont de gravitatea faptelor și păstrînd dreptul la apărare 
(Salabiaku împotriva Franței, hotărârea din 7 octombrie 1988, seria A, nr. 
141-A, pag. 15, pct. 28; Telfner împotriva Austriei, nr. 33501/96, pct. 16, 
20 martie 2001).
19. Astfel, instanța consideră că vinovăția contravenientului Ghenadii 
Socolenco în comiterea contravenției incriminate a fost integral dovedită 
prin probele pertinente și concludente prezentate și cercetate în cadrul 
ședinței de judecată de către agentul constatator, iar contravenientul 
Ghenadii Socolenco nu a prezentat instanței careva probe pertinente și 
concludente, în corespundere cu principiul contradictorialităţii, în 
combaterea celor constatate de către agentul constatator, deaceia faptele 
constatate de către agentul constatator sunt apreciate de instanţa de 
judecată ca fiind veridice, reflectînd evenimentele ce au avut loc în 
realitate.
20.Totodată, la calificarea acţiunilor lui Ghenadii Socolenco instanţa de 
judecată ia în consideraţie prevederile art. 13 al Legii nr. 514 din 
06.07.1995 privind organizarea judecătorească, (1) Imixtiunea în 
înfăptuirea justiţiei este interzisă. (2) Exercitarea de presiune asupra 
judecătorilor cu scopul de a împiedica judecarea completă şi obiectivă a 
cauzei sau de a influenţa emiterea hotărîrii judiciare atrage răspundere 
contravenţională sau penală conform legii. (3) Mitingurile, demonstraţiile 
şi alte acţiuni desfăşurate la o distanţă mai mică de 25 metri de localul în 
care se înfăptuieşte justiţia, dacă se fac cu scopul de a exercita presiune 
asupra judecătorilor, se califică drept imixtiune în activitatea lor.
21. Art. 21 alin. (5) al Legii privind partidele politice, pe perioada limitării 
activităţii partidului politic, acestuia îi este interzisă fondarea mijloacelor 
de informare în masă, organizarea întrunirilor, mitingurilor, 
demonstraţiilor, pichetărilor şi altor acţiuni publice, folosirea tuturor 
tipurilor de depuneri bancare, cu excepţia cazurilor cînd sînt necesare 
decontări cu contractanţii, decontări aferente îndeplinirii contractelor 
individuale de muncă, decontări pentru repararea prejudiciilor cauzate prin 
acţiunile partidului politic, decontări pentru plata impozitelor, taxelor şi 
amenzilor.
22.Instanţa conchide că acţiunile lui Ghenadii Socolenco au fost corect 
încadrate conform prevederilor art. 317 alin. (2) Cod contravenţional, 
imixtiunea sub diferite forme neprocedurale în activitatea judecătorilor 
instanţelor de judecată şi ai Curţii Constituţionale, încercarea de a exercita 
influenţă asupra lor.
23. La stabilirea categoriei şi mărimii pedepsei, instanţa de judecată ia în 
consideraţie că Ghenadii Socolenco a fost găsită vinovată de săvîrşirea 
contravenţiei prevăzute de art. 317 alin. (2) Cod contravenţional, pentru 
care legea contravenţională prevede pedeapsa 
cu amendă de la 24 la 45 de unităţi convenţionale aplicată persoanei fizice, cu 
amendă de la 48 la 90 de unităţi convenţionale aplicată persoanei cu funcţie de 
răspundere.
24. Prin urmare, se constată că cea mai adecvată sancțiune prin raportare la scopul 
urmărit de art. 2 Cod contravențional este cea a aplicării în privința 
contravenientului a sancțiunii contravenționale sub formă de amendă, sancțiune 
ce se impune a fi luată pentru a transmite în societate mesajul că legea trebuie 
respectată, aceasta fiind unica pârghie procesuală în măsură să dea eficiență 
principiilor enunțate în art. (2) Cod contravențional, și anume: apărarea 
drepturilor şi libertăţilor legitime ale persoanei, apărarea proprietăţii, ordinii 
publice, a altor valori ocrotite de lege în soluţionarea cauzelor contravenţionale, 
precum şi în prevenirea săvârșirii de noi contravenţii.
25. Din considerentele indicate, instanţa consideră că sancțiunea contravențională 
lui Ghenadii Socolenco urmează să fie stabilită în formă de amendă în mărime 
de 24 (douăzeci și patru) unităţi convenţionale, ceea ce constituie 1 200,00 (una 
mie două sute) lei.
26. La fel, instanţa consideră necesar de a explica lui Ghenadii Socolenco că, el este 
în drept de a achita jumătate din amenda stabilită, conform art. 34 alin. (3) Cod 
contravențional, dacă o plăteşte în cel mult 3 zile lucrătoare de la data aducerii 
la cunoştinţă a deciziei de aplicare a sancţiunii contravenţionale și efectele 
neachitării amenzii în decurs de 30 de zile din momentul aducerii la cunoștință 
a hotărîrii, prevăzute de art.34 alin. (4) Cod contravențional.
27.Totodată, referitor la contestația depusă de către Ghenadii Socolenco, instanța 
de judecată reține următoarele.
28. În conformitate cu prevederile art. 395 alin. (1) pct.1) lit. c) instanţa judecă: 
toate cazurile cu privire la contravenţii, cu excepţia celor atribuite de prezentul 
cod competenţei unor alte organe, precum cauzele contravenţionale în care 
agentul constatator, procurorul propun aplicarea unei sancţiuni dintre cele care 
urmează:- privarea de dreptul de a desfăşura o anumită activitate; - privarea de 
dreptul de a deţine anumite funcţii; - privarea de dreptul special; - munca 
neremunerată în folosul comunităţii; - arestul contravenţional.
29. La fel, conform art. 448 Cod contravențional, contravenientul, victima sau 
reprezentantul acestora, procurorul, dacă este parte în cauza contravenţională, în 
cazul în care nu sînt de acord cu decizia agentului constatator sau în cazul în 
care aceasta a fost emisă cu încălcarea normelor procesuale stabilite de 
prezentul cod, sînt în drept să conteste decizia emisă asupra cauzei 
contravenţionale. Termenul de contestare a deciziei agentului constatator este 
de 15 zile de la data emiterii acesteia sau, pentru părţile care nu au fost prezente 
la şedinţa de examinare a cauzei contravenţionale, de la data înmînării copiei de 
pe decizia respectivă în condiţiile art. 4471 alin. (8).
30. Potrivit normei legale citate supra, instanța de judecată reține faptul că 
procesul-verbal cu privire la contravenție sau ordonanța procurorului privind 
pornirea procesului cu privire la contravenție, care au fost expediate unei alte 
autorități competente de aplicare a sancțiunii contravenționale, nu pot fi supuse 
contestării. Mai mult decît atît, instanța de judecată punctează faptul că se 
contestă decizia agentului constatator, nu procesul-verbal cu privire la 
contravenție. La caz, agentul constatator nu a aplicat nici o decizie de 
sancționare, ci a remis instanței cauza spre examinare conform competenței 
materiale.
31. Distinct de faptul sus menționat, instanța de judecată totuși a analizat 
argumentele indicate în contestația depusă și le consideră absolut 
neîntemeiate, întrucît aceste argumente sunt contrazise de însăși procesul-
verbal cu privire la contravenție. 
32. Primul argument indicat în contestație este faptul că Ghenadii Socolenco a 
comunicat agentului constatator despre faptul că dînsul nu cunoaște limba 
în care a fost întocmit procesul-verbal și că nu i-a fost asigurat apărător, or, 
din procesul-verbal nu rezultă acest fapt, ci din contra prin înscrisul 
privind că ”nu este de acord cu procesul-verbal” rezultă că acesta a fost 
informat cu conținutul acestuia.
33. La fel, instanța de judecată v-a considera neîntemeiate argumentele cu 
privire la lipsa elementelor constitutive ale  faptei prevăzute de la art.317 
alin.(2) Cco, or, din materialele cauzei inclusiv înregistrarea video se 
constată că, contrar prevederilor Legii nr.514/1995, mitingul a avut loc la o 
distanță mai mică de 25 m de instanța de judecată, iar scopul acestui 
miting a fost anume imixtiunea în activitatea judecătorească manifestată 
prin influențarea magistraților de a lua o hotărîre judecătorească în 
favoarea persoanei judecate în susținerea căreia sa organizat mitingul.
34. Pentru aceste motive şi în conformitate cu art. 458, art. 460, art. 462 Cod 
contravenţional, instanţa de judecată,
h o t ă r ă ș t e:
Se recunoaşte vinovat Ghenadii Socolenco de săvîrşirea contravenţiei 
prevăzute de art.317 alin. (2) Cod contravenţional şi în baza acestei legi se 
stabileşte acestuia sancțiunea contravențională sub formă de amendă în 
mărime de 24 (douăzeci și patru) unităţi convenţionale, ceea ce constituie 
1200 (una mie două sute) lei.
Se explică lui Ghenadii Socolenco dreptul de a achita jumătate din 
amenda stabilită, conform art. 34 alin. (3) Cod contravențional, dacă o plăteşte 
în cel mult 3 zile lucrătoare de la data aducerii la cunoştinţă a deciziei de 
aplicare a sancţiunii contravenţionale şi efectele neachitării amenzii în decurs 
de 30 de zile de la data aducerii la cunoștință a hotărîrii, prevăzute de art.34 
alin. (4) Cod contravențional.  
Contestația înaintată de Ghenadii Socolenco împotriva procesului-
verbal cu privire la contravenție seria nr. MAI06 543370 din 12.09.2025, prin 
care Ghenadii Socolenco a fost supus răspunderii contravenţionale conform 
art. 317 alin. (2) Cod contravenţional, se respinge ca fiind inadmisibilă.
Hotărîrea este cu drept de atac în ordine de recurs la Curtea de Apel 
Nord în termen de 15 zile, prin intermediul Judecătoriei Bălţi sediul central.
        Preşedintele şedinţei,
                   Judecător                                                            Alexandru Roșca 
      Copia corespunde originalului ______________ Judecător Alexandru 
Roşca