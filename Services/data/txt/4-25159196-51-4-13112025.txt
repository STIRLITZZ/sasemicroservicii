Dosar nr.  4-1252/2025;
Numărul  4-25159196-51-4-13112025;
H O T Ă R Â R E
În numele Legii
( termenul de examinare 14.11.2025-11.12.2025)
 
11 decembrie  2025                                                                    mun. Ungheni 
Judecătoria Ungheni 
Instanța compusă din: 
Judecător                                                                Ucraințeva Ala 
Grefier                                                                    Ana Mamaliga
În absența:
Agentului constatator,
care a  solicitat examinare în lipsă                        Gudima Nicolae
Persoana în privința căreia a fost  întocmit p-v, 
care a  solicitat examinare în lipsă                        Izbaș Ion                                        
Victima                                                                 Izbaș Anatolie
      examinând în ședința de judecată publică, în limba de stat, cauza contravențională, privind 
învinuirea lui: Izbaș Ion ***** a.n. ***** numărul de identificare *****, domiciliat sat. 
***** studii medii incomplete, neangajat în câmpul muncii,  anterior atras la răspundere 
contravențională ( conform actelor anexate la dosar ), cetățenia Republicii Moldova,  
în comiterea contravențiilor prevăzute de art. 69 alin. (1) Cod contravențional, 
instanța de judecată,  
A   c o n s t a t a t:
   Circumstanțele constatate în ședința de judecată:
De către agent constatator Gudima Nicolae, la data de 10 noiembrie 2025 ora 10:40, a fost 
întocmit pe numele lui Izbaș Ion proces-verbal cu privire la contravenție seria și numărul 
*****pentru faptul că la data de data de 07 noiembrie 2025, ora 21:30, l-a înjurat pe fratele său, 
Izbaș Anatolie, adresându-i expresii verbale cu conținut injurios, aduse cu intenția de a-l ofensa, 
fapt ce contravine normelor de conduită general acceptate într-o societate democratică.
Acțiunile lui Izbaș Ion au fost calificate de către agent constatator în baza indicelor 
componenței de contravenție prevăzută de art. 69 alin. (1) CC al RM, injuria -  Injuria, adică 
exprimarea verbală, scrisă sau nonverbală, inclusiv prin desen sau imagine, care ofensează 
intenţionat persoana şi care contravine normelor de conduită general acceptate într-o societate 
democratică.
 Poziția participanților la proces: 
Agentul constatator Gudima Nicolae, în ședința de judecată nu s-a prezentat, însă a anexat 
la materialele dosarului o cerere prin care a solicitat examinarea cauzei în absența sa. Declarând 
prin cerere că solicită de a-l recunoaște culpabil pe Izbaș Ion de comiterea contravenției 
prevăzute e art. 69 alin.(1) Cod contravențional cu aplicarea sancțiunii sub formă de munca 
neremunerată în folosul comunității.  
Persoana în a cărei privinţă a fost pornit proces contravenţional și victima, de asemenea nu 
s-au prezentat în ședința de judecată, la materialele dosarului fiind anexate cereri prin care au 
solicitat examinarea cauzei în absența acestora.
Victima Izbaș Anatolie, legal citat nu s-a prezentat, nu a solicitat contramandarea 
examinării sau examinare în absență.
Conform art. 455 alin.(2) CC: (2-3) Prezenţa agentului constatator sau, după caz, a  
procurorului, în cazul în care acesta este parte în cauza contravenţională, la şedinţa de judecare 
a cauzei contravenţionale este obligatorie. Absenţa agentului constatator sau, după caz, a 
procurorului, citaţi în conformitate cu legislaţia, fără motiv întemeiat şi fără înştiinţarea 
prealabilă a instanţei, nu împiedică judecarea cauzei contravenţionale şi permite aplicarea 
acestuia a unei amenzi judiciare de către instanţa de judecată, în conformitate cu art.201 din 
Codul de procedură penală. Neprezentarea în şedinţă a făptuitorului sau a victimei, legal citate, 
fără motive întemeiate nu împiedică judecarea cauzei contravenţionale.
Verificând legalitatea citării participanților la proces în coraport cu legislația în vigoare,               
instanța a dispus examinarea în continuare în absența agentului constatator, a  persoanei în 
privința căreia a fost  întocmit proces- verbal cu privire la contravenție și a victimei.
Aprecierea instanței: 
Conform art. 458 alin.(1) CCRM:  examinând cauza contravențională instanța de judecată 
este obligată să determine:
-          caracterul veridic a contravenției imputate;
-          existența cauzelor care înlătură caracterul contravențional al faptei;
-          vinovăția persoanei în privința căreia a fost pornit proces contravențional;
-          existența circumstanțelor atenuante și/sau agravante;
-          necesitatea sancționării și după caz,  caracterul  sancțiunii contravenționale,
-          alte aspecte importante pentru justa soluționare a cauzei.
În  acord cu prevederile art. 381 alin.(4) CCRM: autoritatea competentă să soluționeze 
cauza contravențională are obligația de a lua toate măsurile prevăzute de lege pentru cercetarea 
sub toate aspecte, completă și obiectivă, a circumstanțelor cauzei, de a evidenția atât 
circumstanțele care dovedesc vinovăția persoanei, cât și cele care dezvinovățesc persoana, în a 
cărei privință a fost pornit proces contravențional, precum și circumstanțele atenuante și 
agravante.
Conform prevederilor art. 425 alin.(3) CCRM: aprecierea probelor se face de persoana 
competentă să soluționeze cauza contravențională, potrivit convingerii sale pe care și-a  format-
o cercetînd toate probele administrate  în raport cu circumstanțele constatate ale cauzei și 
călăuzindu-se de lege.
Potrivit art. 425 alin.(1) CCRM: probele sunt elemente de fapt, dobândite în modul stabilit 
de prezentul cod, care servesc la constatarea existenței sau inexistenței contravenției, la 
identificarea făptuitorului, la constatarea vinovăției și la cunoașterea altor circumstanțe  
importante pentru justa soluționare a cauzei. Conform aceluiași articol alin.(5) sunt admisibile 
probele pertinente, concludente și utile, administrate în conformitate cu prezentul cod.
În ședința de judecată s-a stabilit cu certitudine că, Izbaș Ion la data de 07 noiembrie 2025, 
ora 21:30, l-a înjurat pe fratele său, Izbaș Anatolie, adresându-i expresii verbale cu conținut 
injurios, aduse cu intenția de a-l ofensa, fapt ce contravine normelor de conduită general 
acceptate într-o societate democratică.
 Astfel, Izbaș Ion a comis o contravenție prevăzută de art. 69 alin. (1) Cod contravențional 
al RM. 
Instanța de judecată conchide că vinovăția lui Izbaș Ion, în comiterea contravenției 
prevăzute de art. 69 alin. (1)  CC RM și anume: vorbele care înjosesc demnitatea persoanei, 
rezultă din următoarele probe:
-            Proces-verbal cu privire la contravenție seria și numărul *****întocmit la data de 10 
noiembrie 2025 în prezența persoanei în privința căreia a fost întocmit proces 
contravențional(f.d.5);
-            Raport cu privire la înștiințarea telefonică înregistrată în REI- 2 cu nr. 4856 la data de 
07 noiembrie 2025(f.d. 6);
-            Proces verbal de consemnare a plângerii verbale din 02 septembrie 2025 prin care 
Izbaș Anatolie solicită să se ia măsuri conform legislației în vigoare cu fratele Izbaș Ion, care, la 
data de 07 noiembrie 2025, în jurul orei 21:30, la domiciliu l- a numit cu expresii și cuvinte 
injurioase, lezând- onoarea și demnitatea ca persoană, totodată l-a amenințat cu răfuială 
fizică(f.d.7);
-            Proces verbal de audiere a victimei Izbaș Ion din 08 noiembrie 2025(f.d.8);
-            Cererea victimei prin care solicită examinarea cauzei în absența sa(f.d.9);
-            Proces verbal de audiere a persoanei în a cărei privință a fost întocmit proces verbal 
cu privire la contravenție din 10 noiembrie 2025(f.d. 10);
-            Cererea contravenientului prin care solicită examinarea cauzei în absența sa și 
aplicarea sancțiunii sub formă de muncă neremunerată în folosul comunității (f.d.11).
-            Proces verbal de consemnare a declarațiilor lui Izbaș Ion din 07 noiembrie 
2025(f.d.12);
-            Chestionarul de evaluare a riscurilor de letalitate a violenței în familie (f.d. 13); 
-            Chestionarul de constatare și evaluare a riscurilor în cazurile de violență în familie 
(f.d. 14);
-            Revendicare nr. 246(f.d.15);
-            Cazier contravențional pe numele lui Izbaș Ion, potrivit căruia ultimul a fost anterior 
atras la răspundere contravențională inclusiv pentru contravenții similare (f.d.16);
-            Cererea agentului constatator prin care solicită examinarea cauzei în absența 
sa(f.d.18).
Analizând procesul-verbal cu privire la contravenție din 10 noiembrie 2025 pe numele lui 
Izbaș Ion, instanța de judecată găsește că este întocmit în conformitate cu prevederile legislației 
în vigoare.     
În baza acestuia a fost individualizată și confirmată fapta ilicită.
Deoarece s-a ajuns la concluzia existenței faptei imputate și vinovăției lui Izbaș Ion, 
instanța de judecată urmează să stabilească pedeapsa care va fi aplicată.
Conform art.  69 alin. (1) Cod contravențional: Injuria, adică exprimarea verbală, scrisă 
sau nonverbală, inclusiv prin desen sau imagine, care ofensează intenţionat persoana şi care 
contravine normelor de conduită general acceptate într-o societate democratică, se sancţionează 
cu amendă de la 10 la 30 de unităţi convenţionale sau cu muncă neremunerată în folosul 
comunităţii de la 10 la 20 de ore.
Conform art. 41 alin.(1) și (2) CCRM,: sancțiunea contravențională se aplică în funcție de 
caracterul și de gradul prejudiciabil al contravenției, de caracteristica persoanei, de 
circumstanțe atenuante și agravante. Față de persoana a cărei vinovăție este dovedită se aplică 
o sancțiune echitabilă, în limitele și în conformitate cu dispozițiile prezentului cod. 
Potrivit art. 37 alin. (3) Cod Contravențional, munca neremunerată în folosul comunităţii 
poate fi aplicată doar persoanelor care acceptă să execute o asemenea sancţiune, cu excepţia 
contravenţiei prevăzute la art.781 şi 69 alin. (1), pentru care acordul persoanei nu este necesar.
Careva circumstanțe atenuante  în privința lui Izbaș Ion, de către instanță nu au fost 
stabilite. 
Ca circumstanțe  agravante  în privința contravenientului de către instanța de judecată a 
fost reținut faptul că anterior Izbaș Ion a fost atras la răspundere contravențională, ( f.d. 16), 
inclusiv pentru contravenții similare, însă ultimul nu a tras concluzii necesare în vederea 
reeducării sale.
La înaintarea cererii de examinare a cauzei în absență agentul constatator a solicitat de a 
aplica față de Izbaș Ion a sancțiunii sub formă de muncă neremunerată în folosul comunității.
Izbaș Ion, la înaintarea cererii de examinare a cauzei în absență, a pledat pentru aplicarea 
sancțiunii sub formă de muncă neremunerată în folosul comunității.
Ţinând cont de caracterul şi gradul de pericol social al contravențiilor săvârșite de 
contravenientul Izbaș Ion, de personalitatea lui, de vârsta şi starea familiară, de inexistența 
circumstanţelor atenuante, și prezența  circumstanţelor agravante, instanța de judecată, consideră 
necesar de a-i aplica lui Izbaș Ion o pedeapsă sub formă de muncă neremunerată în folosul 
comunității în mărime maximă, în conformitate cu prevederile art. 37 Cod contravențional.
În conformitate cu prevederile art. 37, 69 alin. (1) , 460- 462 Cod contravențional al R. 
Moldova,  în contextul celor expuse, instanța de judecată,
HOTĂRĂȘTE:
Se recunoaște  culpabil   Izbaș Ion, de comiterea  contravenţiei prevăzute de art. 69 alin. 
(1) Cod Contravenţional, în baza Legii se stabilește sancțiune sub formă de muncă 
neremunerată în folosul comunității în mărime de 20 (douăzeci) ore.
Conform art. 37 alin. (5) Cod contravențional, se obligă Izbaș Ion ca, în termen de 10 
(zece) zile din momentul rămânerii definitive a hotărârii să se prezinte la organul de probațiune 
în a cărui rază teritorială îşi are domiciliul pentru a fi luat la evidență în scopul supravegherii 
executării sancțiunii contravenționale. 
Se explică lui Izbaș Ion, că potrivit art. 37 alin. (6) Cod contravențional, în caz de 
eschivare de la munca neremunerată în folosul comunităţii, această sancţiune se înlocuieşte cu 
arest contravenţional, calculându-se o zi de arest pentru 2 ore de muncă neremunerată în folosul 
comunităţii. 
Hotărârea poate fi atacată cu recurs la Curtea de Apel Nord, în curs de 15 (cincisprezece) 
zile de la data pronunțării hotărârii, prin intermediul Judecătoriei Ungheni. 
Președintele ședinței, 
   Judecător                                                                                Ala  UCRAINȚEVA