C U R T E A     D E     A P E L     N O R D
Dosarul nr.4r-2024/25                                        Judecătoria Soroca, sediul Florești
                                                                                      Judecător: Cristina Popa
D E C I Z I E
În numele Legii
23 octombrie 2025                                                                                     mun. 
Bălţi
Colegiul penal al Curţii de Apel Nord
Avînd în componenţă:
Preşedintele completului de judecată, judecător                   Ion Talpa
Judecătorii                                                         Ecaterina Arseni, Cristina Prisacari
a judecat în ordine de recurs, fără participarea părților, recursul 
contravenientei Cercel Alexandra declarat împotriva hotărârii Judecătoriei Soroca, 
sediul Florești din 24 iunie 2025, adoptată în cauza contravențională în privința lui 
Cercel Alexandra în baza art. 47/1 alin. (1) Cod Contravențional,
Pentru a se expune pe marginea recursului declarat, Colegiul penal,-
C O N S T A T Ă :
La 04 iunie 2025, în Judecătoria Soroca, sediul Florești, a parvenit contestația 
depusă de Cercel Alexandra împotriva procesului – verbal cu privire la 
contravenție seria/nr. MAI06 458502 din 21 mai 2025 în baza art.47 1 alin.(1) Cod 
contravențional, și deciziei agentului constatator cu privire la aplicarea sancțiunii 
contravenționale.
În motivarea contestației, contestatarul Cercel Alexandra a indicat că în fapt la 
21 mai 2025 în localitatea Cașunca, agentul constatator ar fi stabilit precum că ar fi 
implicată în contravenţia de corupere electorală pasivă, în calitate de alegător, 
pentru a participa la referendumul constitutional și alegerile prezindențiale din 20 
octombrie 2024. Se invocă faptul precum că, el ar fi acceptat o sumă de bani prin 
intermediul aplicației bancare PSB pentru a exercita votul în anume fel, în favoarea 
unui bloc politic.
Prin hotărârea Judecătoriei Soroca, sediul Florești din 24 iunie 2025 s-a 
respins contestația depusă de către Cercel Alexandra împotriva procesului – 
verbal cu privire la contravenție seria/nr. MAI06 458502 din 21 mai 2025 întocmit 
de către agentul constatator din cadrul IP Florești, agent superior Cojocari Ilie, și a 
Deciziei de sancționare prin care Cercel Alexandra a fost recunoscută vinovată de 
comiterea contravenției prevăzute de art.47 1 alin.(1) Cod contravențional, fiindu-i 
aplicată sancțiunea contravenţională sub formă de amendă în mărime de 750 unități 
convenționale, ceea ce constituie echivalentul sumei de 37 500 (treizeci și șapte 
mii cinci sute, 00) lei, ca fiind neîntemeiată.
În termen, legalitatea și temeinicia hotărârii primei instanțe a fost contestată 
cu recurs de către contravenientul Cercel Alexandra prin care a solicitat anularea 
procesului-verbal cu privire la contravenție și decizia cu privire la sancționare din 
data 21 mai 2025, încetarea procesului contravențional pe marginea acuzației 
formulate în raport cu Cercel Alexandra în legătură cu nulitatea procesului-verbal 
cu privire la contravenție dar şi din motivul că în conduita ei lipseşte fapta 
contravenției stabilită la art. 47¹ Cod contravenţional.
În motivarea recursului, a invocat următoarele argumente:
-consideră, că soluția și argumentele instanței de fond sunt neîntemeiate, 
ilegale, adoptate în contradicție cu circumstanțele cauzei și grave vicii de 
procedură;
-unicul probatoriu la acest dosar este procesul-verbal întocmit în baza propriei 
aprecieri al agentului de constatare pe care instanța l-a considerat decisiv, fără să 
mai examineze alte circumstanțe ale cauzei, poziția și argumentele contestatarei 
etc;
-instanța de fond a menționat că conestatarul nu a venit cu probe pentru a 
combate poziția agentului de constatare, şi asta ar înseamnă că concluziile din 
procesul-verbal sunt veridice şi probate;
-instanţa a considerat că simpla negare a contravenţiei nu este suficientă 
pentru a proba nevinovăţia;
-astfel, prin hotărârea sa, instanţa de fond a încălcat unul din principiile de 
bază ale unui stat de drept şi principii de bază ale unui proces 
contravenţional/penal - principiul prezumţiei de nevinovăţie;
-în pofida faptului că sarcina probei vinovăţiei este pusă anume în sarcina 
agentului de constatare, instanţa prin aşa constatări precum „contestatara nu a 
prezentat explicaţii plauzibile în vederea combaterii invinuirii incriminate” sau 
„poziţia contestatarei care nu este de acord şi nu-şi recunoaşte vina ar fi doar 
declarativă” denotă o violare gravă a drepturilor şi libertăţilor fundamentale ale 
omului, încalcă principiul unui proces echitabil şi acces efectiv la justiţie;
-instanţa a făcut referire la unele acte procesuale din alte dosare care nu au 
nicio legătură cauzală cu faptele incriminate contestatarei. Instanţa a concluzionat 
eronat că o asociere a unui număr de telefon şi existenţa unei aplicaţii bancare este 
de ajuns de constatat existenţa tuturor componentelor contravenţiei de corupere 
electorală pasivă prevăzută la art. 47/1;
-instanţa din start a respins posibilitatea ca un număr de telefon cu cartelă 
SIM poate fi utilizată de persoane terţe, iar o aplicaţie instalată in orice telefon nu 
denotă utilizarea activă a acesteia;
-instanţa consideră că nu este nevoie să existe o certitudine absolută ci doar 
propria convingere că contravenţia este probată. 
-instanţa de fond face trimitere în hotărâre la nişte principii internaţionale cu 
privire la alegeri libere şi necesitatea combaterii corupţiei electorale, dar fără a 
demonstra existenţa acestei fapte ilegale prin probe pertinente şi incontestabile;
-cu regret, instanţa de fond nici nu a încercat să examineze cazul în esenţa sa, 
în spiritul standardelor internaţionale;
-instanţa de fond a acceptat necondiţionat poziţia agentului constatator, a 
ignorat prevederile legale exprese, a interpretat şi aplicat arbitrar norma legală, nu 
a luat în calcul argumentele recurentului şi nici jurisprudenţa CEDO în cazuri 
similare;
-potrivit art. 466 din Codul contravenţional unul din temeiurile declarării 
recursului este: c) cauza a fost judecată fară citarea legală a unei părţi sau care, 
legal citată, s-a aflat în imposibilitatea de a se prezenta sau de a înştiinţa instanţa 
despre imposibilitate; - e) nu au fost întrunite elementele constitutive ale 
contravenţiei;
-instanţa nu a argumentat şi nu a probat întrunirea elementelor constitutive ale 
contravenţiei;
-instanţa nu a verificat care este sursa transmiterii banilor, de la cine provin, 
scopul etc. Instanţa nu a verificat dacă aceşti bani au ajuns anume pe contul 
recurentului, dacă recurentul este cel care a pretins şi a beneficiat. 
-potrivit deciziei asupra cauzei contravenţionale, recurentul ar fi acceptat 
personal, de la reprezenţanţii blocului Victoria, prin intermediul unei aplicaţii 
bancare, mijloace financiare bani în scopul exercitării dreptului la vot pentru un 
anumit candidat, însă, nu este indicat cu precizie de la cine exact a obţinut bani, 
cind anume au fost acceptaţi aceşti bani, adică lipsesc circumstanţele comiterii 
faptei contravenţionale inscriminate, care potrivit art. 445 CC al RM, atrage 
nulitatea absolută;
-nu există nicio probă care ar confirma că de acel telefon mobil sau de acea 
aplicaţie s-a folosit recurentul. Nu există nicio probă că recurentul a primit transfer 
de bani. Nu există nici o probă care ar confirma că recurentul a ridicat careva sume 
de bani;
-simpla indicare de către agentul constatator că contravenientul ar fi comis 
contravenţia incriminată, nu poate sta la baza sancţionării acestuia, iar de către 
agentul constatator nu a fost stabilit faptul dacă contravenientul a pretins sau a 
acceptat bani, cu scopul de a vota sau nu;
-la caz, de către agentul constatator nu au fost prezentate probe, care să 
confirme faptele şi circumstanţele incriminate contravenientului. Cum a comis 
această contravenţie imputată, de către agentul constator nu a fost indicat;
-referitor la timpul săvârşirii contravenţiei este indicată perioadă (dată) incertă 
şi neclară iar cum a ajuns agentul nconstatator la constatarea datei sau perioadei 
comiterii contravenţiei nu este clar;
-nu este există nici o probă, care să dovedească cine anume a dat bani, care 
persoană fizică. O aplicaţie bancară nu poate fi subiect al contravenţiei. Nu este 
menţionat clar şi fară echivoc timpul acceptării banilor. Nu este probat care a fost 
scopul transferului banilor. Nu este probat dacă aceşti bani au ajuns anume la mine. 
Nu este probat dacă aceşti bani au fost ridicaţi. Nu este probată legătura cauzală 
intre o aplicaţie bancară, un mesaj de la o aplicaţie bancară şi alegerile;
-unica pretinsă probă a poliţiei ar fi o oarecare listă precum că există un mesaj 
de la o bancă străină pe un număr de telefon precum că ar fi existat un transfer, 
date care nici nu au fost verificate corespunzător. Dar nici aceste pretinse probe nu 
au fost prezentate;
-mai mult ca atat agentul de constatare nu a verificat dacă de numărul de 
telefon pe care ar fi venit un mesaj SMS de la o bancă ar fi fost utilizat anume de 
către contravenient. Nu a fost nici într-un fel înlăturată ipoteza că numărul de 
telefon poate fi utilizat de către o persoană terţă;
-prin urmare, fapta incriminată este bazată doar pe nişte constatări subiective 
personale şi presupuneri ale agentului constatator, bazate pe unele informaţii 
indirecte şi interpretabile ambiguu;
-agentul de constatare a admis un grav abuz în acest sens, aplicând o 
sancţiune pentru o faptă care nu constituie element constitutive ale contravenţiei;
-instanţa de judecată nu a verificat toate omisiunile şi erorile de fond şi de 
procedură menţionate;
-menționând prevederile art. 425, art. 440, art. 458, art. 375, art. 461 și art. 
460 Cod contravențional, art.6 § 2 din Convenţia Europeană pentru Drepturile 
Omului, instanţa de judecată era obligată să verifice toate probele sub aspectul 
disponibilităţii şi pertinenţei lor. Dacă existau dubii privind veridicitatea unor date 
urma să fie audiaţi martori, să fie stabilită o expertiză etc. nimic nu s-a realizat;
-instanţa nu a dat aprecierii faptului că agentul constatator a întocmit procesul 
-verbal cu grave erori. Nu sunt prezenţi indici calificativi ale elementelor 
constitutive ale contravenţiei prevăzute de art. 47/1 Cod contravenţional;
-în planul încadrării juridico-contravenţionale, însă, agentul constatator nu a 
demonstrat că ar fi pretins careva mijloacele băneşti destinate anume pentru 
determinarea de a exercita sau să nu drepturile electorale în cadrul alegerilor;
-o cerinţă obligatorie, care reiese implicit din dispoziţia alin.(1) art.47/1 Cod 
contravenţional, este ca banii, bunurile, serviciile ori alte foloase să nu i se cuvină 
alegătorului. Se are în vedere că banii, bunurile, serviciile ori alte foloase, oferite 
sau date alegătorului, nu-i sunt legal datorate acestuia, în calitate de alegător;
-în alţi termeni, este necesar ca, reieşind din reglementările normative în 
vigoare, alegătorul să nu fie îndreptăţit a accepta sau primi asemenea foloase;
-scopul contravenţiei de corupere a alegătorilor al faptei prejudiciabile 
prevăzută la art.47/1 alin.(1) Cod contravenţional, este un scop special;
-se are în vedere scopul determinării alegătorului sau susţinătorului să îşi 
exercite sau să nu îşi exercite drepturile electorale în cadrul alegerilor, inclusiv al 
celor regionale. În prezenţa oricărui alt scop, fapta nu va putea fi calificată în baza 
art.47/1 Cod contravenţional. Scopul menţionat trebuie să fie urmărit de 
contravenient incă de la momentul realizării laturii obiective şi nu ulterior oferirii 
sau dării mijloacelor băneşti;
-la caz, agentul constatator nu a demonstrat că contravenientul urma să-şi 
asume vreun angajament ce ţine de drepturile lui electorale sau că ar fi primit 
careva  remunerări în acest scop;
-în raport cu acţiunile/inacţiunile contravenientului nu există obiectul material 
sau imaterial al infracţiunii de corupere a alegătorilor, pe care legiuitorul l-a 
desemnat prin sintagma „ bunuri, servicii, privilegii sau avantaje ";
-la caz, constată, că probatoriul administrat în cauza contravenţională atestă că 
nu s-a confirmat săvârşirea de către subsemnat a faptei de corupere electorală 
pasivă;
-reieşind din materialul contravenţional examinat, constată, că nu au fost 
acumulate probe care ar indica asupra faptului că contravenientul ar fi pretins sau 
primit bunuri, servicii, privilegii sau avantaje in scopul determinării alegătorului.... 
fapt care impune instanţa de judecată să înceteze procesul contravenţional în 
privinţa acestuia;
-totodată, instanţa a ignorat argumentul cu privire la proporţia sancţiunii. 
Instanţa a refuzat să examineze speţa sub prisma individualizării pedepsei. Fără o 
analiză pertinentă şi o individualizare a faptei, fară a lua în calcul circumstanţe 
obiective a fost aplicată o amendă mare/maximă prevăzută de lege 750 u.c. De ce a 
fost aplicată sancţiunea maximă nu a fost motivat. Consideră că în acest sens, a 
fost sfidat grav principiul proporţionalităţii între faptă şi sancţiune;
-consideră că instanţa de fond a examinat formal cauza, nu a cercetat pe 
deplin starea de fapt a speţei şi nu a dat un răspuns explicit tuturor problemelor de 
drept ridicate de către participanţii la proces în faţa instanţei;
-susține că prin omisiunea instanţei de fond de a răspunde argumentelor 
invocate în cererea de chemare în judecată, recurentul este îndreptăţit să susţină că 
actul judecătoresc nu este suficient motivat şi că poziţia sa in speţa dată nu a fost 
examinată în mod echitabil, ceea ce presupune încălcarea art. 6 din Convenţia 
Europeană;
-contrar celor retinute de instanța de fond, simplul fapt ca petitionara nu a 
înscris obiecții la rubrica nr. 12 din procesul-verbal și a semnat formularul 
contravențional nu echivalează cu renunțarea la dreptul de a contesta actul 
constatator;
-mai mult decat atât, instanța a omis sa observe că, la momentul întocmirii 
procesului-verbal, petiționarei nu i-au fost aduse la cunostință în mod efectiv 
drepturile și obligațiile procesuale, în special dreptul de a formula obiecții în mod 
expres, așa cum impune art. 443 alin. (3) lit. e) din Codul contravențional si 
jurisprudența Curții Europene a Drepturilor Omului privind informarea clară și 
accesibilă a persoanei cu privire la drepturile procesuale;
-instanța de fond a reținut greşit existența unei intenții din partea subsemnatei 
de a influența alegătorii prin acceptarea unor bunuri. Subsemnatul a declarat 
constant că nu a pretins și nu a acceptat asemenea bunuri în context electoral.
Potrivit prevederilor art.471 alin. (1) Cod contravențional, recursul se judecă 
de un complet din 3 judecători, fără prezenţa părţilor.
Conform alin.(2) al art.471 Cod contravențional, instanţa de recurs fixează 
data examinării recursului şi dispune să se comunice părţilor la proces despre 
aceasta, cu acordarea dreptului de depunere a referinţei.
Respectând principiul contradictorialității, instanța de recurs a fixat data 
examinării recursului şi a dispus să se comunice părților la proces despre aceasta, 
cu acordarea dreptului depunerii referinței.
Cercetând recursul în raport cu materialele prezentate, cu argumentele aduse, 
cu prevederile legii, Colegiul penal consideră că recursul urmează a fi respins ca 
fiind nefondat.
Conform art. 473 al. (1) pct. 1) lit. c) Cod Contravenţional, după examinarea 
recursului, instanţa de recurs adoptă una dintre următoarele decizii:1)respinge 
recursul şi menţine hotărîrea atacată dacă recursul este: c) nefondat.
Colegiul penal reţine că instanţa de fond just a concluzionat referitor la 
respingerea ca fiind neîntemeiată a contestației depuse de Cercel Alexandra, cu 
menținerea fără modificări a procesului-verbal cu privire la contravenție și a 
deciziei de sancționare seria MAI06 Nr.458502 din 21 mai 2025 întocmite de 
agentul constatator din cadrul Inspectoratului de Poliție Florești, Cojocari Ilie prin 
care Cercel Alexandra a fost recunoscut vinovat pentru comiterea contravenție 
prevăzute de art. 47/1 alin.(1) Cod contravențional.
Colegiul penal reţine că la examinarea cauzei, instanţa de fond a dat o 
apreciere justă circumstanțelor constatate şi a adoptat o hotărâre motivată și 
întemeiată.
La adoptarea soluţiei în cauză, instanţa de fond a ţinut cont în deplină măsură 
de normele de drept, prevăzute de Codul Contravenţional, a dat o apreciere justă 
probelor şi a adoptat o hotărâre întemeiată, astfel, lipsind temeiuri de casare a 
hotărârii contestate. 
Instanţa de fond, la judecarea contestaţiei corect a ţinut cont de toate aspectele 
importante pentru soluţionarea justă a cauzei, de caracterul veridic al contravenţiei 
imputate, just ajungând la concluzia privind respingerea contestației.
Subsecvent, Colegiul penal indică că Cercel Alexandra a fost prezentă la 
întocmirea în privința sa a procesului-verbal cu privire la contravenție la data de 
21.05.2025 în baza art. 47/1 alin. (1) Cod Contravențional, a refuzat să semneze 
procesul-verbal cu privire la contravenție, acesta fiind întocmit în prezența 
martorului asistent.
În context, Colegiul penal indică, că este absolut declarativă afirmația în ceia 
ce privește faptul, că instanta a omis să observe că, la momentul întocmirii 
procesului-verbal, petiţionarei nu i-au fost aduse la cunoştinţă în mod efectiv 
drepturile şi obligaţiile procesuale, în special dreptul de a formula obiecţii în mod 
expres, aşa cum impune art. 443 alin. (3) lit. e) din Codul contravenţional şi 
jurisprudenta Curţii Europene a Drepturilor Omului privind informarea clară şi 
accesibilă a persoanei cu privire la drepturile procesuale.
Respectiv, Cercel Alexandra a fost prezentă la întocmirea în privința ei a 
procesului-verbal cu privire la contravenție la data de 21.05.2025 fiindu-i aduse la 
cunoștință drepturile și obligațiile prevăzute la art.34, art.378, art.384, art.387 și 
art.448 Cod Contravențional, care însă a refuzat să semneze procesul verbal, 
acesta fiind întocmit în prezența martorului asistent.
În conformitate cu prevederile art. 2 a Legii nr. 320 cu privire la activitatea 
poliției și statutul polițistului: poliţia este o instituţie publică specializată a statului, 
în subordinea Ministerului Afacerilor Interne, care are misiunea de a apăra 
drepturile şi libertăţile fundamentale ale persoanei prin activităţi de menţinere, 
asigurare şi restabilire a ordinii şi securităţii publice, de prevenire, investigare şi de 
descoperire a infracţiunilor şi contravenţiilor.
Potrivit art. 5 alin. (1) Cod contravențional, nimeni nu poate fi declarat 
vinovat de săvîrşirea unei contravenţii, nici supus sancţiunii contravenţionale decît 
în conformitate cu legea contravenţională.
Conform art. 7 Cod contravențional, persoana poate fi sancţionată numai 
pentru contravenţia în a cărei privinţă este dovedită vinovăţia sa, cu respectarea 
normelor prezentului cod.
În temeiul art. 8 al. (1), (2) Cod contravențional, persoana este supusă 
răspunderii contravenționale numai pentru fapte săvârșite cu vinovăție. Este supusă 
răspunderii contravenționale numai persoana care a săvârșit cu intenție sau din 
imprudență o faptă prevăzută de legea contravențională.
Conform art. 20 a Legii în cauză urmează că poliția are următoarele atribuţii: 
constată contravenţii şi aplică sancţiuni contravenţionale potrivit legii. 
Potrivit art.375 al.(1) Cod contravențional, persoana acuzată de săvârşirea 
unei contravenţii se consideră nevinovată atâta timp cât vinovăţia sa nu este 
dovedită în modul prevăzut de prezentul cod.
Potrivit prevederilor art.375 alin.(3) Cod contravențional, concluziile despre 
vinovăția persoanei în săvârșirea contravenției nu poate fi întemeiată pe 
presupuneri. Toate dubiile în probarea învinuirii care nu pot fi înlăturate în 
condițiile prezentului cod se interpretează în favoarea persoanei în a cărei privința 
a fost pornit procesul contravențional.
Conform art.440 alin. (1) Cod contravențional, constatarea faptei 
contravenţionale înseamnă activitatea, desfășurată de agentul constatator, de 
colectare şi de administrare a probelor privind existența contravenției, de încheiere 
a deciziei privind examinarea contravenţiei în temeiul constatării agentului 
constatator sau procesului-verbal cu privire la contravenţie, de aplicare a sancţiunii 
contravenționale sau de trimitere a dosarului, după caz, funcţionarului abilitat să 
examineze cauza contravenţională, din cadrul autorităţii din care face parte agentul 
constatator, în instanţa de judecată sau în alt organ spre soluţionare.
Art.442 al.(1) Cod Contravențional stipulează: procesul-verbal cu privire la 
contravenţie este un act prin care se individualizează fapta ilicită şi se identifică 
făptuitorul. Procesul-verbal se încheie de agentul constatator pe baza constatărilor 
personale şi a probelor acumulate, în prezenţa făptuitorului sau în absenţa lui.
Colegiul penal consideră relevante speței, prevederile art. 425 alin. (1), (2), 
(3), (4), (5) Cod Contravențional RM, potrivit cărora probele sînt elemente de fapt, 
dobîndite în modul stabilit de prezentul cod, care servesc la constatarea existenţei 
sau inexistenţei contravenţiei, la identificarea făptuitorului, la constatarea 
vinovăţiei şi la cunoaşterea altor circumstanţe importante pentru justa soluţionare a 
cauzei. În calitate de probe se admit elementele de fapt constatate prin intermediul 
următoarelor mijloace: procesul-verbal cu privire la contravenţie, procesul-verbal 
de ridicare a obiectelor şi documentelor, procesul-verbal de percheziţie, procesul-
verbal privind cercetarea la fața locului, procesele-verbale privind alte acțiuni 
procesuale efectuate în conformitate cu prezentul cod, explicaţiile persoanei în a 
cărei privinţă a fost pornit proces contravenţional, declaraţiile victimei, ale 
martorilor, înscrisurile, înregistrările audio sau video, fotografiile, corpurile 
delicte, obiectele şi documentele ridicate, constatările tehnico-ştiinţifice şi medico-
legale, raportul de expertiză. Aprecierea probelor se face de persoana competentă 
să soluţioneze cauza contravenţională, potrivit convingerii sale pe care şi-a format-
o cercetînd toate probele administrate în raport cu circumstanţele constatate ale 
cauzei şi călăuzindu-se de lege. (4) Nici o probă nu are valoare prestabilită. (5) Sînt 
admisibile probele pertinente, concludente şi utile, administrate în conformitate cu 
prezentul cod.
Subsecvent, Colegiul penal indică, că agentul constatator întocmește procesul-
verbal cu privire la contravenție în baza propriilor constatări și a probelor 
acumulate, în mod obligatoriu cu anexarea la procesul-verbal cu privire la 
contravenție întocmit a probelor care confirmă vinovăția persoanei în privința 
căreia s-a întocmit procesul-verbal cu privire a contraveție (probe foto, înregistrari 
video, declarațiilore martorilor ș.a), în lipsa cărora procesul-verbal cu privire la 
contravenție propriu-zis nu poate constitui mijloc material de probă pentru 
confirmarea, constatarea sau stabilirea vinovăției circumstanță care duce inevitabil 
la anularea acestuia.
În speță, agentul constatator din cadrul Inspectoratului de Poliție Florești, 
Cojocari Ilie a anexat la procesul-verbal cu privire la contravenție din 21.05.2025: 
demersul INSP al IGP nr.34/17/1-3587 din 07 aprilie 2025, în legătură cu acțiunile 
unor persone din r-nul.Florești implicate în fapte de pretindere, acceptare sau 
primire, personal sau prin mijlocitor, de către un alegător a bunurilor, serviciilor, 
privilegiilor sau avantajelor sub orice formă, care nu i se cuvin, pentru sine sau 
pentru o altă persoană, în scopul exercitării sau al neexercitării unor drepturi 
electorale în cadrul scrutinului electoral și referendumului republican constituțional 
din toamna anului 2024 (f.d. 12); -raportul seria RAP01 503489 
nr.4350054560556345 din 08 aprilie 2025 privind înregistrarea contravenției în 
Registrul de evidență a contravențiilor al serviciului statistic al IP Florești, în 
temeiul art. 47 1 alin.(1) Cod contravențional (f.d. 13); ordonanța cu privire la 
constatarea faptei contravenționale și pornire a procesului contravențional din 08 
aprilie 2025, pe faptul săvîrșirii contravenției prevăzute de art. 47 1 alin.(1) Cod 
contravențional (f.d. 15); încheierea Judecătoriei Chișinău, sediul Ciocana din 01 
aprilie 2025 și mandatul judecătoresc, prin care s-a dispus autorizarea folosirii 
datelor obținute în urma efectuării măsurii speciale de investigații din cauza penală 
nr.2023970322 în cauza contravențională RAP01 433516 (f.d. 16-20); încheierea 
Judecătoriei Chișinău, sediul Ciocana din 22 octombrie 2024 și mandatul 
judecătoresc, prin care s-a dispus autorizarea măsurii speciale de investigație: 
colectarea de informații de la furnizorii de comunicații electronice SA 
”Moldtelecom” privind aplicația mobilă cu identificatorul ”PSB” (Federația Rusă) 
ce aparține Băncii Comerciale Promsveazibank din Federația Rusă, pentru 
perioada de timp 01.01.2024 – 22.10.2024 (f.d. 21-25); încheierea Judecătoriei 
Chișinău, sediul Ciocana din 01 aprilie 2025 și mandatul judecătoresc, prin care s-a 
dispus autorizarea folosirii datelor obținute în urma efectuării măsurii speciale de 
investigații din cauza penală nr.2023970322 în cauza contravențională RAP01 
433516 (f.d. 26-28); ordonanța procurorului delegat în Procuratura Anticorupție, 
Cristina Carajeleascov din 22 octombrie 2024 prin care s-a dispus efectuarea 
măsurii speciale de investigație: colectarea de informații de la furnizorii de 
comunicații electronice SA ”Moldtelecom” privind aplicația -mobile cu 
identificatorul ”PSB” (Federația Rusă) ce aparține Băncii Comerciale 
Promsveazibank din Federația Rusă, pentru perioada de timp 01.01.2024 – pînă la 
momentul executării (f.d. 29-32); ordonanța privind aprecierea pertinenței 
rezultatelor măsurii speciale de investigații din 08 noiembrie 2024, prin care s-a 
dispus aprecierea ca fiind pertinente pentru cauza penală nr.2023970322, 
rezultatele măsurii speciale de investigații - colectarea de informații de la furnizorii 
de servicii de comunicații electronice privind aplicația mobile cu identificatorul 
”PSB” (Federația Rusă) ce aparține Băncii Comerciale Promsveazibank din 
Federația Rusă, pentru perioada de timp 01.01.2024 – 22.10.2024, de la operatorul 
SA ”Moldtelecom” (f.d. 33-35); ordonanța privind autorizarea măsurii speciale de 
investigații din 19 noiembrie 2024, prin care s-a dispus efectuarea în cadrul cauzei 
penale nr.2023970322 a măsurii speciale de investigații – identificarea abonatului 
sau a utilizatorului unei rețele de comunicații electronice de la furnizorul de 
servicii de comunicații electronice SA ”Moldtelecom” cu identificarea datelor de 
identificare ale abonatului sau ale utilizatorului unei rețele dee comunicații 
electronice a utilizatorilor cartelelor SIM unice (f.d. 36-38); ordonanța privind 
aprecierea pertinenței rezultatelor măsurii special de investigații din 11 decembrie 
2024, prin care s-a dispus aprecierea ca fiind pertinente pentru cauza penală 
nr.2023970322, rezultatele măsurii speciale de investigații identificarea abonatului 
sau a utilizatorului unei rețele de comunicații electronice de la furnizorul de 
servicii de comunicații electronice SA ”Moldtelecom” cu identificarea datelor de 
identificare ale abonatului sau ale utilizatorului unei rețele de comunicații 
electronice a utilizatorilor cartelelor SIM unice (f.d. 39-41); procesul – verbal 
privind consemnarea măsurii speciale de investigații ”colectarea informației de la 
furnizorii de servicii de comunicații electronice” din 06 noiembrie 2024 (f.d. 42); 
procesul – verbal privind consemnarea măsurii speciale de investigații 
”identificarea abonatului sau a utilizatorului unei rețele de comunicații electronice” 
din 09 decembrie 2024 (f.d. 43); informația de la operatorul de comunicații 
electronice potrivit căreia Cercel Alexandra, IDNP *****, a fost identificat ca 
utilizator al cartelei SIM nr.*****, pe dispozitivul căreia a fost instalată aplicația 
mobilă PSB, de la care a recepționat mai multe mesaje (f.d. 45 46); procesul – 
verbal de audiere a persoanei în privința căreia a fost pornit procesul 
contravențional Cercel Alexandra din 21 mai 2025, potrivit căruia ultima nu 
recunoaște comiterea faptei imputate, explicînd că în perioada septembrie – 
octombrie 2024, datele personale nu a dat la nimeni, și nici nr. de telefon. Careva 
sume bănești de la PSB Bank din Federația Rusă, nu a primit, și nici careva mesaje 
în care să fie indicat vreo sumă bănească prin intermediul telefonului, nu a primit 
(f.d. 48); ordonanța din 21 mai 2025 cu privire la recunoașterea în calitate de 
contravenient a lui Cercel Alexandra pe procedura contravențională nr. 113 din 08 
aprilie 2025 pe faptul comiterii contravenției prevăzute de art.47 1 alin.(1) Cod 
contravențional (f.d. 49); procesul-verbal cu privire la contravenție nr. MAI06 
458502 din 21 mai 2025, în privința contravenientului Cercel Alexandra, în baza 
art.471 alin.(1) Cod contravențional, cu aplicarea sancțiunii sub formă de amendă 
în mărime de 750 u.c., echivalentul a 37 500 lei (f.d. 51). 
Reieșind din normele legale expuse, Colegiul penal consideră neargumentată 
afirmația invocată în recurs referitor la faptul că nu există probe care ar demonstra 
existenţa componenţei de contravenţie în faptele lui Cercel Alexandra în comiterea 
contravenţiei prevăzute de art. 47/1 alin. (1) Cod contravenţional, că cauza a fost 
examinată formal atît de către agentul constatator cît și de instanța de judecată, or, 
din materialele cauzei contravenționale rezultă cu certitudine încălcarea de către 
Cercel Alexandra a normelor contravenționale prin acțiuni de primire prin 
intermediul telefonului mobil surse financiare care nu i se cuvin, în scopul 
alegeriii unuia dintre candidați în cadrul alegerilor prezidențiale din 20.10.2024, 
care s-au constatat cu certitudine prin actele întocmite de agentul constatator şi 
care au stat la baza întocmirii procesului-verbal cu privire la contravenţia prevăzută 
de art.47/1 alin. (1) Cod Contravenţional şi adoptării deciziei de sancţionare. 
Astfel, în corespundere cu prevederile sus-menționate agentul constatator a 
administrat suficiente probe pertinente, concludente şi utile care au stat la baza 
întocmirii procesului-verbal cu privire la contravenție în baza art.47/1 alin. (1) Cod 
Contravențional în privința lui Cercel Alexandra.
Argumentele recurentului, privind lipsa în acțiunile sale a elementelor 
constitutive ale contravenției prevăzute la art. 47/1 alin. (1) Cod contravențional, 
Colegiul penal le apreciază ca fiind declarative, or, circumstanțele referitoare la 
atingerea rezultatului scontat, nu influențează asupra calificării juridice a acțiunilor 
contravenientului, iar pentru realizarea laturii obiective a contravenției de corupere 
electorală pasivă este suficientă săvârșirea uneia din acțiunile alternative prevăzute 
la art.47/1 Cod contravențional, în speță contravenția consumându-se în momentul 
instalării în telefonul mobil a aplicației „PSB”.
Nu pot fi reținute nici afirmațiile invocate de contravenient în ce privește 
faptul, că potrivit deciziei asupra cauzei contravenţionale, recurentul ar fi acceptat 
personal, de la reprezenţanţii blocului Victoria, prin intermediul unei aplicaţii 
bancare, mijloace financiare bani în scopul exercitării dreptului la vot pentru un 
anumit candidat, însă, nu este indicat cu precizie de la cine exact a obţinut bani, 
cind anume au fost acceptaţi aceşti bani, adică lipsesc circumstanţele comiterii 
faptei contravenţionale inscriminate, care potrivit art. 445 Cod contravențional 
RM, atrage nulitatea absolută.
Astfel, potrivit art. 445 alin. (1) din Codul contravenţional, se indică că 
legiuitorul a prevăzut expres şi exhaustiv temeiurile care atrag nulitatea absolută a 
procesului- verbal cu privire la contravenţie, astfel încât, ne consemnarea în 
procesul- verbal cu privire la contravenţie a menţiunilor privind numele, prenumele 
şi funcţia agentului constatator, numele, prenumele, data (ziua, luna, anul) 
întocmirii procesului-verbal, seria şi numărul actului de identitate şi numărul de 
identificare personal (IDNP) sau datele de identificare din buletinul de identitate 
provizoriu ale făptuitorului care renunţă la numărul de identificare personal şi la 
evidenţa automatizată în Registrul de stat al populaţiei, iar în cazul persoanei 
juridice - lipsa denumirii şi a sediului acesteia, a circumstanţelor comiterii şi 
încadrării juridice a faptei contravenţionale săvârşite şi a datei comiterii acesteia, a 
semnăturii agentului constatator sau a martorului asistent, în cazul refuzului 
contravenientului de a semna, atrage nulitatea absolută a procesului-verbal.
Alineatul (2) al aceluiaşi articol prevede temeiurile nulităţii relative, astfel 
încât, celelalte încălcări ale art. 443 sau ale altor norme imperative din prezentul 
cod pot să ducă la nulitatea procesului-verbal cu privire la contravenţie doar în 
cazul în care acestea afectează în mod esenţial fondul cauzei.
Astfel, se menţionează despre obligaţia imperativă cu privire la indicarea în 
procesul-verbal cu privire la contravenţie de către agentul constatator a celor 
menţionate la art. 445 alin. (1) Cod Contravenţional RM.
Datele administrate în proces indică la faptul că procesul-verbal cu privire la 
contravenţie corespunde rigorilor legale instituite, fiind realizată o descriere 
corespunzătoare a faptei, cu specificarea acţiunii autorului şi a tuturor 
circumstanţelor de natura care redă faptei un caracter contravenţional.
Prin urmare, din punct de vedere al legalităţii procesului-verbal cu privire la 
contravenţie, ce constituie obiect al examinării date, se constată că acesta a fost 
încheiat cu respectarea dispoziţiilor legale incidente şi cuprinde toate menţiunile 
obligatorii prevăzute de art. 445 alin. (1) din Codul Contravenţional RM, 
neexistând cazuri de nulitate care ar putea fi invocate.
Argumentele invocate în recurs sunt contradictorii circumstanţelor şi 
împrejurărilor de fapt stabilite de către instanţa de fond pe parcursul judecării 
cauzei.
Suplimentar, se indică faptul că conținutul procesului-verbal cu privire la 
contravenție din 21.05.2025, întocmit de către agentul constatator Cojocari Ilie, 
corespunde rigorilor instituite de art. 443 al Codului contravenţional, iar elemente 
sau împrejurări care ar condiţiona declararea nulității acestui proces-verbal de către 
instanța de recurs nu s-au constatat. 
În acest aspect, Colegiul penal consideră neîntemeiată și afirmația invocată în 
recurs în ce privește faptul, că referitor la timpul săvârşirii contravenţiei este 
indicată perioadă (dată) incertă şi neclară iar cum a ajuns agentul constatator la 
constatarea datei sau perioadei comiterii contravenţiei nu este clar, or, potrivit 
procesului-verbal cu privire la contravenție din 21.05.2025, agentul constatator din 
cadrul Inspectoratului de Poliție Florești, Cojocari Ilie a întocmit procesul-verbal 
cu privire la contravenție în baza art. 47/1 alin. (1) Cod contravențional în privința 
lui Cercel Alexandra pentru faptul că, în perioada septembrie – octombrie 2024 
Cercel Alexandra avînd calitate de alegător cu drept de vot deplin pentru a 
participa la alegerile electorale din RM, prin intermediul telefonului mobil a primit 
surse financiare care nu i se cuvin, în scopul alegeriii unuia dintre candidați în 
cadrul alegerilor prezidențiale din 20.10.2024. 
Colegiul penal nu poate reține nici argumentul recurentului în ce privește 
faptul că instanța a ignorat argumentul cu privire la proporția sancțiunii și a refuzat 
să examineze speța sub prisma individualizării pedepsei, fără o analiză pertinentă 
și o individualizare a faptei, fără a lua în calcul circumstanțe obiective a fost 
aplicată o amendă maximă prevăzută de lege – 750 unități convenționale, sfidând 
grav principiul proporționalității între faptă și sancțiune, or sancțiunea 
contravențională aplicată lui Cercel Alexandra corespunde circumstanțelor cauzei 
și gravității faptei contravenționale comise.
Potrivit art.2 Cod Contravențional, scopul legii contravenţionale constă în 
apărarea drepturilor şi libertăţilor legitime ale persoanei, apărarea proprietăţii, 
ordinii publice, a altor valori ocrotite de lege, în soluţionarea cauzelor 
contravenţionale, precum şi în prevenirea săvîrşirii de noi contravenţii.
În această ordine de idei, Colegiul penal reţine că sancțiunea art. 47/1 alin. (1) 
Cod Contravențional prevede în calitate de pedeapsă cu amendă de la 500 la 750 
de unități convenționale.
În speță, Cercel Alexandra a manifestat acțiuni de primire prin intermediul 
telefonului mobil surse financiare care nu i se cuvin, în scopul alegerii unuia 
dintre candidați în cadrul alegerilor prezidențiale din 20.10.2024.
Astfel, Colegiul penal reţine că instanța de fond a aplicat în privința lui Cercel 
Alexandra sancțiunea contravențională în limitele sancțiunii prevăzute de art.47/1 
alin. (1) Cod Contravențional, întemeiat și corect în privința contravenientei fiind 
stabilită amenda în mărime de 750 unități convenționale ca fiind cea mai oportună 
și adecvată sancțiune prin raportare la scopul urmărit de art.2 Cod contravențional, 
care va atinge scopul legii contravenționale.
Statul de drept este de neconceput fără respectarea drepturilor şi libertăţilor 
fundamentale ale omului, supremaţia legii şi un sistem democratic, care poate fi 
asigurat, în primul rând, prin organizarea, desfăşurarea şi totalizarea rezultatelor 
alegerilor în corespundere cu anumite standarde, principii democratice. Democraţia 
implică desfăşurarea unor alegeri libere şi corecte, crearea unui mediu politic în 
care cetăţenii să aibă posibilitatea de a participa în mod activ în procesul de luare a 
deciziilor. Dreptul de a alege şi a fi ales este recunoscut şi garantat de Constituția 
Republicii Moldova, și reprezintă baza fiecărei societăţi democratice. 
Alegerile reprezintă actul de transmitere a puterii de la cetăţean la 
reprezentanţii săi, procedura de formare a unui organ de stat sau învestirea unei 
persoane cu atribuţii publice, realizată prin intermediul votului, în condiţiile în care 
pentru obţinerea mandatului respectiv sînt propuse două sau mai multe 
candidature, ele vizează acţiunile cetăţenilor, partidelor şi altor organizaţii social-
politice, organelor electorale şi altor organe de stat, orientate spre întocmirea 
listelor electorale, desemnarea şi înregistrarea candidaţilor, efectuarea agitaţiei 
electorale, votarea şi constatarea rezultatelor votării, precum şi alte acţiuni 
electorale realizate în conformitate cu legislaţia în vigoare. Alegerile constituie o 
formă a suveranităţii unui popor şi principiul de bază al democraţiilor 
reprezentative. Prin alegeri libere şi corecte se asigură legitimitatea politică fără de 
care guvernările democratice nu pot fi eficiente.
Coruperea procesului electoral încalcă flagrant principiile date, mai ales a 
votului liber exprimat, afectează grav credibilitatea corectitudinii și libertății 
desfăşurării alegerilor, subminând întreg sistemul democratic.
Colegiul penal consideră că în speță doar sancțiunea respectivă își va produce 
efectul de corijare a lui Cercel Alexandra și va preveni comiterea de către ultimul 
pe viitor a altor contravenții de același gen. 
Este neîntemeiată și afirmația invocată de în recursul declarat referitor la 
faptul că lui Cercel Alexandra i-a fost încălcat accesul la justiție și dreptul la un 
proces echitabil, or aceasta este o părere subiectivă a recurentului, neavând în acest 
sens suport juridic, iar careva încălcări a drepturilor contravenientei pe parcursul 
examinării cauzei, instanța de recurs nu a stabilit. 
Drept urmare, nu s-au constatat încălcări ale normelor de procedură care ar 
conduce inevitabil la încetarea procesului contravențional pornit în privința lui 
Cercel Alexandra în baza procesului-verbal cu privire la contravenție întocmit la 
data de 21.05.2025 în baza art.47/1 (1) Cod Contravențional, după cum se solicită 
în recursul declarat. 
Colegiul penal conchide justă soluția instanței de fond, în urma verificării 
materialelor prezentate și consideră că recursul depus este declarativ care indică 
situația conform propriei relatări, obiecții motivate referitor la netemeinicia 
hotărârii instanţei de fond nefiind invocate, la fel nefiind invocate probe în 
susținerea constatărilor sale, iar afirmațiile indicate în recurs nu corespund cu 
faptele stabilite de către instanța de judecată. 
Colegiul penal consideră nefondate argumentele aduse în recurs de recurentă 
precum că consideră hotărârea nefondată cu referire la prevederile Codului 
Contravențional, deoarece sunt declarative în circumstanțele stabilite pe caz, 
nefiind stabilită încălcarea prevederilor menționate.
În consecință, Colegiul denotă că instanța de fond a pronunțat o hotărâre 
legală, întemeiată și motivată, iar în situația în care instanța de fond și-a motivat 
decizia luată, arătând în mod concret la împrejurările care infirmă/afirmă acuzația, 
permițând părților să utilizeze eficient orice drept de recurs eventual, o curte de 
apel poate, în principiu, să se mulțumească de a relua motivele jurisdicției de primă 
instanță (Hotărârea CtEDO Garcia Ruiz versus Spania).
Din cele enunţate mai sus, Colegiul penal indică faptul că la examinarea 
contestației, instanţa de fond a ţinut cont de normele de drept, prevăzute de Codul 
Contravenţional, a adoptat o hotărâre întemeiată, din ce considerente, recursul 
declarat urmează a fi respins, iar hotărârea instanţei de fond urmează a fi menţinută 
fără modificări.
În conformitate cu art. 473 alin. (1) p. 1) lit. c) Cod contravențional, Colegiul 
penal, 
D E C I D E:
Recursul contravenientei Cercel Alexandra declarat împotriva hotărârii 
Judecătoriei Soroca, sediul Florești din 24 iunie 2025, adoptată în cauza 
contravențională în privința lui Cercel Alexandra în baza art. 47/1 alin. (1) Cod 
Contravențional, se respinge ca nefondat, hotărârea se menține fără modificări.
Decizia este irevocabilă.
Preşedintele completului, judecător:                                            Ion Talpa                     
Judecătorii:                                                                                   Ecaterina 
Arseni
                                                                                                      Cristina 
Prisacari                            
 