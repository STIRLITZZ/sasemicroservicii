Dosar nr. 5r-1522/2025
4-25117332-09-5r-15082025
H O T Ă R Î R E
în numele Legii 
12 decembrie 2025                  m.Bălţi 
R.Moldova
Judecătoria Bălţi sediul Central
Instanţa de judecată, în componenţa:
Preşedintele şedinţei, judecător Andrei Guțu
Grefier Nona Moroșan 
Cu participarea: -agentului constatator Godovanciuc Denis, -contestatarului POLTAVEȚ 
LIUBOV,  
a examinat în şedinţă judiciară publică contestaţia lui 
-POLTAVEȚ LIUBOV, *****
împotriva procesului-verbal cu privire la contravenţie şi deciziei agentului constatator.
Procedura citării executată.
Asupra cauzei instanţa de judecată, 
A    c o n s t a t a t:                                                  
1.1 Prin procesul-verbal cu privire la contravenție nr. MAI06 543032 din 
28.07.2025 întocmit de agentul constatator din cadrul Inspectoratului de Poliție Bălți în 
privința lui POLTAVEȚ LIUBOV s-a constatat că, în perioada august-octombrie 2024, 
cet. POLTAVEȚ LIUBOV aflîndu-se în m. Bălți, urmare a implementării de către 
organizația criminală ,,Șor,, a unui mecanism de corupere electorală prin intermediul 
conturilor bancare deschise  în cadrul băncii comenciale PSBank din Rusia, a acceptat 
instalarea  aplicației mobile PSBank cu scopul de a primi mijloace bănești în vederea 
determinării votarii unui candidat electoral  la alegerile prezidențiale din 2024, prin ce a 
comis contravenția prevăzută de art.47/1 alin. (1) Cod contravențional „Coruperea 
electorala pasivă”.   
1.2 Prin decizia agentului constatator nr. MAI06 543032 din 28.07.2025, 
POLTAVEȚ LIUBOV a fost sancționată  contravențional sub formă de amendă în 
mărime de 750 u.c., ce constituie 37500 lei.    
2. Fapta lui POLTAVEȚ LIUBOV a fost calificată de agentul constatator ca 
contravenție prevăzută de art. 47/1 alin. (1) Cod contravențional „Coruperea electorala 
pasivă”.    
3.1 La 12.08.2025 cet. POLTAVEȚ LIUBOV a contestat procesul-verbal cu 
privire la contravenție din 28.07.2025 și decizia de sancționare din aceiași dată.      
3.2 În motivarea contestației a relatat că, agentul constatator nu a examinat 
obiectiv materialul contravențional și nu a elucidat toate aspectele speței și acumulat 
probe, care ar demonstra vinovăția. Agentul constatator nu a asigurat realizarea scopului 
legii contravenționale neelucidînd pe deplin obiectiv și sub toate aspectele circumstanțele 
cazului dat. Nu este anexată nici o probă care ar demonstra fapta, nu a indicat 
circumstanțele importante pentru stabilirea faptelor. Fapta incriminată este bazată doar pe 
niște constatări personale ale gentului constatator. Solicită admiterea contestației, 
anularea deciziei agentului constatator de aplicare a sancțiunii, cu încetarea procesului 
contravențional, în legătură cu lipsa faptei contravenției.   
4.1 Contestatarul  în ședința de judecată a susținut pe deplin contestația pe 
motivele invocate, solicitat micșorarea amenzii,  neavînd surse financiare. 
4.2 În şedinţa de judecată agentului constatator a susținut integral învinuirea 
înaintată, solicitînd menținerea actelor emise. 
5.1 Cît priveşte termenul depunerii contestaţiei.
Potrivit alin. (1) și (2) art. 448 al Codului contravenţional, contravenientul, victima 
sau reprezentantul acestora, procurorul, dacă este parte în cauza contravenţională, în 
cazul în care nu sînt de acord cu decizia agentului constatator sau în cazul în care aceasta 
a fost emisă cu încălcarea normelor procesuale stabilite de prezentul cod, sînt în drept să 
conteste decizia emisă asupra cauzei contravenţionale. Termenul de contestare a deciziei 
agentului constatator este de 15 zile de la data emiterii acesteia sau, pentru părţile care nu 
au fost prezente la şedinţa de examinare a cauzei contravenţionale, de la data înmînării 
copiei de pe decizia respectivă în condiţiile art.447/1 alin.(8). În cazul omiterii 
termenului prevăzut la alin.(1) din motive întemeiate, dar nu mai tîrziu de 15 zile de la 
data începerii executării sancţiunii sau a perceperii despăgubirii materiale, persoana faţă 
de care a fost emisă decizia poate fi repusă în termen, la cerere, de către instanţa de 
judecată competentă să examineze contestaţia.
Potrivit alin. (1) art. 448 al Codului contravenţional, contravenientul, victima sau 
reprezentantul acestora, procurorul, dacă este parte în cauza contravenţională, în cazul în 
care nu sînt de acord cu decizia agentului constatator sau în cazul în care aceasta a fost 
emisă cu încălcarea normelor procesuale stabilite de prezentul cod, sînt în drept să 
conteste decizia emisă asupra cauzei contravenţionale. Termenul de contestare a deciziei 
agentului constatator este de 15 zile de la data emiterii acesteia sau, pentru părţile care nu 
au fost prezente la şedinţa de examinare a cauzei contravenţionale, de la data înmînării 
copiei de pe decizia respectivă în condiţiile art.4471 alin.(8).
Conform procesului-verbal cu privire la contravenție și deciziei de sancționare din 
28.07.2025, s-a constatat comiterea de către POLTAVEȚ LIUBOV a contravenției 
prevăzute la art. 471 alin. (1) Cod contravențional.        
Instanţa de judecată reţine că procesul-verbal cu privire la contravenție seria 
nr.MAI06 543032 din 28.07.2025  și decizia de sancționare din  aceiași dată, au fost 
întocmite și perfectate în prezența lui POLTAVEȚ LIUBOV, iar contestația a fost 
depusă la 12.08.2025 , astfel, instanța constată respectat termenul de contestare prevăzut 
la art. 448 alin.(1) Cod contravențional.       
5.2 În fond:
Examinînd contestaţia înaintată în raport cu materialele cauzei, audiind explicaţiile 
participanţilor la proces, instanţa de judecată va admite parţial  contestaţie, dar din alte 
motive decît cele invocate de contestator, din următoarele motive.
Potrivit art. 471 alin. (1) Cod contravențional, pretinderea, acceptarea sau primirea, 
personal sau prin mijlocitor, de către un alegător a bunurilor, serviciilor, privilegiilor sau 
avantajelor sub orice formă, care nu i se cuvin, pentru sine sau pentru o altă persoană, în 
scopul exercitării sau al neexercitării unor drepturi electorale în cadrul alegerilor, 
inclusiv al alegerilor regionale, dacă fapta nu constituie infracţiune, se sancţionează cu 
amendă de la 500 la 750 de unităţi convenţionale.
Instanţa de judecată, audiind participanții la proces, examinînd în cumul totalitatea 
probelor, conchide că vina lui POLTAVEȚ LIUBOV în comiterea contravenţiei 
prevăzute de art. 471 alin.(1) Cod contravențional este deplin dovedită prin:     
- procesul-verbal cu privire la contravenție nr. MAI06 543032 din 28.07.2025 întocmit 
de agentul constatator din cadrul Inspectoratului de Poliție Bălți în privința lui 
POLTAVEȚ LIUBOV s-a constatat că, în perioada august-octombrie 2024,  cet. 
POLTAVEȚ LIUBOV aflîndu-se în m. Bălți, urmare a implementării de către 
organizația criminală ,,Șor,, a unui mecanism de corupere electorală prin intermediul 
conturilor bancare deschise  în cadrul băncii comenciale PSBank din Rusia, a acceptat 
instalarea  aplicației mobile PSBank cu scopul de a primi mijloace bănești în vederea 
determinării votarii unui candidat electoral  la alegerile prezidențiale din 2024, prin ce a 
comis contravenția prevăzută de art.47/1 alin. (1) Cod contravențional „Coruperea 
electorala pasivă”.   Prin decizia agentului constatator nr. MAI06 543032 din 28.07.2025, 
POLTAVEȚ LIUBOV a fost sancționată  contravențional sub formă de amendă în 
mărime de 750 u.c., ce constituie 37500 lei.    (f.d.1 m.c.)
- Procesul-verbal privind examinarea comunicațiilor electronice și extrasul din 
descifrările telefonice pe nr. tel *****la abonatul SA Moldcell ce aparține cet. 
POLTAVEȚ LIUBOV, potrivit cărui, în adresa acestui număr de telefon au fost 
expediate 7  mesaje din partea PSB Bank.  (f.d.5-6 m.c.)
- Raport de analiză informațional-criminală efectuat în temeiul cauzei penale nr. 
2023970322, conform elementelor constitutive ale infracțiunii prevăzute de art. 181 3 și 
art. 243 alin. (3) lit. a), b) Cod penal; 
- Încheierea și Mandatul judecătoresc din 01.04.2025, emis de către Judecătoria 
Chișinău, sediul Ciocana, prin care s-a admis demersul procurorului și a fost dispusă 
autorizarea folosirii datelor obținute în urma efectuării măsurilor speciale de investigații, 
din cauza penală 2023970322.
      Instanța reține că procesul-verbal cu privire la contravenție din 28.07.2025  a fost 
întocmit în lipsa lui POLTAVEȚ LIUBOV, fapt confirmat prin semnatura martorului 
asistent în rubrica nr. 15, 20.  În pofida faptului că contravenientul  nu a recunoscut 
faptul comiterii contravenției imputate, probele anexate la dosar, examinate și apreciate 
la justa lor valoare, deplin demonstrează vinovăția contravenientului.          
        În altă ordine de idei, instanța analizând procesul-verbal cu privire la contravenție 
evidențiază că agentul constatator nu a admis careva omisiuni sau derogări de la art. 443 
Cod contravențional care ar afecta fondul cauzei și nu pot fi acoperite de instanța de 
judecată.
În această ordine de idei instanța reține că, agentul constatator a făcut dovadă stării 
de fapt prin înscrisurile depuse la dosar și apreciate de instanță, iar instanța reține că 
încheierea procesului-verbal cu privire la contravenție este temeinică. Sub acest aspect 
instanța conchide că, față de probele administrate în cauză prezumția de legalitate a 
actului administrativ, din care decurge prezumția de autenticitate şi prezumția de 
veridicitate, nu au fost răsturnate în cazul de față, în condițiile în care săvârșirea faptei 
contravenționale a fost constatată pe baza constatărilor personale a agentului constatator 
și a probelor acumulate, iar lui POLTAVEȚ LIUBOV i-a fost dată posibilitatea de a face 
dovada contrarie celor consemnate în procesul-verbal cu privire la contravenție, 
propunând probe în dovedirea susținerilor sale și fiind administrate probele încuviințate 
acesteia, însă prin aceste probe el nu a reușit să răstoarne prezumția de legalitate, 
valabilitate și autenticitate de care se bucură actul contestat.  
În consolidarea acestei poziții instanța de judecată remarcă că, procesului-verbal cu 
privire la contravenție, fiind întocmit de un organ al statului aflat în exercițiul funcțiunii, 
trebuie sa i se recunoască valoarea probatorie sub aspectul constatării stării de fapt, ca 
efect al triplei prezumții de autenticitate, veridicitate și legalitate. În acest sens este de 
menționat că, în jurisprudența CEDO s-a reținut în mod constant că prezumțiile nu sunt, 
în principiu, contrare Convenției. În așa mod Curtea a constatat anterior că, prezumțiile 
de fapt și de drept se regăsesc în orice sistem de drept. În principiu, Convenția nu derogă 
de la acestea, însă în materie penală obligă statele contractante să nu depășească un 
anumit prag. În special, articolul 6 § 2 impune statelor să aibă în vedere aceste prezumții, 
aceasta în limite rezonabile, ținând cont de gravitatea faptelor și păstrând dreptul la 
apărare (Salabiaku împotriva Franței, hotărârea din 7 octombrie 1988, seria A, nr. 141-
A, pag. 15, pct. 28; Telfner împotriva Austriei, nr. 33501/96, pct. 16, 20 martie 2001). 
Astfel, instanța consideră că vinovăția contravenientului POLTAVEȚ LIUBOV în 
comiterea contravenției incriminate a fost integral dovedită prin probele pertinente și 
concludente prezentate și cercetate în cadrul ședinței de judecată de către agentul 
constatator, iar contravenientul nu a prezentat instanței careva probe pertinente și 
concludente, în corespundere cu principiul contradictorialităţii, în combaterea celor 
constatate de către agentul constatator, deaceia faptele constatate de către agentul 
constatator sunt apreciate de instanţa de judecată ca fiind veridice, reflectînd 
evenimentele ce au avut loc în realitate.
Prin urmare acțiunile lui POLTAVEȚ LIUBOV corect au fost încadrate în 
conformitate cu art. 47 1 Cod contravențional, coruperea electorală pasivă cu indicii: 
Pretinderea, acceptarea sau primirea, personal sau prin mijlocitor, de către un alegător al 
bunurilor, serviciilor, privelegiilor sau avantajelor sub orice, formă, care nu i se cuvin 
pentru sine sau pentru o altă persoană, în scopul exercitării sau al neexercitării unor 
drepturi electorale în cadrul alegerilor, inclusive al alegerilor regionale, dacă fapta nu 
constituie infracțiune.
Instanța reține că, procesul verbal cu privire la contravenție este un act juridic 
administrativ ce se bucură, datorită calității de reprezentant al statului a celui ce îl 
încheie, de o prezumție de validitate și temeinicie, prezumție care este însă relativă și 
care poate fi răsturnată prin administrarea probei contrarii. 
La caz, în contestația depusă împotriva procesului verbal cu privire la contravenție 
și decizia de sancționare, POLTAVEȚ LIUBOV nu a prezentat nici o probă în susținerea 
poziției sale, limitîndu-se la invocarea formală a unor neajunsuri. De aceea, în opinia 
instanței de judecată, nu sunt temeiuri de a pune la îndoială corectitudinea acțiunilor 
agentului constatator și legalitatea procesului verbal și a hotărîrii contestate. Or, după 
prevederile art. 8 alin. (2) din Codul contravențional, persoana care a săvîrșit cu intenție 
sau din imprudență o faptă prevăzută de legea contravențională este supusă răspunderii 
contravenționale.
În speță, instanța constată că în cadrul cauzei contravenționale a fost respectat 
principiul dreptății, contrar alegațiilor contravenientului, iar agentul constatator a 
întreprins toate măsurile necesare, în vederea stabilirii vinovăției contravenientei și  a 
elucidării cauzei date, or probele anexate de către agent la dosar dovedesc pe deplin 
vinovăția contravenientului în comiterea contravenției prevăzute de art. 47 1 alin. (1) Cod 
contravențional.
Studiind procesul-verbal cu privire la contravenţie nr. MAI06 543032  din 
28.07.2025  prin prisma art. 442 şi 443 Cod contravenţional instanţa îl găseşte ca fiind 
întocmit cu respectarea prevederilor indicate, neexistând cazuri de nulitate absolută ce ar 
putea fi invocate din oficiu.
În consecință, instanța constată că forța probantă a actului atacat nu a fost 
înlăturată, el bucurându-se în continuare de prezumția de legalitate și temeinicie instituită 
de lege în favoarea sa.
Instanţa conchide că, faţă de probele administrate în cauză, prezumţia de legalitate 
a actului administrativ, din care decurge prezumţia de autenticitate şi prezumţia de 
veridicitate nu au fost răsturnate în cazul de faţă, în condiţiile în care săvârşirea faptei 
contravenţionale a fost constată pe baza constatărilor personale a agentului constatator şi 
a probelor acumulate. 
În ipostaza creată şi descrisă supra, vinovăţia contravenientului în săvârşirea 
contravenţiei şi-a găsit deplină confirmare prin probele administrate, care în ansamblu 
coroborează între ele, se completează unele pe altele, nu trezesc nici o îndoială şi 
dovedesc cert cele expuse mai sus.   
De rînd cu acest fapt, instanța apreciază ca declarativ argumentul contestatarului 
POLTAVEȚ LIUBOV precum că nu este de acord cu actul întocmit de către agentului 
constatator, dat fiind faptul că nu sunt probe ce ar confirma precum că a comis 
contravenția de care este învinuit, or, această poziție de către instantă este privită ca fiind 
o metodă de apărare în condițiile în care la materialele cauzei există probe pertinente și 
concludente care în ansamblu din punct de vedere al coroborării dovedesc săvârșirea 
faptei imputate.   
Nerecunoașterea vinei de către contravenient, reprezintă în principal un drept al 
contravenientei de a nu se auto-incrimina, garantat de art. 6 CEDO, or, persoana care pe 
parcursul procesului contravențional are calitatea procesuală de contravenient nu poate fi 
urmărită pentru depunerea declarațiilor false sau refuzul de a face declarații. 
Instanța de judecată, studiind procesul verbal recurat reține că acesta conține 
descrierea faptei contravenționale și încadrarea sa juridică neexistînd careva temeiuri de 
declarare a nulității absolute a procesului-verbal cu privire la contravenție conform 
prevederilor art. 445 alin. (1) Cod contravențional. 
La fel instanța de judecată menționează, că statul de drept este de neconceput fără 
respectarea drepturilor şi libertăţilor fundamentale ale omului, supremaţia legii şi un 
sistem democratic, care poate fi asigurat, în primul rând, prin organizarea, desfăşurarea şi 
totalizarea rezultatelor alegerilor în corespundere cu anumite standarde, principii 
democratice. 
Democraţia implică desfăşurarea unor alegeri libere şi corecte, crearea unui mediu 
politic în care cetăţenii să aibă posibilitatea de a participa în mod activ în procesul de 
luare a deciziilor. Dreptul de a alege şi a fi ales este recunoscut şi garantat de Constituția 
Republii Moldova, și reprezintă baza fiecărei societăţi democratice.
În acest sens, Declaraţia Universală a Drepturilor Omului, adoptată şi proclamată 
de Adunarea Generală a ONU, în art.21 stipulează că „orice persoană are dreptul de a lua 
parte la conducerea treburilor publice ale ţării sale, fie direct, fie prin reprezentanţi liber 
aleşi; orice persoană are dreptul de acces egal la funcţiile publice din ţara sa; voinţa 
poporului trebuie să constituie baza puterii de stat; această voinţă trebuie să fie exprimată 
prin alegeri nefalsificate, care să aibă loc în mod periodic prin sufragiu universal, egal şi 
exprimat prin vot secret sau urmând o procedură echivalentă care să asigure libertatea 
votului.
Alegerile reprezintă actul de transmitere a puterii de la cetăţean la reprezentanţii 
săi, procedura de formare a unui organ de stat sau învestirea unei persoane cu atribuţii 
publice, realizată prin intermediul votului, în condiţiile în care pentru obţinerea 
mandatului respectiv sînt propuse două sau mai multe candidature, ele vizează acţiunile 
cetăţenilor, partidelor şi altor organizaţii social-politice, organelor electorale şi altor 
organe de stat, orientate spre întocmirea listelor electorale, desemnarea şi înregistrarea 
candidaţilor, efectuarea agitaţiei electorale, votarea şi constatarea rezultatelor votării, 
precum şi alte acţiuni electorale realizate în conformitate cu legislaţia în vigoare. 
Alegerile constituie o formă a suveranităţii unui popor şi principiul de bază al 
democraţiilor reprezentative. Prin alegeri libere şi corecte se asigură legitimitatea politică 
fără de care guvernările democratice nu pot fi eficiente.
Potrivit Constituţiei Republicii Moldova, art. 2.„(1) Suveranitatea naţională 
aparţine poporului Republicii Moldova, care o exercită în mod direct şi prin organele 
sale reprezentative, în formele stabilite de Constituţie”. Art. 38.„(1) Voinţa poporului 
constituie baza puterii de stat. Această voinţă se exprimă prin alegeri libere, care au loc 
în mod periodic prin sufragiu universal, egal, direct, secret şi liber exprimat
PRINCIPIILE PARTICIPĂRII LA ALEGERI sunt: -vot universal – cetăţenii 
Republicii Moldova pot alege şi pot fi aleşi fără deosebire de rasă, naţionalitate, origine 
etnică, limbă, religie, sex, opinie, apartenenţă politică, avere sau origine social; - vot egal 
– în cadrul oricărui scrutin, fiecare alegător are dreptul la un singur vot. Fiecare vot are 
putere juridică egală, - vot direct – alegătorul votează personal. Votarea în locul unei alte 
persoane este interzisă; -vot secret – votarea la alegeri şi/sau referendum este secretă, 
excluzînduse astfel posibilitatea influenţării voinţei alegătorului; -vot liber exprimat – 
nimeni nu este în drept să exercite presiuni asupra alegătorului pentru a-l face să voteze 
sau să nu voteze, precum şi pentru a-l împiedica să-şi exprime voinţa în mod 
independent.
Coruperea procesului electoral încalcă flagrant principiile date, mai ales a votului 
liber exprimat, afectează grav credibilitatea corectitudinii și libertății desfăşurării 
alegerilor, subminând întreg sistemul democratic. 
În orice scrutin electoral există o concurență între candidații care aspiră la ocuparea 
funcțiilor elective. Concurenții în alegeri, de regulă, prin programele lor electorale, 
propun soluţii diferite asupra principalelor probleme din societate şi fiecare din candidați 
doreşte să obţină încrederea, dar și voturile alegătorilor. Uneori concurenţii sunt tentaţi 
de a încălca legislaţia în vigoare, pentru a se menţine la putere sau pentru a accede la 
putere, inclusiv prin acțiuni reprobabile de corupere a alegătorilor. 
La fel votul secret şi liber exprimat al alegătorilor constituie elementul de bază al 
alegerilor libere şi democratice şi al dreptului de vot. Coruperea alegătorilor sau vânzarea 
voturilor sunt incompatibile cu conceptul alegerii democratice şi printr-un vot liber 
exprimat de către cetăţeni a organelor reprezentative şi fraudează competiţia bazată pe 
idei şi pe programe politice desfăşurată între partidele politice şi între candidaţi (a se 
vedea HCC nr. 25 din 28 noiembrie 2024, § 102). 
Astfel, sancționarea coruperii alegătorilor urmărește scopul asigurării integrității și 
caracterului democratic al proceselor electorale prin exercitarea necondiționată a 
drepturilor electorale. Prin urmare, politica penală a Parlamentului urmăreşte să 
descurajeze actele de corupţie electorală, inclusiv prin stabilirea unui sistem efectiv de 
sancțiuni. 
Argumentele expuse în contestație precum că, agentul constatator a întocmit 
procesul verbal cu grave erori de conţinut; și celelalte argumente.., instanța de judecată le 
consideră neîntemeiate și necesită a fi respinse, or, acestea sunt neîntemeiate și 
declarative, și nu există careva temeiuri de declarare a nulității absolute a procesului-
verbal cu privire la contravenție conform prevederilor art. 445 alin. (1) Cod 
contravențional.
Totodată, faptul că contravenientul nu este de acord cu procesul-verbal 
contravențional nu echivalează cu nevinovăția ultimului și nu constituie temei de 
declarare a nulității procesului-verbal, având în vedere că probele acumulate de agentul 
constatator și anexate la procesul-verbal contravențional, dovedesc în mod incontestabil 
vinovăția contravenientului în comiterea contravenției prevăzute de art. 47 1 alin. (1) Cod 
contravențional.
Drept concluzie, instanța de judecată stabilește că, la încheierea procesului verbal cu 
privire la contravenție și aplicarea sancțiunii contravenționale prin care s-a dispus 
recunoașterea contravenientului vinovat în săvârșirea contravenției prevăzute de art.47/1 
alin. (1) Cod contravențional, agentul constatator a respectat prevederile art. 443 din 
Codul contravențional. 
Instanţa apreciază critic celelalte afirmații  invocate de făptuitor în contestaţie, care 
au doar un caracter declarativ, urmărind scopul eschivării de la răspundere pentru cele 
comise, fiind respinse prin probele învinuirii, care colaborează între ele, contestatarul 
neprezentînd careva probe suplimentare care ar dovedi nevinovăția sa de comiterea 
contravenției imputate.  
Mai mult, nerecunoașterea vinei de către contravenient, reprezintă în principal un 
drept al contravenientei de a nu se auto-incrimina, garantat de art. 6 CEDO, or, persoana 
care pe parcursul procesului contravențional are calitatea procesuală de contravenient nu 
poate fi urmărită pentru depunerea declarațiilor false sau refuzul de a face declarații.
6. Totuși instanța de judecată notează că fapta de corupere electorală pasivă 
prevăzută la articolul 47 1 alin. (1) din Codul contravențional se sancționează cu amendă 
în mărime de la 500 la 750 de unități convenționale.  
În acest caz, instanța observă că diferența dintre limita minimă și cea maximă este 
de 250 unități convenționale. 
Astfel, instanța de judecată reține că există o diferență suficientă între limita minimă 
și limita maximă a sancțiunii, care îi permite agentului constatator și instanței de judecată 
să individualizeze amenda în funcție de circumstanțele precise ale faptei comise (a se 
vedea, a contrario, HCC nr. 18 din 30 iunie 2020). 
Mai mult, diferențele dintre limitele sancțiunii contravenționale în discuție sunt 
comparabile cu diferențele dintre limitele sancțiunilor pentru comiterea altor contravenții 
stabilite de legislator. Acestea nu restrâng competența instanţei de judecată de a exercita 
un control de jurisdicţie deplină în privinţa individualizării şi aprecierii proporționalității 
sancțiunii prin raportare la circumstanțele cazului și nu contravin articolului 20 din 
Constituţie. 
Codul contravențional reglementează atât criterii generale de individualizare a 
sancțiunii (articolul 41), circumstanțele atenuante și agravante (articolele 42 și 43), cât și 
posibilitatea instanței de judecată de a aplica o sancțiune mai blândă decât cea prevăzută 
de lege (articolul 441). 
Agentul constatator a aplicat pedeapsa maximă în mărime de 750 uc egal cu 37500 
lei, dar nu mai mică, iar la individualizarea pedeapsei, nu a motivat de ce a aplicat 
pedeapsa maximă, astfel, luînd în considerație starea materială a contravenientului, 
instanța de judecată consideră necesar de a modifica decizia agentului constatator din 
28.07.2025 în partea aplicării sancțiunii contravenționale.
Luînd în consideraţie cele menţionate, instanţa de judecată va  admite parţial  
contestaţia cet. POLTAVEȚ LIUBOV, dar din alte motive decît cele invocate de 
contestator, rejudecă cauza, modificînd decizia agentului constatator în partea stabilirii 
pedepsei.
7. În conformitate cu art. art. 448, 457- 458, 462 Cod contravenţional, instanţa de 
judecată, 
H o t ă r ă ş t e:  
Contestaţia cet.POLTAVEȚ LIUBOV împotriva procesului-verbal cu privire la 
contravenţie şi deciziei agentului constatator, se admite parțial, din alte motive decît cele 
invocate.
Rejudecă cauza, modificînd decizia agentului constatator nr. MAI06 543032 din 
28.07.2025 în partea stabilirii pedepsei, recunoaşte pe POLTAVEȚ LIUBOV vinovată de 
săvîrşirea contravenţiei prevăzute de art. 47 1 al.(1) Cod contravenţional, şi-i aplica 
sancţiunea amendă în mărime de 500 (cinci sute) unităţi convenţionale, egal cu 25000 
(douăzeci și cinci mii) lei.
Contravenientul  este  în  drept  să  achite  jumătate  din  amenda  stabilită dacă  o 
plăteşte  în  cel  mult  3  zile  lucrătoare  de  la  data  aducerii  la  cunoştinţă  a  deciziei  
de aplicare a sancţiunii contravenţionale. În acest caz se consideră că sancţiunea amenzii 
este executată integral.
În rest actele contestate se menţin fără modificări.
  Hotărîrea cu drept de recurs la Curtea de Apel Nord în termen de 15 zile, prin 
intermediul Judecătoriei Bălţi sediul Central.
Judecător                               Guțu Andrei