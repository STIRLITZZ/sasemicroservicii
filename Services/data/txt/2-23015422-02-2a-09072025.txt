Instanța de fond: Judecătoria Chișinău, sediul Centru, judecător Diana Tricolici
Dosarul nr. 2a-2414/25 
(2-23015422-02-2a-09072025)
D E C I Z I E
8 octombrie 2025                 mun. 
Chișinău
Colegiul civil, comercial și de contencios administrativ
al Curții de Apel Centru
În componența: 
Președintele completului, judecătorul                                                Valeriu Arhip
Judecătorii                    Diana Corlăteanu şi  Nicolae Ghedrovici 
Grefier                                                                                       Gabriela Catrinesco
examinând, în şedinţă de judecată publică, cererea de apel declarată de reprezentantul 
Agenției Servicii Publice,  Lilia Nacu,
împotriva hotărârii Judecătoriei Chișinău, sediul Centru din 31 martie 2025, prin care a 
fost admisă  cererea, 
în cauza civilă, la cererea înaintată de Leșenco Igor, persoană interesată Agenția 
Servicii Publice privind declararea persoanei decedate,-
a  c o n s t a t a t:
   Pretenţiile reclamantului:
La 31 ianuarie 2023, Leșenco Igor, persoană interesată Agenția Servicii Publice a 
depus în instanța de judecată cerere privind declararea persoanei decedată.
În motivarea cererii s-a indicat, că petiționarul Igor Leșcenco a menționat, că se află în 
relații de rudenie cu persoana care se cere a fi declarată decedată, ultima fiind străbunica sa, 
Leșcenco Clavdia Gheorgievna. 
Relevă, că în baza certificatului de naștere eliberat la 29 mai 1981, petiționarul Igor 
Leșcenco născut la*****, este fiul lui Penzul (Leșcenco) Vera Sergheevna. În baza 
certificatului de schimbare a numelui de familie și/sau a prenumelui Penzul Igor și-a 
schimbat numele de familie din „Penzul” în „Leșcenco”, fapt trecut în registrul actelor de 
stare civilă sub nr.121 din 29 mai 1981.  
Consideră că aceste acte confirmă legătura de rudenie pe linie dreaptă de gradul I dintre 
Leșcenco Igor în calitatea sa de petiționar și Penzul (Leșcenco) Vera Sergheevna.
Precizează, că potrivit extrasului de pe actul de naștere al Leșcenco Vera Sergheevna, 
născută la *****, se constată că tatăl acesteia este Serghei Leșcenco, acest fapt consideră că 
confirmă precum că între Igor Leșcenco și bunicul Serghei Leșcenco există legătură de 
rudenie pe linie dreaptă de gradul II. 
Petiționarul declară, că legătura de rudenie dintre Serghei Leșcenco și Clavdia 
Leșcenco (mamă - fiu) se confirmă prin certificatul de moștenitor legal nr. 1-128. Astfel în 
baza certificatului respectiv întocmit de către notarul A.K. Nicolaeva la 25 februarie 1964, s-
au stabilit succesorii legali cărora le-a revenit a câte 1/3 cotă-parte din bunul imobil situat în 
or. Chișinău, str. M. Ceachir 8 (denumirea anterioară str-la Mirgorodschaia 8) fiindu-le 
atribuită și calitate acestora față de defunctul Serghei Leșcenco. 
Menționează, că faptul stabilirii legăturii de rudenie mamă-fiu dintre Clavdia Leșcenco 
și Serghei Leșcenco, este înscrierea făcută de notar referitor la calitatea de mamă pe care o 
deținea Leșcenco Clavdia Gheorghievna față de Serghei Leșcenco. Astfel, petiționarul 
susține faptul că mama bunelului - Leșcenco Serghei este Leșcenco Clavdia Gheorgievna, iar 
legătura de rudenie cu Leșcenco Clavdia Gheorghievna care îi este străbunică, consideră că 
se regăsesc în legătură de rudenie pe linie dreaptă de gradul III.
De asemenea menționează, că Leșcenco Serghei Ivanovici (fiul lui Leșcenco Clavdia 
Gheorghievna) s-a născut în anul ***** și a decedat în anul *****, deci a trăit 54 ani, iar 
dacă ar fi trăit până astăzi ar fi avut vârsta de 113 ani. 
Petiționarul Igor Leșcenco precizează, că având în vedere relația dintre mama Leșcenco 
Clavdia Gheorghievna-fiul Leșcenco Serghei, dacă străbunica ar fi fost în viață, vârsta 
acesteia ar fi depășit cu mult vârsta fiului său Serghei Leșcenco. 
Astfel în calitate de petiționar, declară că o ține minte pe străbunica Leșcenco Clavdia 
Gheorgievna. În perioada anilor 1971 aceasta a plecat din imobilul situat pe adresa M. 
Chiachir 8 mun. Chișinău, iar apoi nu s-a mai întors. Din aceea perioadă întreaga familiei a 
făcut tot posibilul pentru a stabili locul aflării străbunicii Leșcenco Clavdia Gheorgievna, 
însă fără rezultat. 
Comunică că în scopul obținerii unor informații a înaintat cereri către Oficiul de stare 
civilă Chișinău, de unde a primit răspuns, potrivit căruia în registrele de stare civilă pentru 
anii 1970-1975 și 2011-2015 pe numele Leșcenco Clavdia Georghievna nu se atestă actul de 
deces.
 Petiționarul mai declară că prin răspunsul Inspectoratului de Poliție sectorul Centru 
informații privitor la persoana Leșcenco Clavdia Georghievna, lipsesc. Leșcenco Igor relevă 
că nimeni nu cunoaște și nici nu a cunoscut despre locul aflării străbunicii Leșcenco Clavdia 
Georghievna, începând cu anul 1971. Astfel în lipsă unor înscrieri sau acte de constatare 
referitor la decesul străbunicii, menționează că este nevoit să solicite constatarea decesului 
acesteia. 
Consideră că străbunica Leșcenco Clavdia Georghievna poate fi declarată decedată prin 
hotărârea instanței de judecată, dat fiind faptul că au trecui mai bine de 3 ani de când nu 
cunoaște și nici nu a cunoscut despre locul aflării acesteia, ori conform regulii generale dacă 
timp de 3 ani la domiciliul persoanei lipsesc știri despre locul aflării ei și au fost epuizate 
toate mijlocele posibile pentru stabilirea locului aflării, persoana poate fi declarată decedată 
de către instanța de judecată la cererea persoanelor interesate. Petiționarul specifică că 
conform extrasului din pașaportul vechi de tip sovietic, se constată că Leșcenco Clavdia 
Georghievna avea viza de domiciliu în or. Chișinău, fosta str-la 1 Mirgorodsckaia 8, actual 
str. M. Chiachir 8, înregistrarea fiind efectuată la 10 decembrie 1958.
Leșcenco Igor susține că s-a adresat către Inspectoratul de Poliției sectorul Centru mun. 
Chișinău, la ultimul loc de domiciliu a străbunicii Leșcenco Clavdia Georghievna pentru a fi 
stabilit locul aflării acesteia, însă prin răspunsul eliberat i s-a comunicat că nu dispun de 
informații referitor la cet. Leșcenco Clavdia Georghievna. 
Totodată, petiționarul notează că în scopul obținerii informației referitor la deces, a 
înaintat cerere către Oficiul de stare civilă Chișinău. Astfel, prin răspunsul nr.86 din 13 
ianuarie 2015 s-a comunicat că în registrele de stare civilă pentru anii 2011-2015 pe numele 
Leșcenco Claudia Gheorghe nu se atestă actul de deces. La fel, prin răspunsul nr.487 din 30 
ianuarie 2015 s-a comunicat că pentru perioada de 1970-1975 nu se atestă act de deces pe 
numele Leșcenco Claudia Gheorghe. Același răspuns l-a primit de la Inspectoratul de poliție 
sectorul Centru. Consideră că aceste înscrisuri confirmă faptul că informații referitor la 
persoana Leșcenco Claudia Gheorghe lipsesc. 
În baza art.279 alin.(1) lit. d); art.297, art.298, art.299 din Codul de procedură civilă și 
art.168 din Codul civil, petiționarul Leșcenco Igor solicită declararea ca fiind decedată 
persoana Leșcenco Clavdia Gheorghievna, posesoarea pașaportului de tip sovietic nr.11 RP 
675728, prin hotărârea instanței de judecată.
     Poziția instanței de fond:
     Prin hotărârea Judecătoriei Chișinău, sediul Centru din 31 martie 2025 s-a admis cererea. 
S-a declarat decedată Leșcenco Clavdia Gheorghievna, posesoarea pașaportului de tip 
sovietic cu nr. IIRP 675728, cu ultimul domiciliu cunoscut mun. Chișinău, str. M. Ceachir, 8 
(anterior stradela I Mirgorodski Pereuloc, nr. 8). Se consideră ziua morții Leșcenco Clavdia 
Gheorghievna, posesoarea pașaportului de tip sovietic cu nr. II-RP 675728, ziua la care 
hotărârea judecătorească privind declararea decesului ei va rămâne definitivă. S-a menționat 
că hotărârea în cauză  constituie temei pentru introducerea în actele de stare civilă a datelor 
privind decesul lui Leșcenco Clavdia Gheorghievna.
Solicitarea apelantului:
      Invocând dezacordul cu soluția primei instanțe, la 7 aprilie 2025 reprezentantul Agenției 
Servicii Publice, Lilia Nacu a depus cerere de apel împotriva hotărârii Judecătoriei Chișinău, 
sediul Centru din 31 martie 2025, solicitând casarea hotărârii primei instanțe, cu emiterea 
unei noi hotărâri. acțiunii.
Argumentele părţilor: 
       În motivarea apelului s-a indicat, că  instanța de fond la examinarea cererii petiționarului 
Igor Leșcenco nu a considerat oportun de a da importanță aspectului respectiv, în partea ce 
ține de data și locul nașterii persoanei care a fost solicitată de a fi declarată decedată. Prin 
urmare, instanța de fond, în lipsa unor date complete despre persoana care a fost solicitată de 
a fi declarată decedată, eronat a admis cererea petiționarului cu datele doar despre pașaportul 
de tip sovietic al persoanei respective, ca fiind date identificabile ale persoanei respective.
În consecință, admiterea cererii în forma scrisă în actul judecătoresc face imposibilă de 
a fi executată de către Agenția Servicii Publice, prin intermediul serviciilor de stare civilă, or, 
în esență, nici nu se cunoaște care persoană a fost declarată decedată și care este locul 
nașterii a acesteia
  Termenul de declarare a apelului:
 În conformitate cu prevederile art. 362 alin. (1) din Codul de procedură civilă, termenul 
de declarare a apelului este de 30 de zile de la data pronunțării dispozitivului hotărârii, dacă 
legea nu prevede altfel.
  În acest context, având în vedere că dispozitivul hotărârii Judecătoriei Chișinău, sediul 
Centru fost pronunțat la 31 martie 2025, iar cererea de apel a fost depusă la  7 aprilie 2025, 
Colegiul judiciar constată că aceasta a fost declarată în termen.
Poziția părților în ședința de apel:
În ședința instanței de apel  reprezentantul apelantei  IP ,,Agenția Servicii Publice”, Lilia 
Nacu nu s-a prezentat, dar  prin cerere a solicitat examinarea cauzei în lipsa sa.
 Reprezentantul intimatului Igor Leșcenco, avocatul Vladimir Răcilă în ședința instanței 
de apel a solicitat  respingerea apelului și menținerea hotărîrii instanței de fond.
Intimatul Igor Leșcenco, fiind citat legal, nu s-a prezentat în ședința instanței de apel. 
Urmare a acestui fapt și în corespundere cu prevederile art. 379 alin. (1) Cod de procedură 
civilă, Colegiul a dispus examinarea cauzei în lipsa acestuia.
Aprecierea instanței de apel:
Audiind poziția părților prezente la ședință, studiind materialele cauzei și analizând 
argumentele invocate în cererea de apel, prin prisma actelor și circumstanțelor cauzei, 
raportate la dispozițiile legale incidente cauzei, Colegiul civil, comercial şi de contencios 
administrativ al Curţii de Apel Centru consideră că, apelul urmează a fi admis, cu casarea 
hotărârii instanței de fond, din următoarele considerente.
În conformitate cu art. 385 lit. c) CPC, instanța de apel, după ce judecă apelul, este în 
drept să admită apelul şi să caseze integral sau parţial hotărârea primei instanţe, emiţând o 
nouă hotărâre.
În temeiul art. 240 alin.(1) CPC, la deliberarea hotărârii, instanţa judecătorească 
apreciază probele, determină circumstanţele care au importanţă pentru soluţionarea 
pricinilor, care au fost sau nu stabilite, caracterul raportului juridic dintre părţi, legea 
aplicabilă soluţionării pricinii şi admisibilitatea acţiunii.
În acord cu prevederile art. 239 CPC, hotărârea judecătorească trebuie să fie legală şi 
întemeiată. Instanţa îşi întemeiază hotărârea numai pe circumstanţele constatate nemijlocit de 
instanţă şi pe probele cercetate în şedinţă de judecată.
Din conţinutul celor relatate Colegiul reţine că, sarcina instanţei de apel derivă reieşind 
din dispoziţiile art. 373 alin.(1), (2), (5) CPC, în condiţiile în care instanţa de fond a 
soluţionat fondul cauzei, cu expunerea argumentelor în vederea admiterii sau respingerii 
acţiunii în raport cu concluziile reţinute de către aceasta.
Colegiul reţine că instanţa de apel, potrivit regulilor unui proces echitabil, reţinându-se 
rolul determinant al concluziilor sale, are obligaţia să examineze efectiv problemele esenţiale 
care îi sunt supuse aprecierii şi să nu se limiteze la însuşirea motivelor instanţei inferioare 
(Hirro Balani c.Spaniei, nr.18064/91 din 09.12.1994 §27; Georgiadis c. Greciei nr.21522/93 
din 29.05.1997 §43).
Potrivit recomandărilor avizului nr.11 din 2008 al Consiliului Consultativ al 
Judecătorilor Europeni (CCJE) în atenţia Comitetului de Miniştri al Consiliului Europei 
privind calitatea hotărârilor judecătoreşti, o motivaţie şi o analiză clară sunt cerinţele 
fundamentale ale hotărârilor judecătoreşti şi un aspect important al dreptului la un proces 
echitabil. Pentru a răspunde cerinţelor procesului echitabil, motivarea ar trebui să 
evidenţieze, că judecătorul a examinat cu adevărat chestiunile esenţiale ce iau fost prezentate.
Instanţa de apel menţionează că, art. 6 din Convenţia Europeană a Drepturilor Omului 
garantează dreptul justiţiabilului la o hotărâre motivată sub aspectul instituirii obligaţiei 
instanţelor de judecată de a-şi argumenta hotărârile adoptate din perspectiva unei analize 
ample a circumstanţelor pricinii. Îndatorirea de a motiva coerent şi unitar hotărârea sub 
aspectul tuturor cererilor, fără a exista contradicţii între motivare şi dispozitiv, constituie o 
garanţie pentru justiţiabili, în faţa eventualului arbitrariu judecătoresc, fiind singurul mijloc 
prin care se dă posibilitatea de a putea exercita un eficient control judiciar.
În opinia Colegiului, prima instanţă nu a ţinut cont de aceste deziderate, fiind emisă o 
hotărâre neîntemeiată, ținând cont de următoarele circumstanțe relevante.
Potrivit art. 117 alin. (1), (2) CPC, probe în cauze civile sunt elementele de fapt, 
dobândite în modul prevăzut de lege, care servesc la constatarea circumstanțelor ce justifică 
pretențiile și obiecțiile părților, precum și altor circumstanțe importante pentru justa 
soluționare a cauzei. În calitate de probe în cauze civile se admit elementele de fapt 
constatate din explicațiile părților și ale altor persoane interesate în soluționarea cauzei, din 
depozițiile martorilor, din înscrisuri, probe materiale, înregistrări audio-video, din concluziile 
experților.
În acord cu art.118 alin.(1) CPC, fiecare parte trebuie să dovedească circumstanțele pe 
care le invocă drept temei al pretențiilor și obiecțiilor sale dacă legea nu dispune altfel.
În corespundere cu art.121 CPC, instanța judecătorească reține spre examinare și 
cercetare numai probele pertinente care confirmă, combat ori pun la îndoială concluziile 
referitoare la existența sau inexistența de circumstanțe, importante pentru soluționarea justă a 
cazului.
În conformitate cu art.130 alin.(1)-(4) CPC, instanța judecătorească apreciază probele 
după intima ei convingere, bazată pe cercetarea multiaspectuală, completă, nepărtinitoare și 
nemijlocită a tuturor probelor din dosar în ansamblul și interconexiunea lor, călăuzindu-se de 
lege. Nici un fel de probe nu au pentru instanța judecătorească o forță probantă prestabilită 
fără aprecierea lor. Fiecare probă se apreciază de instanță privitor la pertinența, 
admisibilitatea, veridicitatea ei, iar toate probele în ansamblu, privitor la legătura lor 
reciprocă și suficiența pentru soluționarea cauzei. Ca rezultat al aprecierii probelor, instanța 
judecătorească este obligată să reflecte în hotărâre motivele concluziilor sale privind 
admiterea unor probe și respingerea altor probe, precum și argumentarea preferinței unor 
probe față de altele.
În conformitate cu prevederile art.279 alin.(1) lit. d) Codul de procedură civilă, prevede 
că instanța judecătorească examinează în procedură specială cauze cu privire la, declararea 
persoanei dispărută fără veste sau decedată. 
În acord cu art.297(1)-(2) Codul de procedură civilă, cererea privind declararea, 
conform art.49 și 52 din Codul civil, a persoanei dispărută fără veste sau decedată se depune 
la instanța judecătorească de la ultimul domiciliu cunoscut al persoanei în privința căreia se 
solicită declararea persoanei dispărută fără veste sau decedată. Cererea privind declararea 
persoanei dispărută fără veste sau decedată depusă până la expirarea termenului stabilit la 
art.49 și 52 din Codul civil se restituie petiționarului fără examinare. 
În conformitate cu art.298 Codul de procedură civilă, în cerere se menționează scopul 
solicitării declarării persoanei dispărută fără veste sau decedată, circumstanțele care ar 
dovedi absența ei sau care o amenințau cu moartea, sau care dau temei de a prezuma că a 
decedat în urma unui anumit accident. Referitor la militari sau la alte persoane care au 
dispărut în acțiuni militare, în cerere se indică data încetării acestor acțiuni.
La 31 ianuarie 2023, Igor Leșenco, persoană interesată Agenția Servicii Publice a 
depus în instanța de judecată cerere, prin care a solicitat  declararea ca fiind decedată 
persoana Leșcenco Clavdia Gheorghievna, posesoarea pașaportului de tip sovietic nr.11 RP 
675728, prin hotărârea instanței de judecată.
     Investită cu examinarea cauzei, prima instanță a concluzionat asupra temeiniciei cererii 
formulate de Igor Leșenco și s-a declarat decedată Leșcenco Clavdia Gheorghievna, 
posesoarea pașaportului de tip sovietic cu nr. IIRP 675728, cu ultimul domiciliu cunoscut 
mun. Chișinău, str. M. Ceachir, 8 (anterior stradela I Mirgorodski Pereuloc, nr. 8). Se 
consideră ziua morții Leșcenco Clavdia Gheorghievna, posesoarea pașaportului de tip 
sovietic cu nr. II-RP 675728, ziua la care hotărârea judecătorească privind declararea 
decesului ei va rămâne definitivă. S-a menționat că hotărârea în cauză  constituie temei 
pentru introducerea în actele de stare civilă a datelor privind decesul lui Leșcenco Clavdia 
Gheorghievna.
Exprimându-și dezacordul cu soluția instanței, Agenția Servicii Publice contestat-o cu 
apel, invocând argumentele enumerate mai sus.
Verificând legalitatea actului judecătoresc contestat în raport cu prevederile aplicabile 
la caz şi criticile aduse în cererea de apel, Completul de judecată constată că instanța de fond 
a examinat cauza dedusă judecății în mod superficial, iar soluția a fost dată fără elucidarea pe 
deplin a circumstanțelor cauzei şi aprecierea cuvenită a argumentelor invocate în acțiune.
     Așa dar, în contextul pretențiilor deduse judecării, instanţa de apel reţine că în 
corespundere cu prevederile art. 57 alin. (1), lit. c) din Legea nr. 100/2001 privind actele de 
stare civilă, în actul de deces se înscriu numele de familie, prenumele, data și locul nașterii, 
sexul, domiciliul și starea civilă a decedatului.
        La caz, reieșind atât din conținutul cererii, cât și din materialelor cauzei nu se atestă 
probe, care țin de datele identificatoare (data, luna, anul nașterii, precum și locul nașterii) ale 
persoanei Leșcenco Clavdia Gheorghe, or, în eventualitatea admiterii cererii, respectiv a 
întocmirii unui act de deces pe numele persoanei vizate, urmează a se include datele 
identificatoare complete a presupusei persoane decedată. Indicarea datelor ca fiind 
posesoarea pașaportului de tip sovietic nr. 11 RP 675728 de către petiționar și preluat de 
către instanța de fond în hotărârea motivată, nu substituie și nu confirmă datele personale ale 
persoanei care a fost declarată ca fiind decedată.
     Reieșind din conținutul hotărârii motivate, instanța de fond  a reținut, că conform 
informației Oficiului de stare civilă al mun. Chișinău nr. 487 din 30 ianuarie 2015, se atestă 
că în registrele de stare civilă perioada anilor 1970-1975 nu se atestă act de deces pe numele 
cetățeanului Leșcenco Claudia Gheorghe. De alte informații referitor la ziua, luna și anul 
nașterii a persoanei date nu dispune. 
      Cu toate acestea, instanța de fond a stabilit că prezentarea extrasului din pașaportul emis 
de Arhiva Națională a Republicii Moldova justifică pretențiile invocate de către petiționar și 
a concluzionat, că odată ce Secția orășenească nr. 3 Chișinău a eliberat cet. Leșcenco Claudia 
fiica lui Gheorghe pașaportul seria II-KP nr. 675728, aceasta a fost identificată de către 
autoritățile competente. Totodată,  instanța de fond indică că urmare a interpelării Agenției 
Servicii Publice de către petiționar, Agenția prin răspunsul nr. 01/R-223/25 din 7 martie 2025 
a comunicat că în Registrul de stat al populației cât și în alte resurse informaționale deținute, 
informația despre pașaportul de tip sovietic KP 675728 pe numele cet. Leșcenco Clavdia 
Gheorghe nu se atestă, precum și nici nu dispune de procedura de gestionare și termenele de 
păstrare a documentelor care confirmă eliberarea pașapoartelor de uz intern ale fostei URSS, 
seria KP. Totodată, s-a indicat că, în fondul de arhivă al registrelor de stare civilă întocmite 
începând cu anul 1924, registrele înregistrate anterior au fost transmise spre păstrare 
permanentă Agenției Naționale a Arhivelor a Republicii Moldova, respectiv este în 
imposibilitate de a prezenta date referitoare la data, luna, anul nașterii persoanei vizate în 
demers.
     Sub acest aspect Completul  judiciar notează, că petiționarul  Igor Leșenco a solicitat 
declararea ca decedată a lui Leșcenco Clavdia Gheorghievna, arătând că: ar fi străbunica sa; 
ar fi dispărut fără veste din anul 1971; nu există în registre act de deces; există indicii de 
rudenie din acte vechi (certificat de moștenitor din 1964); avea domiciliu în  perioada anilor 
1971 la adresa din Chișinău, str. M. Ceachir 8, însă  petiționarul nu a putut furniza informații 
referitor la data  nașterii străbunicii, locul nașterii, stare civilă (căsătorită, divorțată),părinții 
acesteia, orice act primar de identitate și nici o dovadă directă a existenței unui act de naștere 
sau de identitate în registrele de stare civilă.
     În acest context Completul judiciar concluzionează, că instanța de fond, în lipsa unor date 
complete despre persoana care a fost solicitată de a fi declarată decedată,  greșit a admis 
cererea petiționarului cu datele doar despre pașaportul de tip sovietic al persoanei respective, 
ca fiind date identificabile ale persoanei respective. 
     Aspectul privind stabilirea datei, lunii și anului nașterii, precum și locul nașterii a 
persoanei care se solicită a fi declarată decedată urma să fie examinat de către instanța de 
judecată, astfel, indicarea de către instanța de fond în partea dispozitivă a hotărârii că, 
prezenta hotărâre, din data rămânerii definitive, constituie temei pentru introducerea în actele 
de stare civilă a datelor privind decesul lui Leșcenco Clavdia Gheorghievna, nu poate fi pusă 
pe seama Agenției, or, instituția din oficiu nu poate include aceste date obligatorii în actul de 
stare civilă, atâta timp cât însăși petiționarul nu cunoaște data, luna, anul nașterii, precum și 
locul nașterii a străbunicii sale Leșcenco Clavdia, date care nici nu au fost incluse în cerere, 
respectiv, nici în actul judecătoresc.
       În consecință, admiterea cererii în forma scrisă în actul judecătoresc face imposibilă de a 
fi executată de către Agenția Servicii Publice, prin intermediul serviciilor de stare civilă, or, 
în esență, nici nu se cunoaște care persoană a fost declarată decedată și care este locul 
nașterii a acesteia.
Ba mai mult, instanța de fond nu a verificat identitatea persoanei pretinse a fi 
străbunica petiționarului, nici legătura acesteia cu registrele de stare civilă, ceea ce 
contravine art. 239 CPC privind legalitatea și temeinicia hotărârii.
Prin urmare, omisiunea indicării în dispozitivul hotărârii judecătorești despre datele 
privind data, luna și anul nașterii, precum și locul nașterii a persoanei care a fost declarată 
decedată contravine prevederilor art. 57, alin. (1), lit. c) din Legea nr. 100/2001 privind 
actele de stare civilă, respectiv instanța de fond a transmis spre executare o hotărâre 
incompletă, lipsind elementele de identificare. 
Conform prevederilor art. 118, alin. (1) din Codul de procedură civilă, fiecare parte 
trebuie să dovedească circumstanţele pe care le invocă drept temei al pretenţiilor şi 
obiecţiilor sale dacă legea nu dispune altfel. 
În speță, sarcina probației îi revenea   intimatului  Igor Leșcenco să prezinte probele 
pertinente și necesare susținerii cererii înaintate, inclusiv cu toate datele personale necesare, 
iar instanța de fond urma să administreze aceste probe proporțional cu solicitările deduse 
judecății, concomitent să țină cont ca actul judecătoresc să fie posibil de a fi executat și de 
către Agenția Servicii Publice.
    Din cele ce preced, față de situația de fapt și drept descrisă, Colegiul ajunge la concluzia 
de a admite apelul declarat, a casa hotărârea primei instanțe și a emite o nouă hotărâre prin 
care cererea petiționatului să fie respinsă.
În conformitate cu art. 385 alin.(1) lit. c), art. art. 389-390, CPC, Colegiul civil, 
comercial şi de contencios administrativ al Curţii de Apel Centru,
d e c i d e :
Se admite cererea de apel declarată de reprezentantul Agenției Servicii Publice,  Lilia 
Nacu.
Se casează hotărârea Judecătoriei Chișinău, sediul Centru din 31 martie 2025, emisă în 
cauza civilă, la cererea înaintată de Igor Leșenco, persoană interesată Agenția Servicii 
Publice privind declararea persoanei decedate, și în cauză se emite o nouă hotărîre, prin care 
:
Se respinge cererea petiționarului Igor Leșenco, persoană interesată Agenția Servicii 
Publice privind declararea ca fiind decedată persoana Leșcenco Clavdia Gheorghievna, 
posesoarea pașaportului de tip sovietic nr.11 RP 675728, prin hotărârea instanței de judecată.
Decizia este definitivă din momentul pronunţării, dar poate fi atacată cu recurs la 
Curtea Supremă de Justiţie în termen de 2 luni de la data comunicării deciziei integrale.
Președintele completului, 
judecătorul                         Valeriu Arhip
Judecătorii                                          Diana Corlăteanu
                                                                                                                 Nicolae Ghedrovici   