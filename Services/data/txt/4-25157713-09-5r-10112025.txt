Dosarul nr.5r-501/2025
HOTĂRÎRE
asupra cauzei contravenţionale
11 decembrie 2025                                                                                                   or.Sângerei
Judecătoria Bălți cu sediul în orașul Sîngerei.
Instanţa compusă din: Preşedintele şedinţei, judecătorul Malcoci Iurie, grefier Andriuță 
Felicia, cu participarea petentului Bulhac Petru, examinând în şedinţa publică cauza 
contravenţională la contestația lui Bulhac Petru împotriva procesului-verbal cu privire la 
contravenție din 07.08.2025 și deciziei de sancționare contravențională din aceeași dată emisă de 
agentul constatator din cadrul IP Sângerei pentru comiterea contravenției prevăzute de art.47 1 
alin.(1)  Cod contravențional,-
c o n s t a t ă:
     La 07.08.2025, agentul constatator din cadrul IP Sîngerei Cojocari Constantin,  a întocmit 
procesul-verbal cu privire la contravenţie seria/numărul MAI06 556645, prin care Bulhac Petru a 
fost sancţionată cu amendă în mărime de 750 unităţi convenţionale în baza art.47 1 alin.(1)  din 
Codul contravenţional, fiind reţinut în sarcina acestuia că, în perioada lunii 07.10-14.10.2024, 
aflăndu-se în s. Coșcodeni raionul Sângerei, a pretins și a acceptat instalarea în telefonul mobil 
personal a aplicației PSB din Federația Rusă pentru ulterioara recepționare a mijloacelor financiare în 
vederea exercitării sau neexercitării dreptului de vot în cadrul  alegerilor prezidențiale și 
referendumului din 20.10.2024.
     La 04 noiembrie 2025, Bulhac Petru a depus, prin intermediul cancelariei Inspectoratului 
de Poliție Sîngerei, contestaţie împotriva procesului-verbal cu privire la contravenţie din 07 
august 2025.   
     În motivarea contestaţiei, aceasta a menţionat că nu este de acord cu decizia agentului 
constatator, o consideră neîntemeiată, emisă contrar prevederilor legale, agentul constatator n-a 
examinat obiectiv cauza contravențională, nu a elucidat toate aspectele speței și n-a acumulat 
probe care ar fi demonstrat vinovăția persoanei.
      Contestatara a solicitat anularea procesului-verbal cu privire la contravenţie și decizia de 
sancționare contravențională ca fiind ilegale.   
   În ședința de judecată agentul constatator din cadrul Inspectoratului de Poliție Sîngerei nu 
s-a prezentat, fiind citat legal. Prin cererea depusă de către șeful adjunct al IP Sângerei Radu 
Daraban a solicitat examinarea cauzei în lipsa agentului constatator, cu anexarea referinței cu 
probele prin care își argumentează poziția în care au pledat pentru respingerea contestației ca 
fiind neîntemeiată, cu menținerea fără modificări a actelor contestate.  
   Drept urmare, instanța în temeiul art.455 Cod contravențional a dispus examinarea cauzei 
în lipsa agentului constatator. 
   În ședinţa de judecată, petentul Bulhac Petru  a susținut contestația și a solicitat admiterea 
acesteia din motivele invocate, declarănd că nu este vinovată de comiterea faptei incriminate, nu 
are nici o legătură cu careva partid politic, n-a primit bani și n-a promis la nimeni susținere la 
alegeri pentru bani.
      Examinând actele și lucrările dosarului prin prisma motivelor invocate în contestație, 
verificând procesul-verbal de constatare și de sancţionare a contravenţiei în baza căruia a fost 
aplicată sancţiunea, instanţa reţine următoarele. 
 Procesul-verbal cu privire la contravenție și a deciziei de sancționare seria nr. MAI06 556645 
din 07.08..2025, au fost întocmite în absența lui Bulhac Petru, copia procesului-verbal fiindu-i remisă 
prin intermediul întreprinderii Poștei Moldovei, fiind recepționată conform declarațiilor ultimului la 
data de 23.10.2025, în confirmare anexând plicul cu ștampila oficiului postal, iar contestația a fost 
depusă la Inspectoratul de poliție Sângerei la 04.11.2025, respectiv, instanța statuează că contestația a 
fost depusă de către petiționar cu respectarea termenului de 15 zile din momentul aducerii la 
cunoștință a actului de sancționare, reieșind din prevederile art.448 alin. (1) din Codul 
contravențional.
 Instanța reține că, în conformitate cu art. 5 alin. (1) Cod contravenţional, nimeni nu poate 
fi declarat vinovat de săvârşirea unei contravenţii, nici supus sancţiunii contravenţionale decât în 
conformitate cu legea contravenţională.
 În conformitate cu art. 7 Cod contravențional, persoana poate fi sancţionată numai pentru 
contravenţia în a cărei privinţă este dovedită vinovăţia sa, cu respectarea normelor prezentului 
cod.    
 Potrivit art. 375 alin. (1) Cod contravențional, persoana acuzată de săvârşirea unei 
contravenţii se consideră nevinovată atâta timp cât vinovăţia sa nu este dovedită în modul 
prevăzut de prezentul cod. 
 Instanța notează că, în jurisprudența sa Curtea Constituțională a Republicii Moldova a 
reiterat că articolul 20 din Constituţie, care reglementează dreptul de acces liber la justiţie, îşi 
găseşte corespondenţa în dispozițiile articolului 6§1 din Convenţia Europeană a Drepturilor 
Omului. Astfel, articolul 20 din Constituţie are acelaşi câmp de aplicare ca dreptul la un proces 
echitabil garantat de Convenție (a se vedea HCC nr. 2 din 23 ianuarie 2020, § 28). Dosar nr. 5r-
199/2025 (PIGD: 4-25061013-51-5r-05052025).
 Curtea Europeană a Drepturilor Omului (în continuare CtEDO) a constatat că sfera 
definită ca „contravențională” în sistemul de drept al Rusiei și în alte sisteme similare cuprinde 
anumite infracțiuni care au o conotație penală, dar sunt prea banale pentru a fi reglementate de 
dreptul și procedura penală (a se vedea cauza Sergey Zolotukhin c. Federației Ruse nr. 14939/03, 
§ 54, 10 Februarie 2009, Menesheva c. Rusiei, nr. 59261/00, § 96, ECHR 2006...; Galstyan c. 
Armeniei, nr. 26986/03, § 57, 15 noiembrie 2007 și Ziliberberg c. Moldovei, nr. 61821/00, §§ 
32-35, 1 februarie 2005). 
 Astfel, învinuirea de săvârşirea unei contravenţii echivalează cu o acuzaţie în materie 
penală, în sensul art. 6 CEDO (a se vedea Hotărîrea CtEDO Ziliberberg vs. Moldova din 1 
februarie 2005 § 29-35, Hotărârea CtEDO Guţu vs. Moldova din 7 iunie 2007 § 51). 
 În sensul jurisprudenţei CtEDO (Hotărârea din 19 decembrie 1989 Kamasinski v. 
Austria, § 79), rechizitoriul (procesul-verbal cu privirea la contravenție în procesul 
contravențional) joacă un rol crucial în procesul penal (contravențional) şi din momentul 
elaborării acestuia inculpaţii (persoanele în privința cărora a fost pornit proces contravențional) 
sunt în mod oficial înştiinţaţi cu privire la aspectele de fapt şi de drept ale acuzaţiilor ce li se 
aduc cu consemnarea acestui fapt în documente anexate la dosarul penal (contravențional) de 
care este responsabil acuzatorul de stat (agentul constatator). 
 În jurisprudența sa (Hotărârea Adrian Constantin vs. România din 12 aprilie 2011), 
CtEDO a statuat următoarele: „[…], Curtea reaminteşte că echitatea unei proceduri se apreciază 
în raport cu ansamblul acesteia. Dispoziţiile art. 6 § 3 exprimă necesitatea acordării unei atenţii 
deosebite notificării „acuzaţiei” aduse persoanei în cauză. Actul sesizării joacă un rol 
determinant în urmărirea penală: după notificare, persoana pusă trimisă în judecată este oficial 
înştiinţată în scris cu privire la temeiul legal şi factual al acuzaţiilor care i se aduc. Art. 6 § 3 lit. 
a) îi recunoaşte acuzatului dreptul de a fi informat nu doar cu privire la cauza acuzaţiei, adică la 
faptele materiale de care este acuzat şi pe care se bazează acuzaţia, dar şi încadrarea juridică a 
faptelor, şi aceasta în mod detaliat [Pélissier şi Sassi împotriva Franţei (MC), nr. 25444/94, pct. 
51, CEDO 1999-II]. 
 Sfera de aplicare a acestei dispoziţii trebuie apreciată, în special, în lumina celui mai 
general drept la un proces echitabil garantat la art. 6 § 1 din convenţie. În materie penală, o 
informare precisă şi completă cu privire la acuzaţiile aduse unui acuzat, şi deci cu privire la 
încadrarea juridică pe care instanţa o poate reţine împotriva sa, este o condiţie esenţială a 
echităţii procedurii. Dispoziţiile art. 6 § 3 lit. a) nu impun nicio formă deosebită de informare a 
acuzatului cu privire la natura şi cauza acuzaţiei care i se aduce. În sfârşit, există o legătură între 
lit. a) şi b) de la art. 6 § 3, iar dreptul de a fi informat cu privire la natura şi cauza acuzaţiei 
trebuie analizat în lumina dreptului acuzatului de a-şi pregăti apărarea (Pélissier şi Sassi, citată 
anterior, pct. 52-54)”        
Ținând cont de faptul că standardele CtEDO în materie penală sunt aplicabile și în sfera 
definită „contravențională” în sistemul de drept al Republicii Moldova, instanța notează că 
procesul-verbal cu privire la contravenție are o importanță deosebită în procesul contravențional, 
acesta fiind actul prin care persoanei în privința căreia a fost pornit proces contravențional i se 
aduce la cunoștință în mod oficial aspectele de fapt şi de drept ale acuzaţiilor ce i se aduc și 
încadrarea juridică a faptei sale. 
 În baza principiului contradictorialităţii în procesul penal, principiu unanim recunoscut şi 
susţinut de jurisprudenţa Curţii Europene pentru Drepturile Omului, sarcina probaţiunii în 
şedinţele de judecată îi revine acuzatorului de stat, fiindcă funcţia acuzării este pusă pe seama 
procurorului (agentului constatator în procesul contravențional). Curtea Europeană pentru 
Drepturile Omului, în hotărârea Capeau contra Belgiei din 13 ianuarie 2005, a constatat că în 
domeniul penal problema administrării probelor trebuie să fie abordată din punctul de vedere al 
articolului 6 § 2 şi este obligatoriu, inter alia, ca sarcina de a prezenta probe să-i revină acuzării. 
 Instanța constată că, reieșind din practica CtEDO și a normele legale naționale, 
învinuirea adusă persoanei în comiterea unei contravenții, este echivalentă cu o acuzație în 
materie penală și, din acest motiv, în procesul contravențional persoanei urmează ai fi respectate 
toate garanțiile ce rezultă din dreptul la un proces echitabil. 
 Faptul dat impune inclusiv obligația părții acuzării (în prezenta cauză a agentului 
constatator) de a confirma prin probe pertinente și concludente toate circumstanțele importante 
pentru calificarea faptei reținute ca fiind comisă de persoana în a cărei privință a fost pornit un 
proces contravențional. 
 În conformitate cu art. 458 alin. (1) lit. a) Cod contravenţional, examinând cauza 
contravenţională, instanţa de judecată este obligată să determine caracterul veridic al 
contravenţiei imputate. 
 După cum rezultă din procesul-verbal cu privire la contravenție, agentul constatator a reținut 
că numita Bulhac Petru, în perioada lunii 07.10-14.10.2024, aflăndu-se în s. Coșcodeni raionul 
Sângerei, a pretins și a acceptat instalarea în telefonul mobil personal a aplicației PSB din 
Federația Rusă pentru ulterioara recepționare a mijloacelor financiare în vederea exercitării sau 
neexercitării dreptului de vot în cadrul  alegerilor prezidențiale și referendumului din 20.10.2024, 
prin ce a comis o contravenție prevăzută de art. 47/1 alin. (1) Cod contravențional. 
 Instanța notează că, în conformitate cu art. 47/1 alin. (1) Cod contravenţional, constituie 
componență de contravenție - pretinderea, acceptarea sau primirea, personal sau prin mijlocitor, 
de către un alegător a bunurilor, serviciilor, privilegiilor sau avantajelor sub orice formă, care nu 
i se cuvin, pentru sine sau pentru o altă persoană, în scopul exercitării sau al neexercitării unor 
drepturi electorale în cadrul alegerilor, inclusiv al alegerilor regionale, dacă fapta nu constituie 
infracţiune. 
 În sensul art. 47/1 alin. (1) Cod contravenţional, latura obiectivă a contravenției de 
corupere electorală pasivă constă în fapta prejudiciabilă exprimată doar prin acţiune, care în 
varianta sa tip vizează în mod alternativ următoarele modalităţi normative: 1) pretinderea de 
bunuri, servicii, privilegii sau avantaje sub orice formă, ce nu i se cuvin coruptului; 2) acceptarea 
de bunuri, servicii, privilegii sau avantaje sub orice formă, ce nu i se cuvin coruptului; 3) 
primirea de bunuri, servicii, privilegii sau avantaje sub orice formă, ce nu i se cuvin coruptului. 
Pretinderea constă într-o cerere, solicitare insistentă ori într-o pretenţie vizând obiectul 
remunerării ilicite, care se poate manifesta verbal, în scris sau în formă concludentă, fiind 
inteligibilă pentru cel căruia i se adresează, indiferent dacă a fost satisfăcută sau nu. În cazul 
pretinderii, iniţiativa aparţine în exclusivitate alegătorului. Indiferent dacă este expresă sau 
aluzivă, pretinderea remuneraţiei ilicite trebuie să fie univocă, manifestând intenţia alegătorului 
de a condiţiona de ea conduita legată de exercitarea sau neexercitarea unor drepturi electorale în 
cadrul alegerilor. 
Acceptarea presupune consimţirea sau aprobarea expresă sau tacită de către corupt a 
obiectului remuneraţiei ilicite etalat de către corupător. În ipoteza acceptării, iniţiativa aparţine în 
exclusivitate corupătorului. Astfel, acceptarea presupune realizarea unor acţiuni cu caracter 
bilateral, corelativ. Sub aspect cronologic, acceptarea întotdeauna urmează unei acţiuni săvîrşite 
din partea corupătorului. În sensul art. 47/1 alin.(1) Cod contravențional, acceptarea se poate 
manifesta alternativ, prin acceptarea de bunuri, servicii, privilegii sau avantaje, sub orice formă, 
ce nu i se cuvin coruptului - consimţirea de către corupt a dării de către corupător de bunuri, 
servicii, privilegii sau avantaje sub orice formă, ce nu i se cuvin coruptului.
 Primirea înseamnă luarea în posesie, obţinerea, încasare de bunuri, servicii, privilegii sau 
avantaje sub orice formă, ce nu i se cuvin coruptului de la corupător (sau de la un terţ ce 
acţionează în numele acestuia) şi nu se limitează neapărat la preluarea manuală de către corupt a 
obiectului remuneraţiei ilicite. Primirea poate fi realizată şi prin lăsarea bunurilor ce constituie 
remuneraţia ilicită într-un loc indicat de către corupător, de unde se vor putea prelua oricând de 
către corupt. În cazul modalităţii de primire, iniţiativa aparţine corupătorului şi în mod 
obligatoriu constituie un act bilateral; or, primirea implică inevitabil darea de către corupător a 
remuneraţiei ilicite. Pentru a fi în prezenţa modalităţii de primire, luarea în posesie, obţinerea, 
încasarea remuneraţiei ilicite trebuie să fie spontană. Spontaneitatea presupune fie o relativă 
concomitenţă între acceptarea propunerii şi primire, fie inexistenţa între acceptarea propunerii şi 
primirea remuneraţiei ilicite a unui interval de timp, care să permită ca acceptarea să se 
evidenţieze în calitate de modalitate normativă a faptei prejudiciabile. În lipsa unei concomitenţe 
dintre acceptare şi primire, primirea se consideră fapt epuizat. În această ipoteză, contravenția se 
consideră consumată din momentul: - acceptării de bunuri, servicii, privilegii sau avantaje sub 
orice formă, ce nu i se cuvin coruptului; - acceptării ofertei ori promisiunii de bunuri, servicii, 
privilegii sau avantaje sub orice formă, ce nu i se cuvin coruptului. Primirea poate avea loc până 
ori după acordarea serviciului solicitat, dar cu condiţia că a fost în prealabil acceptată. 
 Raportând aspectele indicate în conținutul procesului-verbal cu privire la contravenție la 
componența de contravenție prevăzută de 47/1 alin. (1) Cod contravențional, instanța sesizează 
că de facto agentul constatator a reprodus parțial norma contravențională, fără a specifica prin ce 
s-a materializat in concreto fapta (acțiunea prejudiciabilă) care ar fi fost săvârșită de Bulhac 
Petru. 
            Instanța notează că la materialele cauzei contravenționale agentul constatator a prezentat 
în calitate de probă:
-         Procesul-verbal cu privire la contravenţie cu seria/nr. MAI06 493356 din 
11.04.2025;
-       Decizia Șefului adjunct secție Securitate publică a IP Sângerei Marcel Ionesii din 
09.04.2025 cu privire la pornirea procedurii contravenționale RAP01 462154 cu nr.62;
-       încheierea din 01.04.2025, emisă de Judecătoria Chișinău, sediul Ciocana, prin care 
s-a dispus autorizarea utilizării datelor obținute în urma efectuării măsurilor speciale de 
investigație din cauza penală nr. 2023970322, în cauza contravențională RAP 01533516, și 
anume a următoarelor acte: - Ordonanța procurorului delegat în Procuratura Anticorupție, 
Cristina Carajeleascov, din 22.10.2024, emisă în cadrul cauzei penale nr. 2023970322, prin 
care s-a dispus efectuarea măsurilor speciale de investigație, constând în colectarea de 
informații de la furnizorii de servicii de comunicații electronice, în special cu privire la aplicația 
mobilă cu identificatorul „PSB” din Federația Rusă, aparținând Băncii Comerciale 
Promsviazibank, pentru perioada 01.01.2024 – până la momentul executării încheierii; - 
Încheierea și mandatul judecătoresc de instrucție emis de Judecătoria Chișinău, sediul Ciocana, 
la 22.10.2024, cu nr. 13-7922/2024, prin care se autorizează efectuarea măsurilor speciale de 
investigație privind colectarea de informații de la furnizorii de servicii electronice pentru 
aceeași perioadă; - Procesul-verbal privind consemnarea măsurilor speciale de investigație – 
colectarea informației de la furnizorii de servicii de comunicații electronice, întocmit la 6 
.11.2024, cu anexă - purtător material de informații pe suport optic de tip DVD-R, conținând 
rezultatele obținute de la furnizorul de telefonie mobilă SA „Moldcell”; - Ordonanța 
procurorului delegat în Procuratura Anticorupție, Cristina Carajeleascov, din 08.11.2024, prin 
care se apreciază pertinența rezultatelor obținute prin măsura specială de investigație – 
colectarea informațiilor privind aplicația mobilă PSB, pentru perioada 01.01.2024 – 
22.10.2024, de la operatorul SA „Moldcell”;
-       ordonanța din 19 noiembrie 2024, emisă de procurorul delegat din cadrul 
Procuraturii Anticorupție, Cristina Carajeleascov, prin care se dispune efectuarea măsurii 
speciale de investigare identificarea abonatului sau a utilizatorului unei rețele de comunicații 
electronice de la furnizorul de servicii și comunicații electronice SA”Moldcell”;
-       ordonanța din 11 decembrie 2024, emisă de procurorul delegat din cadrul 
Procuraturii Anticorupție, Cristina Carajeleascov, privind aprecierea pertinenței rezultatelor 
măsurii speciale de investigații identificarea abonatului sau a utilizatorului unei rețele de 
comunicații electronice de la furnizorul de servicii și comunicații electronice SA”Moldcell”
-       ordonanța procurorului delegat în Procuratura Anticorupție, Cristina Carajeleascov, 
din 22.10.2024, emisă în cadrul cauzei penale nr. 2023970322, prin care s-a dispus efectuarea 
măsurilor speciale de investigație, constând în colectarea de informații de la furnizorii de 
servicii de comunicații electronice, în special cu privire la aplicația mobilă cu identificatorul 
„PSB” din Federația Rusă, aparținând Băncii Comerciale Promsviazibank, pentru perioada 1 
ianuarie 2024 – până la momentul executării; 
-       ordonanța procurorului delegat în Procuratura Anticorupție, Cristina Carajeleascov, 
din 08.11.2024, prin care se apreciază pertinența rezultatelor obținute prin măsura specială de 
investigație – colectarea informațiilor privind aplicația mobilă PSB, pentru perioada 1 ianuarie 
– 22 octombrie 2024, de la operatorul SA „Moldcell”. Totodată, se dispune amânarea 
informării persoanei supuse acestei măsuri, până la finalizarea urmăririi penale; 
-       încheierea Judecătoriei Chișinău, sediul Ciocana, din 22 octombrie 2024, prin care s-
a autorizat efectuarea măsurii speciale de investigație: colectarea de informații de la furnizorii 
de servicii de comunicații electronice – SA „Moldcell”, privind aplicația mobilă cu 
identificatorul PSB ce aparține Băncii Comerciale Promsviazibank din Federația Rusă, precum 
și mandatul judecătoresc aferent acestei încheieri; 
-       raportul de analiză informational-criminală;
 În acest context, instanța notează că, în conformitate cu art. 425 alin. (1) și alin. (2) Cod 
contravențional, pobele sînt elemente de fapt, dobîndite în modul stabilit de prezentul cod, care 
servesc la constatarea existenţei sau inexistenţei contravenţiei, la identificarea făptuitorului, la 
constatarea vinovăţiei şi la cunoaşterea altor circumstanţe importante pentru justa soluţionare a 
cauzei. 
În calitate de probe se admit elementele de fapt constatate prin intermediul următoarelor 
mijloace: procesul-verbal cu privire la contravenţie, procesul-verbal de ridicare a obiectelor şi 
documentelor, procesul-verbal de percheziţie, procesul-verbal privind cercetarea la faţa locului, 
procesele-verbale privind alte acţiuni procesuale efectuate în conformitate cu prezentul cod, 
explicaţiile persoanei în a cărei privinţă a fost pornit proces contravenţional, declaraţiile victimei, 
ale martorilor, înscrisurile, înregistrările audio sau video, fotografiile, corpurile delicte, obiectele 
şi documentele ridicate, constatările tehnico-ştiinţifice şi medico-legale, raportul de expertiză.  
Probele pot fi dobândite, prelucrate, păstrate şi prezentate ca documentaţie pe suport de 
hârtie sau în formă electronică ori cu convertirea documentaţiei respective într-un format 
electronic uşor accesibil, inclusiv cu utilizarea semnăturii electronice simple. 
În conformitate cu art. 94 alin. (4) Cod de procedură penală, plângerile depuse în cursul 
procesului şi hotărîrile procesuale adoptate nu constituie probe ale vreunor circumstanţe care au 
importanţă în cauza respectivă, ele fiind doar o dovadă a faptului că a fost depusă o plîngere şi a 
fost adoptată o hotărîre. 
 Față de cele ce preced, instanța notează că scrisorile de însoțire, rapoartele, încheierea și 
mandatul judecătorului de instrucție nu constituie probe ale vreunor circumstanţe care au 
importanţă în cauza respectivă, ele fiind doar o dovadă a faptului că a fost adoptată o hotărâre. În 
speță, încheierea Judecătoriei Chișinău (sediul Ciocana) nr. 13-2236/2025 din data de 01 aprilie 
2025 și mandatul eliberat în temeiul încheierii respective, este doar dovada faptului că s-a 
autorizat folosirea datelor obținute în urma măsurilor speciale de investigație din cauza penală 
2023970322 în cauza contravențională RAP01 533516 și nu dovada faptului că s-au constatat 
niște aspecte de fapt indicate în conținutul lor. 
Mai mult decât atât, în actele respective nu se face nicio referire la fapte pretins a fi 
săvârșite de Bulhac Petru. Prin urmare, instanța respinge afirmațiile agentului constatator că în 
cadrul unei cauze penale ar fost constatate aspecte de fapt care ar fi incriminat-o pe numita 
Bulhac Petru, or nimic din actele respective nu impun aceste concluzii. 
Mai mult decât atât, actele organului de urmărire penală și judecătorului de instrucție 
(încheiere, mandat) nu pot fi considerate probe în sensul art. 94 alin. (4) Cod de procedură 
penală.   
La fel, nu există niciun act (sentință, decizie, ordonanța de încetare a urmăririi penale) 
opozabil numitei Bulhac Petru prin care ar fi constatat fapta și/sau alte circumstanțe imputabile 
dânsei. 
 Așadar, instanța notează că singurul mijloc material de probă administrat de agentul 
constatator (administrarea căreia în general ridică mai multe probleme, în condițiile în care 
folosirea datelor obținute în urma măsurilor speciale de investigație din cauza penală 
2023970322 în cauza contravențională RAP01 462154 cu nr.62, nefiind clar dacă aceasta cauză 
are numărul respectiv sau dacă este disjungată din cauza respectivă, deoarece nu există nicio 
informație în sensul respectiv) este informația despre extrasul de identificarea a abonatului de la 
furnizorii de servicii, nefiind clar cum a fost administrată înscrisul respectiv în condițiile în care 
în materialele cauzei nu este prezent procesul-verbal privind consemnarea măsurii speciale de 
investigație „Identificarea Abonatului sau utilizatorului unei rețele de comunicații electronice”. 
În absența, unui act procedural din care ar rezulta că prezenta cauză este disjungată din 
cauza contravențională RAP01 533516, în general utilizarea datelor rezultate din efectuarea 
măsurii speciale de investigație „Identificarea Abonatului sau utilizatorului unei rețele de 
comunicații electronice” în prezenta cauză este ilegală, în condițiile în care în conformitate cu 
art. 136 alin. (7) Cod de procedură penală, judecătorul de instrucţie poate dispune, la demersul 
procurorului, prin încheiere motivată, folosirea rezultatelor obţinute în urma efectuării unei 
măsuri speciale de investigaţii dintr-o cauză penală într-o altă cauză penală sau contravenţională, 
însă din actele prezentate nu rezultă că judecătorul de instrucție a autorizat utilizarea rezultatele 
obţinute în urma efectuării unei măsuri speciale de investigaţii anume în această cauză. 
Prin urmare, utilizarea datelor referitoare la convorbirile numitei Bulhac Petru este 
contrară prevederilor art. 8 CEDO, întrucât încalcă dreptul dânsei la secretul corespondenței, 
ingerința nefiind prevăzută de lege, fiind contrară prevederilor art. 136 alin. (7) Cod de 
procedură penală. 
 Subsidiar, este adevărat că în ședința de judecată agentul constatator a prezentat un 
extras de la compania de telefonie „Moldtelecom”, din care rezultă că pe un număr de telefon 
mobil, înregistrat pe numele lui Bulhac Petru, au fost recepționate mai multe mesaje. Totuși, în 
lipsa procesului-verbal privind consemnarea măsurii speciale de investigație „Identificarea 
Abonatului sau utilizatorului unei rețele de comunicații electronice”, este imposibil de constatat 
dacă informația respectivă a fost obținută în rezultatul măsurii speciale de investigație respective. 
 Mai mult decât atât, din extrasul de la compania de telefonie „Moldtelecom”, rezultă că 
pe un număr de telefon mobil, înregistrat pe numele lui Bulhac Petru, au fost recepționate mai 
multe mesaje de la „PSB”, nefiind clar și nefiind stabilit conținutul mesajelor respective. 
 Totuși, agentul constatator i-a incriminat numitei Bulhac Petru săvârșirea contravenției 
prevăzute de art. 471 alin. (1) Cod contravențional, în modalitatea ei normativă de „acceptare”, 
or acceptare implică inevitabil consimţirea sau aprobarea expresă sau tacită de către corupt a 
obiectului remuneraţiei ilicite etalat de către corupător, fapt ce nu rezultă din mijlocul de probă 
respectiv, chiar dacă admisibilitatea acesteia era îndoielnică, iar agentul constatator și-a întemeiat 
constatările exclusivitate pe informația despre mesajele recepționate, conținutul cărora nu îi este 
cunoscut. Nimic nu indică faptul că Bulhac Petru ar fi întreprins acțiuni pentru a-și exterioriza 
disponibilitatea de a accepta sume bănești, or mesajele respective în general puteau fi 
recepționate fără acordul său. 
Instanța a sesizată că în opinia agentului constatator, simplul fapt că numita Bulhac Petru 
a recepționat mesajele respective care au legătură cu „PSB”, a fost suficientă pentru constatarea 
faptei. Instanța apreciază critic o astfel de abordare, or eventuala instalare a aplicației, dacă 
aceasta în general a avut loc, și recepționarea unor mesaje ce au legătură cu aceasta persoană, nu 
este ilegală. Faptul că aplicația respectivă ar fi fost utilizată pentru coruperea alegătorilor este 
important, dar nu decisiv. Important este faptul dacă există alte probe că în acest caz a fost 
utilizată în același scop, însă astfel de probe nu au fost administrate. Nu există nicio probă că 
aplicația respectivă a fost creată anume pentru a fi utilizată pentru implementare unui mecanism 
de corupere electorală și că a fost utilizată în exclusivitate în acest scop. 
 În cauza DEMİRHAN AND OTHERS v. TÜRKİYE, care prezintă particularități 
similare cu prezenta cauză, legate în esență de condamnări bazate în exclusivitate pe utilizarea 
unei aplicații mobile, CtEDO a reținut faptul că toți reclamanții au fost identificați ca utilizatori 
ai aplicației ByLock și că instanțele interne au considerat, în mod uniform, că simpla utilizare a 
acestei aplicații este suficientă pentru a demonstra apartenența la organizația FETÖ/PDY, fără a 
analiza conținutul mesajelor sau legăturile ierarhice ale utilizatorilor. 
Curtea a subliniat că situația care a condus la constatarea încălcării articolelor 7 și 6 § 1 a 
rezultat dintr-o problemă sistemică ce afectează un număr mare de persoane și care necesită 
soluționare la nivel național. În urma hotărârii Yüksel Yalçınkaya, Curtea a notificat deja 
Guvernul turc cu privire la 5.000 de cereri similare, inclusiv cele din prezenta cauză, iar mii de 
cereri continuă să se acumuleze pe rolul Curții.
 Curtea concluzionează că a avut loc o încălcare a articolelor 7 și 6 § 1 din Convenție în 
faptele cauzei de față (ibid., §§ 272 și 356). 
Curtea a subliniat că concluzia sa în această privință nu rezultă dintr-o indiferență față de 
faptele specifice ale fiecărei cereri, așa cum sugerează, ci este mai degrabă o consecință directă a 
abordării categorice a instanțelor naționale cu privire la utilizarea ByLock, care a condus la 
constatarea încălcărilor articolelor 7 și 6 § 1 în cauza Yüksel Yalçınkaya (citată mai sus, §§ 272 
și, respectiv, 356). 
Astfel, în cauza Yüksel Yalçınkaya împotriva Turciei (Hotărârea din 26.09.2023) Curtea 
a subliniat că nu este suficient, în sensul articolului 7, ca o infracțiune să fie clar prevăzută în 
dreptul intern. Nerespectarea de către instanțele naționale a legii relevante sau o interpretare și 
aplicare nerezonabilă a acesteia într-un caz particular ar putea, în sine, să aducă atingere 
articolului 7. Cerința ca infracțiunile penale să fie strict definite de lege ar fi zădărnicită dacă 
instanțele naționale ar eluda legea în interpretarea și aplicarea acesteia la faptele specifice ale 
unei cauze. 
Curtea a recunoscut că ByLock nu era o aplicație comercială obișnuită de mesagerie și că 
utilizarea sa putea sugera, la prima vedere, un fel de legătură cu mișcarea Gülen. Cu toate 
acestea, actul sancționat în temeiul articolului 314 § 2 nu era o simplă legătură cu o presupusă 
rețea criminală, ci apartenența la o organizație teroristă armată, în măsura în care o astfel de 
apartenență a fost stabilită pe baza elementelor constitutive – obiective și subiective – prevăzute 
de lege.   
Condamnarea reclamantului a rezultat din presupusa utilizare a aplicației ByLock; toate 
elementele constitutive ale infracțiunii relevante au fost considerate a fi manifestate prin această 
presupusă utilizare, care a fost considerată suficientă în sine pentru a stabili apartenența sa la o 
organizație teroristă armată și, în special, legătura psihică necesară care să permită stabilirea 
răspunderii sale penale personale. Desigur, evaluarea relevanței sau a ponderii acordate unei 
anumite probe nu era, în principiu, de competența Curții în temeiul articolului 7. Cu toate 
acestea, dincolo de valoarea sa probatorie, constatarea privind utilizarea ByLock a înlocuit 
efectiv o constatare individualizată privind prezența elementelor materiale și psihice constitutive 
ale infracțiunii, ocolind astfel cerințele articolului 314 § 2 – astfel cum a fost interpretat chiar de 
Curtea de Casație din Turcia – contrar principiului legalității și aducând problema sub incidența 
articolului 7. Celelalte acte care i-au fost atribuite reclamantului – și anume utilizarea unui cont 
la Bank Asya și apartenența la un sindicat și la o asociație – au servit doar ca sursă de coroborare 
și au avut o influență foarte limitată asupra rezultatului procedurii. 
Deși utilizarea ByLock nu era nici incriminată, nici nu făcea parte, din punct de vedere 
tehnic, din actus reus -ul infracțiunii în litigiu, interpretarea instanțelor naționale a avut în 
practică efectul de a echivala simpla utilizare a ByLock cu apartenența conștientă și de bunăvoie 
la o organizație teroristă armată. Faptul că condamnarea reclamantului a fost obținută fără a se 
stabili în mod corespunzător prezența tuturor elementelor constitutive ale infracțiunii (inclusiv 
intenția necesară) într-un mod individualizat nu era doar incompatibilă cu esența infracțiunii în 
cauză, ci și ireconciliabilă cu dreptul unui individ, în temeiul articolului 7, de a nu fi pedepsit 
fără existența unei legături psihice prin care s-ar putea stabili un element de răspundere 
personală. 
Interpretarea extensivă și imprevizibilă a legii de către instanțele naționale a avut ca efect 
atribuirea unei răspunderi obiective utilizatorilor ByLock, abătându-se de la cerințele clar 
stabilite în dreptul intern și încălcând obiectul și scopul articolului 7 de a oferi garanții eficiente 
împotriva urmăririi penale, condamnărilor și pedepselor arbitrare.
Această abordare a condus la riscul unor condamnări automate, contrar principiului 
legalității prevăzut de Articolul 7 CEDO. În plus, instanțele interne nu au pus în aplicare garanții 
adecvate pentru ca reclamanții să poată contesta eficient probele, iar dreptul lor la apărare a fost 
astfel afectat. Chiar dacă rapoartele ByLock au fost puse la dispoziția reclamanților, acest lucru 
nu a fost suficient pentru a asigura un proces echitabil, iar tăcerea instanțelor asupra aspectelor 
esențiale ale cazului a ridicat îngrijorări serioase privind corectitudinea procedurilor. Problema 
constatată nu reprezintă un incident izolat, ci un defect sistemic, capabil să afecteze un număr 
mare de persoane, iar contextul excepțional invocat de Guvernul turc după tentativa de lovitură 
de stat din 2016 nu justifică restrângerea dreptului la un proces echitabil în sensul Articolului 15 
CEDO. În aceste condiții, Curtea confirmă încălcarea Articolului 6 §1 și Articolului 7 CEDO 
prin procedura urmată de instanțele interne. 
 În acest context, instanța notează că agentul constatator a constatat fapta indicată în 
procesul-verbal cu privire la contravenție în baza unui pure speculații și în exclusivitate pe 
presupuneri că aplicația „PSB”, dacă a fost instalată, a fost utilizată în scopul coruperii electorale 
și că mesajele respective conțineau informații referitoare la acceptarea mijloacelor bănești de 
către Bulhac Petru, în condițiile în care conținutul mesajelor respective nu este cunoscut sau cel 
puțin nu rezultă din probele prezentate. Această abordare poate genera, în mod uniform, 
raționamentul că simpla utilizare a acestei aplicații sau recepționarea unor mesaje fără instalarea 
aplicației este suficientă pentru a demonstra fapta de corupere electorală și poate conduce la 
riscul unor condamnări automate, contrar principiului legalității prevăzut de Articolul 7 CEDO. 
Problema constatată nu reprezintă un incident izolat, ci un defect sistemic, capabil să afecteze un 
număr mare de persoane, având în vedere numărul mare de cauze de acest gen aflate pe rolul 
instanțelor, iar gravitatea fenomenului nu justifică restrângerea dreptului la un proces echitabil. 
 În conformitate cu art. 375 alin. (1)-(3) Cod contravențional, persoana acuzată de 
săvîrşirea unei contravenţii se consideră nevinovată atîta timp cît vinovăţia sa nu este dovedită în 
modul prevăzut de prezentul cod. Nimeni nu este obligat să dovedească nevinovăţia sa. 
Concluziile despre vinovăţia persoanei în săvîrşirea contravenţiei nu pot fi întemeiate pe 
presupuneri. Toate dubiile în probarea învinuirii care nu pot fi înlăturate în condiţiile prezentului 
cod se interpretează în favoarea persoanei în a cărei privinţă a fost pornit proces contravenţional. 
      Sintetizând cele expuse, instanța notează că nu a fost administrată nicio probă legală din 
care ar rezulta că numita Bulhac Petru, în perioada lunii august 2024, aflăndu-se în s. Rădoaia 
raionul Sângerei, a acceptat personal de la reprezentanții Blocului Victoria-Pobeda instalarea în 
telefonul mobil a aplicației PSB Bank din Federația Rusă, cu ulterioara recepționare a 
mijloacelor bănești în scopul votării în favoarea unui candidat la care i se va indica la alegerile 
prezidențiale din 20.10.2024, că această acceptare ar fi fost anume în scopul exercitării unor 
drepturi electorale în cadrul alegerilor, învinuirea formulată purtând un caracter stereotipic, care 
nu reflectă aspectele fapt avute în vedere in concreto de agentul constatator. 
 Instanța notează că indicarea circumstanțelor de fapt din care să fie clar cine este persona 
care a corupt alegătorul (stabilirea persoanei care a propus și/sau remis suma de bani poate face 
claritate de suma de bani i s-a cuvenit sau nu alegătorului), care a fost acea sumă de bani, în ce 
valută a fost acceptată/primită, care a fost acele drepturi electorale pe care trebuia să le exercite 
Bulhac Petru în schimbul sumei de bani primite, este imperios necesară, deoarece trebuie să fie 
stabilit in concreto prin ce s-a materializat fapta contravenţională și circumstanţele cauzei care au 
importanţă pentru stabilirea faptelor şi consecinţelor lor juridice. 
 Respectiv, instanței de judecată îi este complet neclar în baza căror probe admisibile 
agentul constatator a reținut faptele indicate în procesul-verbal cu privire la contravenție, în 
condițiile în care este evident că dânsul nu putea constatat fapta respectivă ex propriis sensibus.     
Ajungând în acest punct de reflecție, instanța constată că procesul-verbal cu privire la 
contravenție nu conține fapte și circumstanțe esențiale imperios necesare, care au importanţă 
pentru stabilirea faptelor şi consecinţelor lor juridice, în contextul formulării unei învinuiri în 
temeiul art. 47/1 alin. (1) Cod contravențional. 
 Neindicarea faptei contravenționale in concreto și în materialitatea sa, reprezintă o 
violare a dreptului persoanei în privința căreia a fost pornit proces contravențional de a fi 
informată în mod detaliat cu privire la natura şi cauza acuzaţiei aduse împotriva sa, drept garantat 
de art. 6§3 lit. a) CEDO. 
           Nerespectarea acestor prevederi legale din partea agentului, nu numai afectează dreptul 
persoanei la un process echitabil și la o apărare eficientă, ce și determină necorespunderea 
actului procesual celor trei criterii de calitate: claritate, previzibilitate și accesibilitate.  
În lipsa unor probe suficiente, legale și concludente, temeinicia procesului-verbal nu poate 
fi susținută fără a încălca principiul prezumției de nevinovăție. Conform prevederilor art. 375 din 
Codul contravențional, persoana acuzată de săvârșirea unei contravenții se consideră nevinovată 
atâta timp cât vinovăția sa nu este dovedită în modul prevăzut de prezentul cod. 
Nimeni nu este obligat să dovedească nevinovăția sa, iar concluziile despre vinovăția 
persoanei nu pot fi întemeiate pe presupuneri. Toate dubiile în probarea învinuirii care nu pot fi 
înlăturate în condițiile prezentului cod se interpretează în favoarea persoanei în a cărei privință a 
fost pornit procesul contravențional.
Astfel, noțiunea de vinovăție trebuie analizată exclusiv prin prisma principiului prezumției 
de nevinovăție, în condițiile în care dreptul contravențional, potrivit jurisprudenței constante a 
Curții Europene pentru Drepturile Omului, se încadrează în sfera noțiunii de „acuzație în materie 
penală” și beneficiază, prin urmare, de aceleași garanții fundamentale. 
În concluzie, în cazul dedus judecății, Bulhac Petru, nu era obligat să-și probeze 
nevinovăția. Dimpotrivă, sarcina probei revenea agentului constatator, care, însă, nu a 
administrat suficiente dovezi legale și convingătoare pentru a susține învinuirea. Simpla 
întocmire a unui proces-verbal contravențional nu este suficientă pentru ca instanța să stabilească 
vinovăția unei persoane în lipsa unui probatoriu adecvat. 
În ordinea respectivă, instanţa ține cont de dispoziţiile art. 461 alin. (1) Cod 
contravenţional potrivit cărora ”în cazul în care, pe parcursul judecării cauzei, se constată unul 
din temeiurile prevăzute la art. 441 sau 445 alin. (1), instanța de judecată încetează procesul 
contravențional.” 
Conform art. 441 lit. a) din Codul contravențional, ”procesul contravențional trebuie 
încetat atunci când nu există fapta contravențională.” 
În baza celor expuse mai sus, în conformitate cu prevederile art. 441, art. 443, art. 445, art. 
448, art. 460 - 462 Cod contravențional, instanţa de judecată,-
 
HOTĂRĂȘTE:
          Se admite contestația depusă de către Bulhac Petru, împotriva procesului-verbal cu privire 
la contravenție și a deciziei de sancționare seria/nr. MAI06 MAI06 556645 din 07.08.2025, 
emise în baza art.471 alin. (1) Cod contravențional.
          Se anulează decizia de sancționare cuprinsă în procesul-verbal cu privire la contravenție 
seria/nr. MAI06  din 07.08.2025 și se încetează procesul contravențional în privința lui Bulhac 
Petru, din motiv că nu există faptul contravenției. 
          Hotărârea poate fi atacată cu recurs la Curtea de Apel Nord în termen de 15 zile, prin 
intermediul Judecătoriei Bălți, sediul Sângerei.
   Președintele ședinţei,
   judecătorul                                                                                            Malcoci Iurie