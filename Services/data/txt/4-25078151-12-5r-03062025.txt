Dosarul nr.5r-3289/2025
4-25078151-12-5r-03062025                                    
                                                        H O T Ă R Î R E
       În numele Legii
12 decembrie 2025                                                                              mun.Chișinău
Judecătoria Chișinău (sediul Buiucani)      
În componența:                                       
Preşedintelui de şedinţă, judecătorului                                                  Angela 
Catană
Grefierului                                                                                              Nicolae 
Leucă
Cu participarea: agentului constatator din cadrul Inspectoratului Național de 
Securitate Publică al IGP, Vlad Mihai
În lipsa: petentului Coadă Andrei
  Examinînd în şedinţa de judecată publică, contestaţia depusă de către petentul 
Coadă Andrei, asupra procesului-verbal cu privire la contravenție 
seria/nr.DCT03 893158 și a deciziei de sancționare contravențională din 
24.12.2024, prin care a fost recunoscut vinovat de comiterea contravenției 
prevăzută de art.236 alin.(1) din Codul contravenţional,
            C O N S T A T Ă:
1. La data de 24.12.2024, agentul constatator din cadrul Direcției monitorizare și 
documentare trafic rutier a Inspectoratului Național de Securitate Publică al 
IGP, Tabacari Ioana, a întocmit procesul-verbal cu privire la contravenţie 
seria/nr.DCT03 893158, prin care cet.Coadă Andrei, a fost sancționat cu 
amendă în mărime de 12 (doisprezece) unități convenționale, ceea ce constituie 
600 lei, în baza art.236 alin.(1) din Codul contravenţional, reținându-se în 
sarcina acestuia că, la data de 30 decembrie 2023, ora 16:45, conducătorul 
automobilului de model „*****” cu n/î *****, în Ialoveni, pe traseul R3, 
ignorând prevederile pct.47.(1) din Regulamentul circulației rutiere, s-a 
deplasat cu o viteză de 63 km/h.
2. La 28 mai 2025, petentul Coadă Andrei, a depus la autoritatea din care face 
parte agentul constatator, contestație asupra procesului-verbal cu privire la 
contravenție seria/nr.DCT03 893158 și a deciziei de sancționare 
contravențională din 24.12.2024, solicitând anularea integrală a procesului-
verbal cu privire la contravenţie și a deciziei din 24.12.2024, iar în cazul în care 
instanța consideră că, contestația a fost depusă peste termenul legal, solicită 
repunerea în termen, or agentul constatator a încălcat procedura de înmânare a 
actelor de procedură contra semnătură.
3. În motivarea contestației, autorul acesteia a indicat în esență că, presupusa 
încălcare datează cu 30 decembrie 2023, adică prescrisă, iar procesul-verbal și 
decizia de aplicare a sancțiunii i-au fost aduse la cunoștință în data de 
21.05.2025, la 1 an și 4 luni din momentul comiterii. Invocă că, în conformitate 
cu prevederile art.30 Cod contravențional, în vigoare la momentul săvârșirii 
faptei contravenționale, pentru fapta contravențională săvârșită la data de 
30.12.2023 a fost expirat termenul de prescripție la data de 30.12.2024. Își 
exprimă dezacordul împotriva procesului-verbal cu privire la contravenţie și a 
deciziei agentului constatator din 24.12.2024, fiind emis cu încălcarea 
prevederilor legale, inclusiv a drepturilor persoanei în a cărei privință a fost 
pornit procesul contravențional, și care nu corespund cerințelor legale 
imperative descrise în art.443 din Codul contravenţional. Menționează că, în 
perioada săvârșirii faptei, nu a recepționat citația pentru a se prezenta la 
organul constatator sau a declara cine era la volan la acel moment, de unde ar 
rezulta obligația comunicării acestei circumstanțe către organele de drept. Mai 
invocă că, existența faptei contravenționale imputate, a fost constatată fără 
probe, doar prin constatarea personală a agentului constatator în baza 
informațiilor electronice, în absența persoanei în a cărei privință a fost pornit 
procesul contravențional. 
4. În ședința de judecată, petentul Coadă Andrei, privitor la care s-au întreprins 
măsurile necesare şi de rigoare privind citarea legală, nu s-a prezentat și nu a 
înștiințat instanța despre imposibilitatea de a se prezenta, fapt pentru care în 
temeiul art.455 alin.(3) din Codul contravențional, instanța de judecată a dispus 
examinarea cauzei în lipsa acestuia, cu remiterea copiei de pe hotărâre. 
5. În cadrul ședinței de judecată, agentul constatator din cadrul Inspectoratului 
Național de Securitate Publică al IGP, Vlad Mihai, a solicitat respingerea 
contestației și menținerea procesului-verbal cu privire la contravenţie din 
24.12.2024.
6.Audiind poziția agentului constatator, studiind materialele cauzei în raport cu 
prevederile legale ce guvernează speţa, instanța de judecată apreciază 
contestaţia neîntemeiată şi pasibilă de a fi respinsă, din motivele invocate 
infra:
7. Potrivit prevederilor art.448 alin.(1) Cod contravenţional, termenul de 
contestare a deciziei agentului constatator este de 15 zile de la data emiterii 
acesteia sau, pentru părțile care nu au fost prezente la şedința de examinare a 
cauzei contravenționale, de la data înmînării copiei de pe decizia respectivă în 
condițiile art.447 1 alin.(8). Instanța de judecată menționează că în prezenta 
speță nu este posibil de a constata cu certitudine data recepționării actului 
contestat de către contravenient din motivul lipsei suportului probator. Reieșind 
din aceste considerente, instanța de judecată va considera ca depusă în termen 
contestația împotriva procesului-verbal cu privire la contravenție 
seria/nr.DCT03 893158 din 24.12.2024. Cu toate că, petentul a anexat la 
materialele contestației, copia unui plic poștal, afirmând că anume la data 
respectivă i-a fost expediat actul sancționator (lipsind versoul plicului), instanța 
nu poate reține argumentul petentului, deoarece din copia prezentată nu se 
poate constata de către cine i-a fost expediat acesta.
8. În continuare, conform art.8 alin.(2) din Codul contravenţional, este supusă 
răspunderii contravenţionale numai persoana care a săvârşit cu intenţie sau din 
imprudenţă o faptă prevăzută de legea contravenţională.
9. În conformitate cu art.440 alin.(1) din acelaşi Cod, constatarea faptei 
contravenţionale înseamnă activitatea, desfăşurată de agentul constatator, de 
colectare şi de administrare a probelor privind existenţa contravenţiei, de 
încheiere a deciziei privind examinarea contravenţiei în temeiul constatării 
agentului constatator sau procesului-verbal cu privire la contravenţie, de 
aplicare a sancţiunii contravenţionale sau de trimitere, a dosarului, după caz, 
funcţionarului abilitat să examineze cauza contravenţională, din cadrul 
autorităţii din care face parte agentul constatator, în instanţa de judecată sau în 
alt organ spre soluţionare.
10. În conformitate cu alin.(1) al art.442 din Codul contravenţional, procesul-
verbal cu privire la contravenţie este un act prin care se individualizează fapta 
ilicită şi se identifică făptuitorul. Procesul-verbal se încheie de către agentul 
constatator pe baza constatărilor personale şi a probelor acumulate, în 
prezenţa făptuitorului sau în absenţa lui.
11. În speţă, potrivit procesului-verbal cu privire la contravenţie din 24.12.2024, 
încheiat de către agentul constatator din cadrul Inspectoratului Național de 
Securitate Publică al IGP, conducătorul automobilului de model „*****” cu 
n/î *****, la data de 30.12.2024, ora 16:45, în Ialoveni, pe traseul R3, 
ignorând prevederile pct.47.(1) din Regulamentul circulației rutiere, s-a 
deplasat cu o viteză de 63 km/h.
12. Potrivit materialelor cauzei contravenționale, se atestă că, contravenția 
prevăzută la art.236 alin.(1) Cod contravenţional, a fost constatată cu ajutorul 
mijlocului tehnic IDS-TCV907-BIR/C G51810342.
13. În acest sens, instanța de judecată elucidează că, constatarea contravențiilor cu 
ajutorul mijloacelor tehnice certificate ori al mijloacelor tehnice omologate şi 
verificate metrologic și încheierea procesului-verbal în cazul acestor 
contravenții, are loc printr-o procedură specială, care este prevăzută în mod 
expres de către legiuitor la art.443 1 din Codul contravențional și anume, în 
cazul autosesizării privind săvârşirea contravenţiilor prevăzute la art.236, 238 
şi art.240 alin.(2), constatate cu mijloace tehnice certificate/omologate şi/sau 
cu mijloace de măsurare adecvate şi verificate metrologic sau etalonate în 
conformitate cu prevederile actelor normative ce funcţionează în regim 
automatizat, dacă agentul constatator este în imposibilitate de a determina 
identitatea conducătorului vehiculului, acesta expediază o solicitare la 
domiciliul (sediul) proprietarului sau al posesorului vehiculului privind 
depunerea declaraţiei cu privire la identitatea conducătorului vehiculului, cu 
informarea despre răspunderea contravenţională sau penală pe care o poartă în 
caz de necomunicare a informaţiei solicitate sau de comunicare a informaţiei 
false. Solicitarea este expediată prin poştă, cu scrisoare recomandată cu aviz 
de primire, sau prin alte mijloace care să asigure transmiterea solicitării şi 
confirmarea primirii acesteia.
14. Respectiv, agentul constatator, fiind în imposibilitate de a determina 
identitatea conducătorului automobilului de model „*****” cu n/î *****, care 
la data de 30.12.2024, ora 16:45, a depășit limita de viteză în Ialoveni, pe 
traseul R3, a expediat în adresa proprietarului/posesorului vehiculului, la caz 
Coadă Andrei, o solicitare privind depunerea declaraţiei cu privire la 
identitatea conducătorului vehiculului.
15. Potrivit probelor anexate de către agentul constatator la procesul-verbal cu 
privire la contravenție contestat, solicitarea agentului constatator a fost 
expediată în adresa cet.Coadă Andrei și recepționată de ultimul. Cu toate 
acestea, cet.Coadă Andrei nu a informat agentul constatator despre identitatea 
conducătorului auto, contrar  prevederilor alin.(2) art.443 1 din Codul 
contravențional După recepționarea solicitării agentului constatator, 
proprietarul sau posesorul vehiculului (persoană fizică sau juridică), în 
termen de 60 de zile lucrătoare, este obligat să depună la autoritatea 
competentă din cadrul căreia face parte agentul constatator o declarație cu 
privire la identitatea conducătorului vehiculului în momentul săvârșirii 
contravenției constatate în condițiile alin.(1).
16. La caz, având în vedere că, cet.Coadă Andrei nu a comunicat identitatea 
conducătorului auto, agentul constatator a purces la întocmirea procesului-
verbal cu privire la contravenție în privința proprietarului/posesorului 
automobilului de model „*****” cu n/î *****, respectiv Coadă Andrei, or 
art.4431 din Codul contravențional, alin.(5), prevede că, în cazul în care, după 
expirarea termenului prevăzut la alin.(2), proprietarul sau posesorul 
vehiculului nu a comunicat identitatea conducătorului vehiculului cu care a 
fost săvârșită contravenția, agentul constatator încheie în privința 
proprietarului sau posesorului vehiculului un proces-verbal cu privire la 
contravenție, cu aplicarea sancțiunii sub formă de amendă în condițiile art.443 
alin.(8).
17.Totodată, în conformitate cu prevederile art.16 1 din  Codul contravențional, (1) 
Prin derogare de la prevederile art.16, pentru contravențiile constatate cu 
mijloace tehnice certificate/omologate şi/sau cu mijloace de măsurare adecvate 
şi verificate metrologic sau etalonate în conformitate cu prevederile actelor 
normative, persoana fizică sau juridică proprietar al vehiculului cu care s-a 
comis contravenția este pasibilă de răspundere contravențională sub formă de 
amendă dacă, în termen de 60 de zile lucrătoare, aceasta nu comunică în 
condițiile art.443 1 identitatea conducătorului vehiculului în momentul 
săvârșirii contravenției.
18. Astfel, se constată că, dispoziţiile legale pertinente au fost corect menţionate 
de către agentul constatator, sancţiunea fiind aplicată cu respectarea 
prevederilor legale referitoare la cuantumul minim şi maxim al amenzii.
19. În speță, instanța constată că, agentul constatator a respectat în tot prevederile 
art.art.5 – 9 din Codul contravenţional, şi anume principiul legalităţii şi 
egalităţii în faţa legii, principiul dreptăţii şi caracterului personal al răspunderii 
contravenţionale, precum şi principiul individualizării răspunderii 
contravenţionale şi sancţiunii contravenţionale, iar alegațiile făcute de către 
petentul Iordachi Ion în contestaţia sa, au un caracter de a evita răspunderea 
contravenţională şi care nu pot influenţa decizia agentului constatator.
20. Drept celor excelate şi în lipsa unor dovezi în susţinerea contestaţiei, încetarea 
procesului contravenţional nu poate avea loc în prezenţa motivelor chemate în 
ajutor. Or, odată ce decizia agentului constatator este legală în fond, aceasta nu 
poate fi anulată pe motive formale.
21.Totodată, instanţa de judecată reţine că nu există nici una din circumstanţele 
care înlătură procesul contravenţional sau răspunderea contravenţională 
stipulate de art.art.16, 19-27, 30-31, 441 al Codului contravenţional.
22. Cu referire la alegațiile contravenientului precum că, a expirat termenul de 
prescripție a răspunderii contravenționale, instanța de judecată reține că 
acestea nu-și au suport juridic, întrucât art.30 Cod contravențional în sensul 
invocat, este inaplicabil în speță. Spre deosebire de cauzele penale, în cauzele 
contravenționale persoana învinuită de comiterea unei contravenții poate fi 
sancționată chiar de către autoritatea care are competența de a investiga fapta 
imputată. În funcție de competența autorității, sancțiunea poate fi impusă 
printr-un act administrativ care i-a forma unei decizii, unui proces-verbal etc. 
Deciziile (hotărârile) contravenționale, inclusiv cele emise de agenții 
constatatori în limitele competenței atribuite prin lege, constituie documente 
executorii (articolul 11 lit.c) din Codul de executare). Cu toate acestea, actele 
administrative în discuție pot fi contestate în instanța de judecată în termen de 
15 zile (articolul 448 alin.(4) din Codul contravențional). Contestația suspendă 
executarea sancțiunii contravenționale (articolul 448 alin.(5) din Codul 
contravențional), această prevedere fiind aplicată doar până la examinarea 
contestației asupra procesului-verbal cu privire la contravenție și a deciziei de 
sancționare în instanța de judecată. 
23.Instanța de judecată explică faptul că, în speță, prima instanță urmează a fi 
considerată drept instanță de apel și nu de fond, or, aceasta s-a expus pe 
marginea contestației și nu asupra fondului cauzei, atragerea la răspunderea 
contravențională a făptuitorului fiind efectuată de către agentul constatator 
prin procesul-verbal cu privire la contravenție și decizia de sancționare 
contravențională, acestea la momentul emiterii fiind cu drept de atac și 
nedefinitive. 
24. În acest sens, instanța notează că, din jurisprudența Curții Europene reiese că 
prin tribunal nu se are în vedere întotdeauna o instanță de tip clasic, integrată 
în structurile judecătorești ordinare ale unei țări. Există posibilitatea ca instanța 
să fi fost instituită pentru a aborda chestiuni care țin de un anumit domeniu, pe 
care este posibil să le examineze în mod adecvat în afara sistemului judiciar 
obișnuit. Importantă este respectarea garanțiilor procedurale și substanțiale în 
acest context. Un organ care soluționează o serie de cazuri specifice poate fi 
considerat tribunal în sensul Convenției atât timp cât respectă garanțiile art.6. 
Astfel, în cauza Lithgow și alții contra Regatului Unit, reclamanții au afirmat 
că instanța de arbitraj nu este un tribunal prevăzut de lege, însă Marea Cameră 
a Curții nu a constatat o încălcare a art.6 §1, notând că tribunalul în discuție a 
fost instituit prin lege. 
25. În consecință, instanța explică faptul că agentul constatator, fiind un exponent 
al autorității publice care soluționează, în limitele competenței sale, cauza 
contravențională în modul prevăzut de lege, poate fi asimilat unui „tribunal”, 
iar ca urmare, ținând cont că la examinarea cauzei contravenționale în instanța 
de judecată, aceasta a avut rolul de instanță de atac, termenul de un an de 
atragere la răspundere contravențională în speță nu a expirat.
26. Astfel, instanţa de judecată consideră că nu există nici un temei de a anula 
procesul-verbal cu privire la contravenție seria/nr.DCT03 893158 din 
24.12.2024.
27. Concomitent, instanţa de judecată reţine că pentru contravenţia comisă 
contravenientului i-a fost stabilită sancţiune în limitele prevăzută de Lege.
28. La examinarea cauzei contravenţionale, reprezentantul agentului constatator 
din cadrul INSP al IGP al MAI, a determinat caracterul veridic al contravenţiei 
imputate, existenţa cauzelor care înlătură caracterul contravenţional al faptei, 
vinovăţia cet.Iordachi Ion, existenţa circumstanţelor atenuante şi a celor 
agravante, necesitatea sancţionării  celui din urmă şi caracterul sancţiunii 
contravenţionale, ca în consecinţă să i se aplice o sancţiune contravenţională 
cu amendă, prevăzută de respectiva normă materială contravenţională. Deci, 
constatând şi elucidând circumstanţele descrise mai sus, instanţa de judecată 
găseşte de cuviinţă ca contestaţia petentului Coadă Andrei să fie respinsă ca 
neîntemeiată.
29.Călăuzindu-se de prevederile art.art.395 alin.(1) pct.2), 448, 460, 462 din 
Codul contravenţional, în numele Legii, instanţa de judecată –
H O T Ă R Ă Ş T E:
 Se respinge contestaţia depusă de către Coadă Andrei, asupra procesului-verbal 
cu privire la contravenție seria/nr.DCT03 893158 și a deciziei de sancționare 
contravențională din 24.12.2024, prin care a fost recunoscut vinovat de comiterea 
contravenției prevăzută de art.236 alin.(1) din Codul contravenţional, ca fiind 
neîntemeiată.
Hotărârea poate fi atacată cu recurs la Curtea de Apel Centru în termen de 15 zile, 
prin intermediul Judecătoriei Chișinău (sediul Buiucani).
Președintele ședinței, judecătorul                                                      Angela Catană