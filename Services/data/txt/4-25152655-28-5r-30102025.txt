Dosarul nr. 5r-491/2025 (4-25152655-28-5r-30102025) 
H O T Ă R Â R E
în numele Legii
11 decembrie 2025                                                                           mun. Edineţ
Judecătoria Edineţ, sediul Central 
Instanţa compusă din:
Preşedinte de şedinţă, judecător                                         Bîrsan Ghenadie
Grefier                                                                                Cobîleanschi Iuliana
examinând în ședință de judecată publică, contestația depusă de Ropot Stela 
împotriva procesului-verbal cu privire la contravenție seria/nr. MAI06 574487   din 
14.04.2025 întocmit de agentul constatator din cadrul Inspectoratului de Poliție 
Edineț, Tureac Denis şi a deciziei de sancționare din aceiași dată prin care Ropot 
Stela a fost supusă răspunderii contravenționale conform art. 47 1 alin. (1) Cod 
Contravenţional.
 
CONSTATĂ: 
Faptele cazului:
La data de 14.04.2025  în privinţa lui Ropot Stela, a fost întocmit procesul-
verbal cu privire la contravenţie prin care a fost trasă la răspundere 
contravenţională conform 47 1 alin. (1) Cod Contravenţional şi adoptată decizia de 
sancționare înserată în procesul-verbal cu privire la contravenție, prin care a fost 
reținut în sarcina lui Ropot Stela, faptul că, folosindu-se de numărul sim. *****și 
având conexiune la PSB (FR) a accesat de 5 ori aplicația dată cu scopul de a 
pretinde careva surse financiare.
Prin Decizia agentului constatator din aceiași dată înserată în procesul-verbal 
cu privire la contravenție, Ropot Stela a fost recunoscută vinovată de comiterea 
contravenției prevăzute de art. 47 1 alin. (1) Cod Contravențional, fiindu-i aplicat 
sancțiune sub formă de amendă în mărime de 500 u.c. echivalentul sumei de 25 
000 lei.
Manifestându-și dezacordul cu tragerea la răspunderea contravențională și 
pledând nevinovată, petiționara Ropot Stela, la 28.10.2025 a atacat în ordinea art. 
448 Cod Contravențional procesul-verbal cu privire la contravenție seria/nr. 
MAI06 574487 din 14.04.2025 întocmit de agentul constatator din cadrul 
Inspectoratului de Poliție Edineț, Tureac Denis şi a deciziei de sancționare din 
aceiași dată prin care Ropot Stela a fost supus răspunderii contravenționale 
conform art. 471 alin. (1) Cod Contravenţional.
Înaintând contestația, petiționara argumentează că, la data de 14.04.2025 în 
mun. Edineț, agentul constatator ar fi stabilit precum că ultima ar fi implicată în 
contravenţia de corupere electorală pasivă, în calitate de alegător, pentru a participa 
la referendumului constituțional şi alegerile prezidențiale din 20.10.2024. Se 
invocă faptul precum că petiționara ar fi acceptat o sumă de bani prin intermediul 
aplicației bancare PSB pentru a exercita votul în anume fel, în favoarea unui bloc 
politic. 
Petiționara menționează faptul că, a luat cunoştinţă cu procesul verbal la data 
de 21.10.2025.
Pentru aceste presupuse fapte i s-a aplicat o sancţiune cu amendă 
semnificativă.
Totodată petiționara invocă faptul că, a omis termenul de depunere a 
contestației nu din rea-credinţă sau neglijenţă, ci din cauza faptului că nu i-a fost 
explicat dreptul procedural de a contesta procesul- verbal în termen de 15 zile. 
Lipsa informării corespunzătoare cu privire la acest drept fundamental constituie o 
încălcare gravă a dreptului la apărare efectivă, garantat de art. 26 din Codul 
Contravenţional şi de art. 6 din Convenţia Europeană a Drepturilor Omului. În 
absenţa unei informări clare şi comprehensibile, contravenientul nu a avut 
posibilitatea reală de a-şi exercita drepturile procesuale în mod efectiv, ceea ce 
justifică restabilirea termenului şi anularea sancţiunii aplicate cu încălcarea 
acestuia.
Petiționara în contestația depusă afirmă că, vina nu o recunoaște. Nu este de 
acord cu procesul verbal şi Decizia de sancţionare, considerând că a fost adoptată 
contrar prevederilor legale şi în contradicţie totală cu circumstanţele de fapt.
Notînd faptul că, dacă în procesul verbal la compartimentul 18 apare 
semnătura ultemei, precum că ar fi recunoscut contravenţia, solicită a fi considerată 
o eroare dat fiind că intenţia a fost de a semna doar că am luat cunoştinţă cu 
pornirea procesului contravenţional.
În situaţia în care a achitat amenda, menţionează că prin acest fapt categoric 
nu recunoaște vina şi fapta contravenţională. Achitarea amenzii s-a efectuat pentru 
a preveni unele pagube mai mari, a evita blocarea conturilor sau surselor de plată 
(pensie, salariu etc) şi a nu admire situaţia de a lipsi familia de ultimele surse de 
existenţă.
Afirmînd că, tot procesul a derulat în regim de urgenţă maximă iar agentul 
constatator a examinat procesul efectiv, în lipsa sa, nu a explicat drepturile şi 
obligaţiile, nu a asigurat dreptul la apărare a contravenientului, nu a asigurat, după 
caz, serviciile unui interpret, nu a explicat esenţa faptei imputate şi nu a prezentat 
nicio probă care ar confirma acest fapt, a întocmit procesul verbal cu grave erori de 
conţinut, a amenințat cu probleme şi mai mari şi dosare penale în caz de 
nesupunere.
În tot procesul de constatare a acestei presupuse contravenţii a fost supus/ă 
unui tratament umilitor şi degradant, fapt care a afectat-o atât pe ultima cât şi 
întreaga familie. 
Astfel, în aşa mod, a fost sancționat/ă potrivit deciziei agentului constatator 
pentru o faptă care nu a fost constatată şi pe care nu a comis-o. Temei de încetare a 
procesului contravenţional constituie inexistența faptului contravenţiei, potrivit lit. 
a) alin. (1) art. 441 Cod Contravenţional.
Petiționara explică că, procesul verbal cu privire la contravenţie reprezintă un 
act probator al unei contravenţii şi trebuie să conţină mențiunile prevăzute la art. 
443 Cod contravenţional. Lipsa elementelor care trebuie să figureze în procesul 
verbal atrage nulitatea acestuia.
Prin urmare, procesul verbal s-a întocmit cu grave erori de formă şi conţinut.
Unul din elementele de bază ale procesului verbal este locul şi timpul 
săvârșirii faptei contravenţionale.
Totodată agentul constatator nu a indicat exact locul şi timpul sau perioada 
comiterii faptei contravenţionale.
Menționând că, agentul constatator, care potrivit dispoziţiilor legale enunţate, 
era obligat să desfășoare toate acţiunile pentru constatarea faptei contravenţionale, 
întocmind în acest sens un proces verbal cu privire la contravenţie, în care trebuia 
să individualizeze inclusiv fapta şi pedeapsa, s-a limitat doar la o întocmire formală 
a procesului-verbal cu emiterea deciziei asupra cauzei contravenţionale.
Agentul constatator nu a examinat obiectiv materialul contravenţional şi nu a 
elucidat toate aspectele speţei şi acumulat probe, care ar fi demonstrat vinovăţia 
contravenientei.
Potrivit Deciziei de sancţionare petiționara ar fi acceptat personal bani pentru 
a exercita într-un mod anume votul la alegeri. Aceste concluzii sunt false şi 
abuzive.
Totodată mai explică că, nu există nicio probă, cel puţin care să fie prezentată 
cine anume i-a dat bani, care persoană fizică? O aplicaţie bancară nu poate fi 
subiect al contravenţiei. Nu este menţionat timpul acceptării banilor. Nu este 
probat care a fost scopul transferului banilor. Nu este probat dacă aceşti bani au 
ajuns anume la petiționară. Nu este probat dacă aceşti bani au fost ridicaţi. Nu este 
probată legătura cauzală între o aplicaţie bancară, un mesaj de la o aplicaţie 
bancară şi alegerile.
Nu este probată acceptarea participării la alegeri din interes material. Nu este 
probat faptul că anumiţi bani au avut scopul influențării opiniei la alegeri. Nu este 
răsturnată ipoteza unei simple donaţii sau unui simplu transfer bancar.
Unica pretinsă probă a poliţiei ar fi o oarecare listă precum că există un mesaj 
de la o bancă străină pe un număr de telefon precum că ar fi existat un transfer, 
date care nici nu au fost verificate corespunzător. Dar nici aceste pretinse probe nu 
au fost prezentate.
Prin urmare petiționara afirmă că, fapta incriminată este bazată doar pe niște 
constatări subiective personale ale agentului constatator.
La decizia de sancţionare nu a fost anexată niciun material probator care ar 
demonstra componenţa contravenţiei art. 471 Cod Contravenţional.
Agentul de constatare a admis un grav abuz în acest sens, aplicând o sancţiune 
pentru o faptă care nu constituie element constitutive ale contravenţiei.
Astfel, simpla indicare în procesul verbal cu privire la contravenţie a 
articolului, care prevede o sancţiune, nu presupune şi nici nu demonstrează 
comiterea contravenţiei de către contravenient, iar lipsa probelor afectează în mod 
esenţial fondul cauzei.
Cu referire la cele expuse supra, petiționara constată că, agentul constatator nu 
a asigurat realizarea scopului legii contravenţionale, neelucidând pe deplin, 
obiectiv şi sub toate aspectele circumstanţele cazului dat.
În ordinea celor menţionate, reţine că existenţa faptei contravenţionale şi 
comiterea acesteia cu vinovăţie de către persoana specificată în procesul verbal 
contravenţional, trebuie să fie demonstrate potrivit principiului dincolo de orice 
dubiu rezonabil.
Prin urmare în speță se constată că, prezumţia de nevinovăţie de care se 
bucură acuzatul contravenţional în acest caz nu a fost răsturnată.
Prin urmare, din motivele expuse în prezenta contestaţie, deoarece în speţă 
procesul verbal cu privire la contravenţie este lovit de nulitate absolută, dar şi în 
lipsa unor probe care să demonstreze potrivit principiului dincolo de orice dubiu 
rezonabil, persistenţa la speţă a faptei contravenţionale şi a comiterii ei de către 
acuzatul contravenţional, prezumţia de nevinovăţie nu a fost răsturnată, ajung la 
concluzia că procesul contravenţional urmează a fi încetat, în legătură cu nulitatea 
acestuia şi anulată decizia de sancţionare din motiv că nu este întrunită fapta 
contravenţiei stabilită la art. 471 alin. (1) Cod contravenţional.
Respectarea drepturilor omului şi a libertăţilor fundamentale constituie însăşi 
esenţa unei societăţi democratice, iar obligaţia statului de a se conforma cu bună-
credinţă obligaţiilor asumate constituie un principiu fundamental al răspunderii 
internaţionale a statelor.
Această obligaţie generală, este impusă tuturor organelor de drept, care 
trebuie să se asigure că activitatea lor, urmează să o realizeze în limitele şi în 
concordanţă cu legea fundamentală existentă, totodată, să asigure calitatea 
legislaţiei.
Urmare a celor menţionate mai sus, solicită admiterea integrală a prezentei 
contestaţii.
În ședința de judecată petiționara Ropot Stela și agentul constatator Tureac 
Denis , nu s-au prezentat, fiind citați legal.
Prin urmare, instanța de judecată consideră că a întreprins toate măsurile 
necesare pentru citarea tuturor participanților la proces, iar prin prisma art. 455 
alin. (3) din Codul contravențional, s-a dispus continuarea examinării cauzei în 
absența participanților la proces, cu remiterea ulterioară a copiei de pe hotărâre.
Aprecierea instanței de judecată.
Studiind materialele cauzei în raport cu argumentele invocate - instanța de 
judecată ajunge la concluzia că, contestația urmează a fi respinsă ca tardivă, 
reieșind din circumstanțele ce urmează a fi expuse.
În sensul art. 395 alin. (1) pct. 2) și (1 1) Cod Contravenţional, instanţa 
judecă contestațiile împotriva deciziilor autorităţilor competente să soluţioneze 
cauzele contravenţionale, procurorului. Contestația împotriva deciziei în cauza 
contravențională se examinează de către instanța de judecată în a cărei rază 
teritorială activează autoritatea competentă sau procurorul care a emis decizia ori 
de către instanța de la locul unde își are sediul autoritatea competentă, pentru 
cazurile prevăzute la art. 394 alin. (11). 
Reieşind din prevederile art. 400 alin. (1) Cod Contravenţional, 
contravențiile prevăzute la art. 47, 47 1, art.48 1 alin.(7), art.49, 50, 52, 52 1, 54, 
681–71, 73, 761, art.77 alin.(8), art.772, 78, art.79 alin.(1), (2), (4), art.80 1, 85–87, 
89–91, art.91 1 alin.(13)–(18) şi (20), art.96, 99–104, 105–107, art.115 alin.(3), 
art.157 alin.(2), (3) şi (12), art.158 alin.(1) şi (2), art.176, 180 1, art.197 alin.(5), 
art.201–203, 205, 207 1, 209, 220, 221, 222–226, 228–243, 245, art.263 alin.(1) şi 
(9), art.2631, 267, art.273 pct.17) şi 18), art.277 alin.(1), (4) şi (7), 283, art.286 
alin.(3), art.287 alin.(8), art.287 3, 2891, 321, 325, 326 alin.(2)–(6), art.327 4, 331, 
332, 332 1, 338–341, 346, art.349 alin.(1), art.350, 350 2, 354–357, 359–362, 
art.364 alin.(2), (2 1), (5), (6) şi (10), art.365, 365 3 şi 365 5se constată şi se 
examinează de către poliţie.
Prin procesul-verbal cu privire la contravenție întocmit de către agentul 
constatator din cadrul  Inspectoratului de Poliție Edineț, Tureac Denis, din 
14.04.2025, Ropot Stela  a fost sancționată pentru săvârșirea faptei 
contravenționale prevăzute de art. 47 1 alin. (1) din Codul contravențional, la o 
amendă în mărime de 500 unități convenționale, echivalent a 25 000 lei. 
La 28.10.2025, Ropot Stela  a depus contestație împotriva procesul-verbal cu 
privire la contravenție întocmit de către agentul constatator din cadrul  
Inspectoratului de Poliție Edineț, Tureac Denis, din 14.04.2025 cu nr. MAI 06 
574487.
Potrivit art. 448 alin. (1) și (2) al Codului contravențional, (1) 
Contravenientul, victima sau reprezentantul acestora, procurorul, dacă este parte 
în cauza contravențională, în cazul în care nu sânt de acord cu decizia agentului 
constatator sau în cazul în care aceasta a fost emisă cu încălcarea normelor 
procesuale stabilite de prezentul cod, sânt în drept să conteste decizia emisă 
asupra cauzei contravenționale. Termenul de contestare a deciziei agentului 
constatator este de 15 zile de la data emiterii acesteia sau, pentru părţile care nu 
au fost prezente la şedinţa de examinare a cauzei contravenţionale, de la data 
înmînării copiei de pe decizia respectivă în condiţiile art.447 1 alin.(8). (2) În cazul 
omiterii termenului prevăzut la alin.(1) din motive întemeiate, dar nu mai tîrziu de 
15 zile de la data începerii executării sancţiunii sau a perceperii despăgubirii 
materiale, persoana faţă de care a fost emisă decizia poate fi repusă în termen, la 
cerere, de către instanţa de judecată competentă să examineze contestaţia.
Instanța de judecată constată faptul precum că, procesul-verbal cu privire la 
contravenție a fost întocmit în prezența petiționarei Ropot Stela, pe faptul că, 
folosindu-se de numărul sim. *****și având conexiune la PSB (FR) a accesat de 5 
ori aplicația dată cu scopul de a pretinde careva surse financiare.
Din materialele dosarului contravențional rezultă că, procesul-verbal cu 
privire la contravenție a fost întocmită în prezența contravenientei, care a fost 
identificată prin intermediul buletinului de identitate, în acest sens semnând actul 
enunțat.
Potrivit art. 384 alin. (4) lit. e) din Codul contravențional, persoana în a cărei 
privinţă a fost pornit proces contravenţional este obligată să se supună 
dispoziţiilor legale ale agentului constatator şi ale președintelui şedinţei de 
judecată. Așadar, potrivit Codului contravențional orice persoană în a cărei 
privinţă a fost pornit proces contravenţional are şi alte drepturi şi obligaţii 
prevăzute de prezentul cod. 
Instanța de judecată constată că, Ropot Stela cunoscând despre faptul 
întocmirii procesului verbal cu privire la contravenție şi aplicării în privința sa a 
sancțiunilor contravenționale, or din conținutul procesului-verbal se constată cu 
certitudine înmânarea acesteia chiar la data întocmirii acesteia la 14.04.2025, la 
rubrica cu nr. 19 din prezentul proces-verbal fiind prezentă semnătura personală a 
lui Ropot Stela,  acesta urma să depună contestația asupra procesului-verbal cu 
privire la contravenție nu mai târziu de 29.04.2025.
Referitor la argumentul inserat în contestația depusă de către Ropot Stela 
precum că, abia la data de 21.10.2025 a făcut cunoștință cu procesul-verbal cu 
privire la contravenție din cauza faptului că nu i-a fost explicat dreptul procedural 
de a contesta procesul-verbal în termen de 15 zile, instanța le va considera pur 
declarative și drept o tentativă de a duce instanța în eroare referitor la termenul de 
contestare. 
Corespunzător, prin înscrierea sintagmei ”nu sunt de acord cu procesul dat” 
efectuată personal de Ropot Stela la rubrica nr.12 ”Obiecțiile și probele persoanei 
în a cărei privință a fost pornit procesul contravențional” și contrasemnată de 
însăși Cebanu Ana, rezultă că ultima a înțeles esența învinuirii care i se aduce și 
este de acord cu constatările agentului constatator.
Raportând materialele cauzei la prevederile Codului contravențional instanța 
de judecată atestă că, persoana în a cărei privință a fost pornit proces 
contravențional, Ropot Stela a omis neîntemeiat termenul de depunere a 
contestației împotriva procesului-verbal cu privire la contravenție emis de agentul 
constatator la 14.04.2025.
Tot aici instanța va reţine că, Ropot Stela a fost prezentă la întocmirea 
Deciziei asupra cauzei contravenționale și nu a înaintat careva obiecții, precum și 
nu a solicitat să fie asistat de către avocat sau interpret, iar argumentele acestuia 
sunt pur declarative.
Respectiv acest fapt denotă că, Ropot Stela a fost prezentă la întocmirea 
procesului-verbal cu privire la contravenție contestat, a semnat-o, fapt ce denotă că 
ultima a cunoscut despre decizia contestată și sancțiunea aplicată în privința sa încă 
la data de 14.04.2025, însă a ignorat-o, considerând că astfel va scăpa de sancțiune.
La fel instanța reține că, procesul verbal privind examinarea contravenţiei în 
temeiul constatării personale a agentului constatator poate fi contestată de către 
contravenient, victimă, procuror sau de către conducătorii autorităţilor din care fac 
parte agenţii constatatori.
Așadar, potrivit Codului contravențional orice persoană în a cărei privință a 
fost pornit proces contravenţional are şi alte drepturi şi obligații prevăzute de 
prezentul cod. 
Totodată, luând în considerație că, contestația depusă de Ropot Stela este 
tardivă, instanţa nu se va expune asupra motivelor invocate în contestație, or, în 
acest caz instanța nici nu purcede la examinarea fondului cauzei.
În asemenea circumstanțe, instanța de judecată ajunge la concluzia că, 
contestația lui Ropot Stela împotriva deciziei asupra cauzei contravenționale emisă 
de agentul constatator al IP Edineț Tureac Denis din 14.04.2025, urmează a fi 
respinsă ca fiind depusă peste termen.
În conformitate cu art. 448, 457-458, 460, 462 din Codul contravențional, 
instanța de judecată,
HOTĂRĂȘTE :
Se respinge cererea petiționarei Ropot Stela privind repunerea în termen de 
atac a contestației, ca neîntemeiată.
Se respinge contestația depusă de contravenienta Ropot Stela  împotriva 
procesului-verbal cu privire la contravenție cu seria/nr. MAI06 574487 din 
14.04.2025 emisă de către agentul constatator al IP Edineț, Tureac Denis, întocmite 
în privința lui Ropot Stela  în baza art. 47 1 alin. (1) din Codul contravențional, ca 
fiind depusă peste termen. 
Se menține decizia agentului constatator cu privire la contravenție întocmit în 
privința lui Ropot Stela  în baza art. 47 1 alin. (1) din Codul contravențional, fără 
modificări.
Hotărârea cu drept de atac la Curtea de Apel Nord în termen de 15 zile, prin 
intermediul Judecătoriei Edineț, sediul Central. 
Președinte de ședință,
Judecător                                                                       Bîrsan Ghenadie