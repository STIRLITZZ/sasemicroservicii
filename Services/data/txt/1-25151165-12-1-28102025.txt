Sentința pe dosarul nr. 1-25151165-12-1-28102025 (1-2786/2025)                                          Pag. /10
Dosarul nr. 1-25151165-12-1-28102025 (1–2786/2025)
S E N T I N Ţ Ă
În numele Legii
11 decembrie 2025                                                               mun. Chişinău
Judecătoria Chişinău (sediul Buiucani)
în componenţa:
Preşedintelui şedinţei, judecătorul – Veaceslav Cernalev
grefierului: Cristina Macovei;
cu participarea: – procurorului în Procuratura mun. Chișinău, Oficiul 
reprezentare a învinuirii în instanța de judecată, Diana Vatavu, care a prezentat 
dispoziția procurorului ierarhic superior din 05.11.2025 și legitimația de serviciu nr. 
1889; – apărătorului Roman Medeleanu, care acționează în apărarea drepturilor, 
libertăților și intereselor inculpatului inculpatului *****Iurii în cauza penală 
respectivă (mandatul Seria MA, nr. 2220689 din 11.11.2025); 
în prezența: inculpatului *****Iurii; 
în lipsa: părții vătămate Chiriac Constantin-Aurel.
A judecat, în şedinţă publică, pe baza probelor administrate în faza de urmărire 
penală, cauza penală nr.1-25151165-12-1-28102025 (1- 2786/2025), privind 
învinuirea lui *****Iurii Fiodor, născut la *****, IDNP *****; cetățean al 
Republicii Moldova; originar și domiciliat în or. Călărași, s*****; neangajat în 
câmpul muncii; nesupus serviciului militar; divorțat; doi copii minori la întreținere; 
studii medii; nu deține titluri speciale, grade de calificare sau distincții de sta; posedă 
limba română în care s-a desfășurat procesul; reținut/arestat în această cauză la 18 
august 2025, ora 23:55 min.; informația privind drepturile şi obligaţiile i-a fost 
înmânată la timp; rechizitoriul i-a fost înmânat; potrivit referinței (F.246) anterior 
judecat  prin: 1) sentința Judecătoriei Strășeni (sediul Călărași) din 05.11.2007, în 
baza art. 217 alin. (2) CP, la amendă în mărime de 6000 lei; 2) sentința Judecătoriei 
Călărași din 31.07.2014, în baza art. 287 alin. (1), art. 152 alin. (1) CP, fiindu-i 
aplicată în corespundere cu prevederile art. 84 CC, pedeapsa definitivă de 2 ani 6 
luni închisoare; 3) Sentința Judecătoriei Strășeni (sediul Călărași) din 29.12.2021, în 
baza art. 320 1 din Codul penal, la 120 ore muncă neremunerată în folosul 
comunității; 4) Sentința Judecătoriei Strășeni (sediul Călărași) din 22.06.2023, 
menținută prin decizia Curții de Apel Chișinău din 03.04.2024, în baza art. 320 1 din 
CP, cu aplicarea art. 90 și 90 1 alin. (1) CP, la închisoare pe un termen de 10 (zece) 
luni; – în comiterea infracţiunii prevăzute de art. 287 alin. (3) din Codul penal – 
individualizată prin: „huliganismul, adică acțiuni intenționate care încalcă ordinea 
publică, însoțite de aplicarea violenței asupra persoanelor, săvârșite cu aplicarea 
altor obiecte pentru vătămarea integrității corporale sau a sănătății”.
Procedura de citare fiind legal executată.
Sentința pe dosarul nr. 1-25151165-12-1-28102025 (1-2786/2025)                                          Pag. /10
Procurorul Diana Vatavu, în dezbaterile judiciare s-a pronunţat asupra faptului 
ca inculpatul *****Iurii să fie recunoscut vinovat în săvârşirea infracţiunii prevăzute 
de art. 287 alin. (3) din Codul penal și, în corespundere cu art. 801 din Codul penal, să-
i fie aplicată o pedeapsă în formă de închisoare pe un termen de 3 ani, iar conform art. 
85 CP, prin cumul cu pedeapsa de 5 luni închisoare neexecutată, stabilită prin Sentința 
Judecătoriei Strășeni (sediul Călărași) din 22.06.2023, în baza art. 320 1 CP, să-i fie 
stabilită pedeapsa definitivă de 3 ani și 5 luni închisoare, cu executare în penitenciar 
de tip închis.  
Partea vătămată Chiriac Constantin-Aurel la examinarea cauzei și dezbaterile 
judiciare nu a participat. 
Apărătorul Roman Medeleanu în interesele inculpatului *****Iurii, a pledat în 
dezbaterile judiciare pentru aceea ca, la stabilirea pedepsei, să se ţină cont de faptul 
că, inculpatul a recunoscut vina, a solicitat examinarea cauzei în procedură 
simplificată, solicitând stabilirea unei pedepse cât mai blânde cu închisoare pe un 
termen de 2 ani și 3 luni, iar prin prisma art. 85 CP, a-i adăuga parțial pedeapsa 
neexecutată stabilită prin Sentința Judecătoriei Strășeni (sediul Călărași) din 
22.06.2023, stabilind-i definitiv pedeapsa sub formă de închisoare pe un termen de 2 
ani și 4 luni. 
Inculpatul *****Iurii, a indicat că se căiește de cele săvârșite, nu va mai comite 
asemenea fapte, solicitând instanței aplicarea unei pedepse mai blânde prevăzută de 
lege.
Termenul de examinare a cauzei penale: 28 octombrie 2025 – 11 decembrie 
2025.
Judecarea cauzei penale a avut loc pe baza probelor administrate în faza de 
urmărire penală şi în concordanţă cu prevederile art. 364 1 din Codul de procedură 
penală. 
Asupra materialelor din dosar şi a probelor administrate şi cercetate în şedinţa 
de judecată, instanţa de judecată, – 
C O N S T A T Ă :
1. La 17 august 2025, în intervalul de timp cuprins între ora 16:50 - 17:34 min., 
*****Iurii Fiodor, în timp ce se afla pe str.Vasile Lupu 8, mun.Chișinău, adică în loc 
public, având intenția încălcării ordinii publice, dându-și seama de caracterul 
prejudiciabil al acțiunilor sale, prevăzând urmările lor și dorind în mod conștient 
survenirea acestora, acționând cu intenție directă îndreptată spre atingerea scopului 
stabilit, manifestând obrăznicie și lipsă de respect total față de societate, a inițiat un 
conflict cu Chiriac Constantin-Aurel, în rezultatul căruia, având cu sine un obiect 
necunoscut tăietor-înțepător, i-a aplicat acestuia o lovitură cu obiectul nominalizat în 
regiunea cutiei toracice, cauzându-i leziuni corporale, drept rezultat ultimul a fost 
transportat la IMSP IMU în vederea acordării ajutorului medical.
Potrivit raportului de expertiză judiciară nr.202502D1665 din 21 septembrie 
2025, la examinarea medico-legală a documentelor medicale pe numele lui Chiriac 
Sentința pe dosarul nr. 1-25151165-12-1-28102025 (1-2786/2025)                                          Pag. /10
Constantin-Aurel a.n.1981, s-a constatat: plagă tăiată nepenetrantă a hemitoracelui 
stâng, în regiunea fosei axilare stânga, cu lezarea ramurii musculare a arterei axilare 
stângi, lezarea mușchiului (fără precizare), hematom la acest nivel, care au fost 
cauzate în rezultatul acțiunii traumatice a unui obiect ascuțit-tăietor, prin mecanism de 
tăiere, pot data cu perioada de timp indicată, condiționează o dereglare a sănătății de 
scurtă durată și în baza acestui criteriu se califică ca vătămare ușoară a integrității 
corporale sau a sănătății. Totodată, ținând cont de aspectul morfologic al leziunilor 
corporale constatate la Chiriac Constantin-Aurel a.n.1981, producerea acestora în 
rezultatul căderii corpului din poziție verticală, se exclude
Astfel, prin acțiunile sale intenționate, *****Iurii Fiodor a săvârșit 
huliganismul, adică acțiunii intenționate care încalcă ordinea publică, însoțite de 
aplicarea violenței asupra persoanelor, săvârșite cu aplicarea altor obiecte pentru 
vătămarea integrității corporale sau sănătății, infracțiune prevăzută de art. 287 alin. (3) 
din Codul penal.
2. În cadrul şedinţei de judecată din 20 noiembrie 2025, şi până la începerea 
cercetării judecătoreşti, inculpatul *****Iurii, prin înscris autentic, a declarat că 
recunoaște în totalitate faptele indicate în rechizitoriu și nu solicită administrarea de 
noi probe, solicitând astfel ca judecata să se facă pe baza probelor administrate în faza 
de urmărire penală, pe care le recunoaşte şi asupra cărora nu are obiecţii. 
3.  Apărătorul Roman Medeleanu, cât și procurorul Diana Vatavu, în şedinţa de 
judecată, au susţinut cererea înaintată de inculpat. 
4.  Constatând că probele administrate la urmărirea penală stabilesc faptele 
inculpatului şi sunt suficiente date cu privire la persoana acestuia pentru a permite 
stabilirea unei pedepse, instanța de judecată a admis cererea inculpatului de judecare a 
cauzei în ordinea prevăzută în art. 364 1 din Codul de procedură penală, pe baza 
probelor administrate în cadrul urmăririi penale.
5.  Astfel, fiind chestionat sub jurământ şi potrivit regulilor de audiere a 
martorului, inculpatul *****Iurii, prin expunerea factologică ce nu contravine 
învinuirii formulate în rechizitoriu, şi-a recunoscut integral vinovăţia, declarând că, la 
data de 17 august 2025, pe la orele 16:00 min., era împreună cu prietenul său, partea 
vătămată Chiriac Constantin, și serveau bere pe str. Vasile Lupu nr. 8, într-un 
ascunziș. În urma unui conflict iscat între ei, a luat de jos o sticlă spartă și cu aceasta i-
a aplicat părții vătămate o lovitură în zona cutii toracice. Vînzătoarea magazinului din 
preajmă a chemat salvarea iar el a mers acasă. Ulterior l-a vizitat pe Constantin la 
spital și au discutat. Partea vătămată l-a iertat. (f.d. 37 Vol. II).  
6. Apreciind probele pe cauza penală din punct de vedere al pertinenţei, 
concludenţii, utilităţii şi veridicităţii lor, iar toate în ansamblu din punct de vedere al 
coroborării lor, analizând declaraţiile inculpatului depuse în şedinţa de judecată care 
sunt în concordanţă cu circumstanţele de fapt ale cauzei şi care se apreciază ca fiind 
veridice şi convingătoare, instanţa de judecată stabileşte că, faptele inculpatului 
Sentința pe dosarul nr. 1-25151165-12-1-28102025 (1-2786/2025)                                          Pag. /10
*****Iurii, corect şi întemeiat au fost încadrate de către acuzatorul de stat în baza art. 
287 alin. (3) din Codul penal, huliganismul, adică acțiunii intenționate care încalcă 
ordinea publică, însoțite de aplicarea violenței asupra persoanelor, săvârșite cu 
aplicarea altor obiecte pentru vătămarea integrității corporale sau sănătății. 
7.Aşadar, judecarea cauzei penale a avut loc pe baza probelor administrate în 
faza de urmărire penală şi în condiţiile art. 3641 din Codul de procedură penală.
Inculpatul *****Iurii, în şedinţa de judecată a declarat că, recunoaşte pe deplin 
săvârşirea faptelor indicate în rechizitoriu şi solicită instanţei judecătoreşti să i se 
aplice o pedeapsă mai blândă.
8.   Constatarea existenţei infracţiunilor imputate inculpatului, identificarea 
făptuitorului şi stabilirea vinovăţiei sunt dovedite pe deplin inclusiv prin următoarele 
probe examinate în şedinţa de judecată şi administrate în faza de urmărire penală, în 
special: 
-  procesul verbal din 17.08.2025 de consemnare a faptelor constatate (f.d. 5 Vol. 
I);
-  infomația 112 din 17.08.2025, ora 17:38 min., prin care s-a ocomunicat anonim 
despre o persoană cu plagă de cuțit pe str. Vasile Lupu 8 (f.d. 6 Vol. I);
-  procesul verbal din 17.08.2025 de cercetare la fața locului fiind cercetată curtea 
blocului amplasat pe str. Vasile Lupu 8 din mun. Chișinău cu planșa fotografică (f.d. 
10-12 Vol. I);
-  procesul verbal din 25 septembrie 2025 al examinării unui maiou de culoare 
albă, care a fost ridicat în baza CFL de la fața locului din 17.08.2025, ridicat de pe str. 
Vasile Lupu, nr.8, mun. Chișinău” (f.d. 13 Vol. I);
-  procesul-verbal de ridicare din 18 august 2025, potrivit căruia de la Chiriac 
Constantin Aurel a fost ridicat un pachet de polietilenă de culoare albastră deschis 
combinat cu albastru închis și orange, regiunea de acces este lipită, înnodată. în 
interiorul acestuia se află o pereche de adidași, o pereche de pantaloni, o pereche de 
chiloți și o pereche de ciorapi, recunoscute în calitate de corpuri delicte prin ordonanța 
organului de urmărire penală din 25 septembrie 2025 (f.d. 22, 26 Vol. I);
-  procesul verbal de audiere a părții vătămate Chiriac Constantin-Aurel din 
05.09.2025 (f.d. 33-34 Vol. I);
-  ordonanța și procesul-verbal de ridicare din 17 august 2025, potrivit căruia de 
la Albot Veaceslav a fost ridicat un CD pe care sunt stocate imagini video din incinta 
magazinului SRL „Albot Impex” din mun.Chișinău, str.V.Lupu 8, supuse 
examinărilor la data de 10.09.2025 (f.d. 38, 39, 40, 41-44 Vol. I);
-  procesul-verbal de examinare a obiectului din 23 septembrie 2025, obiect al 
acțiunii constituie copia scrisorii de însoțire din data 12.09.2025 cu nr. 01-15/1830, 
răspuns la interpelarea cu nr. de înregistrare 24/20/5-15163 din 09.09.2025, prin care 
se comunică că la solicitarea cu nr. 19474023 a fost deservită de echipa de asistență 
medicală urgentă specializată TIM și reanimare din cadrul SAMU Centrul în 
următoarea componență: medicul Larisa Amaut (tel:067335602), felcerul Vitalii 
Sentința pe dosarul nr. 1-25151165-12-1-28102025 (1-2786/2025)                                          Pag. /10
Roibu (tel:067499977), infirmierul Vasile Ulinici (tel:068081265) și șoferul 
autoambulanței Veaceslav Capațâna (tel: 079606484). După acordarea asistenței 
medicale de urgență la etapa de prespital a fost transportat la DCMU al IMSP 
Institutul de Medicină Urgentă, cu anexă - 2 file (f.d. 50-51 Vol. I);
-  declaraţiile martorului Albot Veaceslav din 17.08.2025 (f.d. 53 Vol. I);
-  procesul-verbal de audiere a martorului Granici Serghei din 18.08.2025 (f.d. 
54-55 Vol. I);
-  procesul-verbal de audiere a martorului Cordon Alexandru din 10.09.2025 (f.d. 
56-57 Vol. I);
-  declaraţiile martorului Arnaut Larisa din 22.09.2017 (f.d. 58-59 Vol. I);
-  raportul de expertiză judiciară nr.20250500231 din 10 septembrie 2025, potrivit 
căruia sângele recoltat de la cet. Chiriac Constantin-Aurel se referă la grupa sanguină 
Abeta / A(II), cu antigenul asociat „H”. în fragmente din petele cafenii de pe suprafața 
tricoul extras din pachetul cu inscripția: „Pachetul nr.l...” din spălătura pe fire de tifon 
de pe suprafața adidasului drept și din fragmentul de pe suprafața adidasului stâng 
extrași din punga cu inscripția: „Plic cu nr.2.” s-a stabilit sânge de origine umană, în 
care la determinarea apartenenței de grup s-a constatat antigenii „A” și „H”, ce 
presupune proveniența lor de la persoană/persoane cu grupa sanguină AbetaZA(II), cu 
antigenul asociat „H”, ce nu exclude în cazul dat cet.Chiriac Constantin-Aurel (f.d. 
67-72 Vol. I);
-  concluziile raportului de expertiză judiciară nr.202502D1665 din 21 septembrie 
2025, potrivit cărora: la examinarea medico-legală a documentelor medicale pe 
numele cet. Chiriac Constantin-Aurel a.n.1981, s-a constatat: plagă tăiată nepenetrantă 
a hemitoracelui stâng, în regiunea fosei axilare stânga, cu lezarea ramurii musculare a 
arterei axilare stângi, lezarea mușchiului (fără precizare), hematom la acest nivel, care 
au fost cauzată în rezultatul acțiunii traumatice a unui obiect ascuțit-tăietor, prin 
mecanism de tăiere, pot data cu perioada de timp indicată, condiționează o dereglare a 
sănătății de scurtă durată și în baza acestui criteriu se califică ca vătămare ușoară a 
integrității corporale sau a sănătății. Ținând cont de aspectul morfologic al leziunilor 
corporale constatate la cet. Chiriac Constantin-Aurel a.n.1981, producerea acestora în 
rezultatul căderii corpului din poziție verticală, se exclude (f.d. 88-90 Vol. I);
-  precum şi alte materiale anexate la cauza penală şi cercetate la judecarea 
cauzei.
9. Legea penală definește huliganismul drept acţiuni intenţionate care încalcă 
ordinea publică, însoţite de aplicarea violenţei asupra persoanelor sau de ameninţarea 
cu aplicarea unei asemenea violenţe, de opunerea de rezistenţă reprezentanţilor 
autorităţilor sau altor persoane care curmă actele huliganice, precum și acţiunile care, 
prin conţinutul lor, se deosebesc prin obrăznicie deosebită.
Obiectul juridic special al infracţiunii îl constituie relațiile sociale cu privire la 
ordinea publică. Prin ordine publică se înţelege un sistem stabil de relaţii sociale, care 
asigură o ambianţă liniștită de convieţuire în societate, de inviolabilitate a persoanei și 
Sentința pe dosarul nr. 1-25151165-12-1-28102025 (1-2786/2025)                                          Pag. /10
a integrităţii patrimoniului, precum și activitatea normală a organelor și instituţiilor 
publice. 
Latura obiectivă a infracţiunii se realizează prin acţiuni. După dispoziţia alin. 
(1) al art. 287 din CP, acţiunile de huliganism pot fi diverse: a) acţiuni care încalcă 
ordinea publică, însoţite de aplicarea violenţei asupra persoanelor sau de ameninţarea 
cu aplicarea unei asemenea violenţe; b) acţiuni care încalcă ordinea publică, însoţite 
de opunerea de rezistenţă reprezentanţilor autorităţilor sau altor persoane care curmă 
actele huliganice; c) încălcarea ordinii publice, însoţită de acţiuni care, prin conţinutul 
lor, se deosebesc printr-o obrăznicie deosebită. Prin încălcarea ordinii publice se 
înţelege săvârșirea unor acţiuni intenţionate ce atentează la regulile sociale și morale 
de convieţuire, care sunt încălcate într-un mod demonstrativ de către violatorul ordinii 
publice prin necuviinţă, neobrăzare, comportare batjocoritoare cu cetăţenii, prin 
înjosire a onoarei și demnităţii persoanei, încălcare îndelungată și insistentă a ordinii 
publice, zădărnicirea activităţilor de masă, suspendare temporară a activităţii normale 
a întreprinderilor, instituţiilor, organizaţiilor, transportului obștesc etc.
Se consideră huliganism însoţit de aplicarea violenţei asupra persoanelor sau de 
ameninţarea cu aplicarea unei asemenea violenţe acele acţiuni huliganice în procesul 
cărora au fost cauzate lovituri, bătăi sau alte acte de violenţă, ori vătămarea 
intenționată medie sau ușoară a integrității corporale sau a sănătății.
Infracțiunea de huliganism ete o infracțiune formală și se consideră consumată 
din momentul comiterii acțiunii prejudiciabile.
Latura subiectivă a infracţiunii se caracterizează prin intenţie directă: 
făptuitorul înţelege că încalcă ordinea publică, că aplică violenţă asupra persoanelor 
sau ameninţă cu aplicarea unei asemenea violenţe, că opune rezistenţă reprezentanţilor 
autorităţilor sau altor persoane care curmă actele huliganice, precum și că acţiunile 
sale, prin conţinutul lor, se deosebesc printr-o obrăznicie deosebită, și el dorește 
săvârșirea acestor acţiuni.
Subiect al infracţiunii este persoana fizică responsabilă, care a atins la 
momentul săvârșirii infracţiunii prevăzute de alin. (1) al art. 287 din CP, vârsta de 16 
ani, pentru infracţiunile prevăzute la alin. (2) și (3) ale art. 287 din CP – vârsta de 14 
ani. 
Se consideră huliganism agravat, prevăzut de alin. (3) al art. 287 din CP, 
săvârșirea acţiunilor huliganice prevăzute la alin. (1) sau (2) ale art. 287 din CP, 
însoţite de aplicarea sau încercarea aplicării armei de foc, a cuţitelor, boxurilor sau a 
altor arme, precum și a obiectelor special adaptate pentru vătămarea integrităţii 
corporale sau a sănătăţii. Aplicarea sau încercarea aplicării la săvârșirea 
huliganismului, a armei de foc, a diferitelor cuţite, a boxurilor sau armelor albe, 
precum și a altor obiecte, inclusiv a celor special adaptate pentru vătămarea integrităţii 
corporale, servește drept temei pentru calificarea infracţiunii în baza alin. (3) al art. 
287 din CP nu numai în acele cazuri în care făptuitorul cu ajutorul obiectelor 
Sentința pe dosarul nr. 1-25151165-12-1-28102025 (1-2786/2025)                                          Pag. /10
respective cauzează sau intenţionează să cauzeze vătămarea integrității corporale sau a 
sănătății, dar și atunci când utilizarea obiectelor menţionate în procesul actelor 
huliganice creează un pericol real pentru viaţa și sănătatea oamenilor. Conform 
sensului legii, la obiectele care servesc drept temei pentru calificarea acţiunilor 
huliganice în baza alin. (3) al art. 287 din CP se referă toate obiectele pe care le-a avut 
și le-a utilizat făptuitorul la săvârșirea acţiunilor huliganice, inclusiv acele care au fost 
ridicate la locul infracţiunii. 
10. Raportând aceste reglementări la starea de fapt a cazului, instanţa de 
judecată determină că, ansamblul de probe cercetate confirmă incontestabil învinuirea 
adusă inculpatului *****Iurii, acţiunile căruia fiind corect încadrate conform 
prevederilor  art. 287 alin. (3) din Codul penal, conform indicilor - huliganismul, 
adică acțiuni intenționate care încalcă ordinea publică, însoțite de aplicarea violenței 
asupra persoanelor, săvârșite cu aplicarea altor obiecte pentru vătămarea integrității 
corporale sau a sănătății, fiind absolut respectate prevederile art. 101 din Codul de 
procedură penală, din punct de vedere al pertinenţei, concludenţei, utilităţii şi 
veridicităţii, iar toate în ansamblu – din punct de vedere al coroborării lor, pentru care 
faptă *****Iurii va fi declarat vinovat şi, respectiv, supus unei pedepse penale.
11.Instanţa reţine cu titlu de principiu general recunoscut că, sentinţa de 
condamnare se adoptă numai în condiţia în care vinovăţia inculpatului în săvârşirea 
infracţiunii a fost confirmată prin ansamblul de probe examinate de instanţa de 
judecată şi nu poate fi bazată pe presupuneri. În temeiul art. 389 alin. (1) şi (2) din 
Codul de procedură penală, instanţa de judecată şi-a întemeiat sentinţa atât pe baza 
probelor administrate în faza de urmărire penală cât și pe declarațiile inculpatului date 
în ședința de judecată, cât şi cu concursul analizei faptului dacă condamnarea este 
justificată, „în afara oricăror dubii rezonabile”.
12. Drept urmare, la stabilirea felului şi a măsurii de pedeapsă inculpatului 
*****Iurii, instanţa de judecată ia în seamă că pedeapsa constituie nu numai un 
supliciu pentru infracţiunea săvârşită de către inculpat, ci are drept scop corectarea şi 
reeducarea acestuia în spiritul executării stricte a legii, prevenirea săvârşirii de noi 
infracţiuni, atât din partea lui *****Iurii, cât şi a altor persoane, se călăuzeşte de 
conştiinţa de drept, ţine cont de caracterul şi gradul prejudiciabil al infracţiunii 
săvârşite, de persoana inculpatului *****Iurii, precum şi de circumstanţele cauzei care 
atenuează şi care agravează răspunderea penală, de influenţa pedepsei aplicate asupra 
corectării şi reeducării vinovatului şi de condiţiile de viaţă ale acestuia.  
13. Astfel, după caracterul şi gradul prejudiciabil, prin prisma art. 16 din 
Codul penal, infracţiunile prevăzute de art. 287 alin. (3) din Codul penal, și săvârşită 
de către *****Iurii, se clasifică ca fiind gravă, pentru săvîrșirea căreia se prevede 
pedeapsă cu închisoare de la 3 la 7 ani.
14. Drept circumstanţă atenuantă în privinţa inculpatului *****Iurii, prin 
prisma dispoziţiei art. 76 alin. (1) din Codul penal, instanţa de judecată identifică doar 
Sentința pe dosarul nr. 1-25151165-12-1-28102025 (1-2786/2025)                                          Pag. /10
– recunoaşterea vinovăției, adică recunoașterea săvârşirii faptelor indicate în 
rechizitoriu şi insistenţa ca judecata să se facă pe baza probelor administrate în faza de 
urmărire penală, iar drept circumstanță agravantă, prevăzută de art. 77 din Codul 
penal, instanţa de judecată fixează - săvîrşirea infracţiunii de către o persoană care 
anterior a fost condamnată pentru infracţiuni similare şi pentru fapte care au relevanţă 
pentru cauză.   
Totodată instanța are în vedere faptul că recunoașterea vinovăției constituie o 
condiție care face aplicabile prevederile art. 80 1 alin. (1) din Codul penal, potrivit 
căruia inculpatul care a recunoscut săvârşirea faptelor indicate în rechizitoriu şi a 
solicitat ca judecata să se facă pe baza probelor administrate în faza de urmărire 
penală, beneficiază de reducerea cu o pătrime a limitelor de pedeapsă prevăzute în 
Partea specială a prezentului cod în cazul pedepsei cu amendă, cu muncă 
neremunerată în folosul comunităţii sau cu închisoare. În acest context se interzice 
acordarea unei duble valențe juridice circumstanței privind recunoașterea vinovăției.  
15. În cele din urmă, în urma reducerii limitelor minime şi maxime de 
pedeapsă cu o pătrime prin prisma art. 80 1 alin. (1) din Codul penal şi stabilind noua 
limită, instanţa de judecată conchide că corectarea şi reeducarea lui *****Iurii este 
posibilă cu aplicarea unei pedepse în formă de închisoare, a cărei mărime să fie în 
concordanţă cu gravitatea infracţiunii săvârşite, cu motivul acesteia, cu persoana celui 
vinovat, cu circumstanţele cauzei care atenuează şi agravează răspunderea, cu 
influenţa pedepsei aplicate asupra corectării şi reeducării vinovatului, ca prin urmare 
termenul pedepsei să fie de 3 (trei) ani, care tocmai va avea drept scop restabilirea 
echităţii sociale, corectarea celui din urmă, precum şi prevenirea săvârşirii de noi 
infracţiuni.
Aici se ține cont de toate circumstanțele cauzei, de faptul că inculpatul 
*****Iurii și-a recunoscut vinovăția, a insistat asupra examinării cauzei penale în baza 
probelor administrate la urmărirea penală, însă instanţa de judecată determină că, o 
altă pedeapsă mai uşoară decât închisoarea, cum este condamnarea cu suspendarea 
condiționată a executării pedepsei, nu-şi va atinge scopul propus, ţinând cont de 
gravitatea faptei comise şi pericolul social sporit a unor astfel de acţiuni, or, la 
aplicarea legii penale se ţine cont de caracterul şi gradul prejudiciabil al infracţiunii 
săvârșite, de persoana celui vinovat, de influenţa pedepsei aplicate asupra corectării şi 
reeducării vinovatului, precum şi de condiţiile de viaţă ale familiei acestuia. Astfel 
fiind, instanţa de judecată consideră că, pedeapsa sub formă de închisoare va avea 
drept scop restabilirea echităţii sociale, corectarea condamnatului, precum şi 
prevenirea săvârșirii de noi infracţiuni atât din partea lui *****Iurii, cât şi a altor 
persoane.
16. Concomitent, aşa după cum s-a subliniat în partea introductivă a 
sentinţei, instanța de judecată a constatat că, prin sentința Judecătoriei Strășeni (sediul 
Călărași) din 22 iunie 2023, menținută prin decizia Colegiului penal al Curții de Apel 
Sentința pe dosarul nr. 1-25151165-12-1-28102025 (1-2786/2025)                                          Pag. /10
Chișinău din 03 aprilie 2024, *****Iurii a fost recunoscut vinovat de comiterea 
infracțiunii prevăzute de art. 320 1 din Codul penal, și în baza acestei legi i s-a stabilit 
pedeapsa sub formă de închisoare pe un termen de 10 (zece) luni cu executare în 
penitenciar de tip semiînchis. Conform art. 90 1 Cod penal, s-a suspendat parțial 
executarea pedepsei cu închisoarea stabilită lui *****Iurii, după cum urmează: 
*****Iurii urmează să execute real pedeapsa sub formă de închisoare pe un termen de 
5 (cinci) luni, în penitenciar de tip semiînchis. În conformitate cu prevederile art. 90 
CP termenul de pedeapsă sub formă de închisoare rămas de 5 (cinci) luni, după 
ispășirea termenului stabilit supra, s-a suspendat condiționat pe o perioadă de 
probațiune de 2 (doi) ani. În conformitate cu art. 90 1 alin.(5) și art. 90 alin.(6) pct. a) 
Cod penal, în perioada de probațiune *****Iurii a fost obligat să nu-şi schimbe 
domiciliul şi/sau reședința fără consimțământul organului competent. 
17.Totodată, potrivit informației Inspectoratului Regional de Probațiune 
Centru, Biroul de Probațiune Strășeni din 20 noiembrie 2025 (f.d. 30 Vol. II), instanța 
de judecată stabilește că, sentința Judecătoriei Strășeni (sediul Călărași) din 22 iunie 
2023 pe numele condamnatului *****Iurii Fiodor nu a parvenit spre executare.
În același timp, potrivit informației Judecătoriei Strășeni (sediul Călărași) nr. 
5582 din 26.11.2025 (f.d. 31 Vol. II), la 29.05.2024, cu nr. de ieșire 4394, în adresa 
Inspectoratului de Poliție Buiucani al DP mun. Chișinău a fost expediată dispoziția de 
executare în temeiul sentinței Judecătoriei Strășeni (sediul Călărași) din 22 iunie 
2023, însă careva înștiințări privind reținerea condamnatului și măsurile întreprinse în 
acest sens la materialele cauzei lipsesc, astfel că cauza penală se află la evidența 
dosarelor din momentul reținerii.
18. Conform dispoziției art. 90 1 alin. (6) din Codul penal, în cazul în care cel 
condamnat cu suspendarea parţială a executării pedepsei cu închisoare săvîrşeşte în 
perioada de probaţiune sau, după caz, în termenul de probă o nouă infracţiune 
intenţionată sau încalcă în mod sistematic obligaţiile stabilite, instanţa de judecată îi 
stabileşte o pedeapsă în condiţiile art. 85 dacă, după caz, nu sînt aplicabile prevederile 
alin. (7) din prezentul articol. 
Conform art. 90 1 alin. (7) din Codul penal, în cazul în care cel condamnat cu 
suspendarea parţială a executării pedepsei cu închisoare săvîrşeşte în perioada de 
probaţiune sau, după caz, în termenul de probă o infracţiune din imprudenţă sau o 
infracţiune intenţionată uşoară sau mai puţin gravă, problema anulării sau menţinerii 
condamnării cu suspendarea parţială a executării pedepsei cu închisoare se 
soluţionează de către instanţa de judecată, la demersul organului care exercită 
supravegherea asupra comportamentului celor condamnaţi cu suspendarea executării 
pedepsei.
19. Conform art. 85 alin. alin. (1) şi (3) din Codul penal, (1) dacă, după 
pronunţarea sentinţei, dar înainte de executarea completă a pedepsei, condamnatul a 
săvîrşit o nouă infracţiune, instanţa de judecată adaugă, în întregime sau parţial, la 
Sentința pe dosarul nr. 1-25151165-12-1-28102025 (1-2786/2025)                                          Pag. /10
pedeapsa aplicată prin noua sentinţă partea neexecutată a pedepsei stabilite de sentinţa 
anterioară. În acest caz, pedeapsa definitivă nu poate depăşi termenul de 30 de ani de 
închisoare, iar în privinţa persoanelor care nu au atins vîrsta de 18 ani – termenul de 
15 ani. (3) Pedeapsa definitivă în cazul unui cumul de sentinţe trebuie să fie mai mare 
decît pedeapsa stabilită pentru săvîrşirea unei noi infracţiuni şi decît partea 
neexecutată a pedepsei pronunţate prin sentinţa anterioară a instanţei de judecată.
20. Prin urmare, instanţa de judecată conchide că, pedeapsa stabilită lui 
*****Iurii prin sentința Judecătoriei Strășeni (sediul Călărași) din 22 iunie 2023, 
menținută prin decizia Colegiului penal al Curții de Apel Chișinău din 03 aprilie 2024, 
în baza art. 3201 Cod penal, sub formă de închisoare pe un termen de 10 (zece) luni cu 
executare în penitenciar de tip semiînchis, urmează să se adauge parţial la pedeapsa 
aplicată prin noua sentinţă şi, prin urmare, inculpatului *****Iurii i se va stabili 
definitiv o pedeapsă în formă de închisoare pe un termen de 3 (trei) ani și 4 (patru) 
luni, cu executarea pedepsei în penitenciar de tip semiînchis.
21.Instanţa de judecată este convinsă că pedeapsa potrivită lui *****Iurii 
este tocmai la caz și va avea drept scop cât restabilirea echităţii sociale, atât şi 
corectarea celui din urmă, doar la stabilirea categoriei şi termenului pedepsei instanţa 
se bazează pe prevederile art. 2, art. 7, art. 61 şi art. 75 din Codul penal, care se referă 
la scopul şi ţelul legii şi pedepsei penale, criteriile generale de individualizare a 
pedepsei.
22. În conformitate cu dispoziţia art. 395 alin. (1) pct. 5) din Codul de 
procedură penală, în dispozitivul sentinţei de condamnare trebuie să fie arătată 
dispoziţia privitoare la măsura preventivă ce se va aplica inculpatului pînă cînd 
sentinţa va deveni definitivă, iar în corespundere cu prevederile art. 11 alin. (3) din 
Codul de procedură penală, privarea de libertate, arestarea, internarea forţată a 
persoanei într-o instituţie medicală sau trimiterea ei într-o instituţie educaţională 
specială, precum şi prelungirea acestor măsuri, se permit numai în baza unui mandat 
de arestare sau a unei hotărîri judecătoreşti motivate.
Potrivit materialelor dosarului, conform procesului-verbal de reținere din 18 
august 2025, *****Iurii Fiodor a fost reținut la 18 august 2025, ora 23 și 55 min., iar 
prin încheierea Judecătoriei Chișinău (sediul Ciocana) din 19 august 2025 (f.d. 135-
142 Vol I), în privința lui a fost aplicată măsura preventivă – arestul preventiv, pe un 
termen de 30 zile. Prin încheierile aceleiași instanțe judecătorești din 16 septembrie 
2025 și 16 octombrie 2025, termenul măsurii preventive arestul preventiv în privința 
lui *****Iurii a fost prelungit consecutiv cu câte 30 zile, până la 15 noiembrie 2025, 
ora 23:55 min.. Prin încheierea Judecătoriei Chișinău (sediul Buiucani) din 11 
noiembrie 2025, termenul arestului în privința inculpatului *****Iurii a fost prelungit 
cu 30 zile, până la data de 15 decembrie 2025, ora 23 și 55 min.. 
Astfel, în raport cu prevederile legale enunţate şi cu referire la aceea că instanţa 
de judecată a concluzionat că vinovăţia inculpatului în săvârşirea faptei infracţionale a 
Sentința pe dosarul nr. 1-25151165-12-1-28102025 (1-2786/2025)                                          Pag. /10
fost dovedită pe deplin conform învinuirii formulate în rechizitoriu, ca prin urmare 
pedeapsa care urmează să i se aplice lui *****Iurii Fiodor Marcel să fie în formă de 
închisoare, pentru asigurarea executării sentinţei, instanța găseşte de cuviinţă ca o dată 
cu pronunţarea hotărârii să dispună menținerea efectului măsurii preventive 
„arestarea preventivă” aplicată şi ulterior prelungită inculpatului *****Iurii, până la 
intrarea în vigoare a sentinţei, iar termenul executării pedepsei urmând să fie calculat 
începând cu data pronunţării sentinţei, 11 decembrie 2025, ora 11 și 30 min., iar 
durata ţinerii lui *****Iurii Fiodor sub arest preventiv începând cu data reţinerii – 18 
august 2025, ora 23 și 55 min., și pînă la 11 decembrie 2025, ora 11 și 30 min., data 
pronunţării sentinţei, în conformitate cu prevederile art. 88 alin. (3) din Codul penal, 
să fie inclusă în termenul pedepsei și computată pe parcursul executării acesteia.  
23. Corpul delict - un ambalaj de culoare albă în care se află un maiou de 
culoare albă, ridicat în cadrul cercetării la fața locului din 17.08.2025, și predate 
pentru păstrare în camera pentru păstrarea corpurilor delicte a Inspectoratului de 
Poliție Buiucani (chitanța nr. 134 din 26.09.2025, f.d. 17 Vol. I), în temeiul art. 162 
alin. (1) pct. 4) din Codul de procedură penală, la intrarea sentinţei în vigoare să fie 
restituite posesorului bunului nominalizat. 
Referitor la corpul delict şi anume – ambalajul de culoare albastră deschis 
combinat cu albastru închis și orange în care sunt impachetate o pereche de adidași de 
culoare alb combinat cu negru și verde, o pereche de pantaloni, o pereche de chliloți și 
o pereche de ciorapi,  ridicate de la cet. Chiriac Constantin-Aurel la 18.08.2025, și 
predate pentru păstrare în camera pentru păstrarea corpurilor delicte a Inspectoratului 
de Poliție Buiucani (chitanța nr. 133 din 26.09.2025, f.d. 28 Vol. I), în temeiul art. 162 
alin. (1) pct. 4) din Codul de procedură penală, la intrarea sentinţei în vigoare să fie 
restituite proprietarului și anume – părții vătămate Chiriac Constantin-Aurel.
24. În conformitate cu prevederile art. 397 pct. 5) din Codul de procedură 
penală, dispozitivul sentinţei de condamnare, pe lîngă chestiunile enumerate în art. 
395 şi 396, în cazurile necesare, trebuie să mai cuprindă dispoziţia referitoare la 
repartizarea cheltuielilor judiciare.
Subsidiar, instanţa reţine că, acuzatorul de stat a solicitat încasarea din contul 
inculpatului *****Iurii în folosul statului a cheltuielilor judiciare în sumă de 6182 lei 
suportate pentru efectuarea examinărilor și întocmirea raportului de expertiză.
Din materialele cauzei penale rezultă că, pe parcursul urmăririi penale, pentru 
asigurarea bunei desfășurări a procesului penal, au fost suportate potrivit legii 
cheltuieli judiciare, și anume - 5862 lei pentru efectuarea examinărilor și întocmiriea 
raportului de expertiză judiciară nr. 202505O0231 din  10.09.2025 (f.d. 67-72 Vol. I), 
și 320 lei pentru formularea concluziilor și întocmirii raportului de expertiză nr. 
202502D1665 din 21.09.2025, iar în total suma de 6182 lei. 
Astfel, luând în considerare prevederile art. 227 în coroborare cu cele ale art. 
229 alin. (2) din Codul de procedură penală, cu referire la menţiunile respective din 
Sentința pe dosarul nr. 1-25151165-12-1-28102025 (1-2786/2025)                                          Pag. /10
conţinutul rapoartelor de expertiză judiciară, de unde rezultă că cheltuielile suportate 
în cadrul examinărilor efectuate constituie în total suma de 6182 lei, instanţa de 
judecată consideră necesar a obliga condamnatul *****Iurii la recuperarea 
cheltuielilor judiciare, în legătură cu ce se va dispune încasarea de la el în folosul 
statului a cheltuielilor judiciare în sumă totală de 6182 lei.
25. Pentru aceste motive, călăuzindu-se de prevederile art. 7, art. 61, art. 70, 
art. 72, art. 75, art. 80 1 și art. 84 alin. (4) din Codul penal, în conformitate cu 
prevederile art. 338 – 341, art. 364 1, art. 382, art.  art.  384 – 385, art. 387, art. 389, 
art. art. 392 – 395, art. 397 și art. 437 din Codul de procedură penală, conform 
dispoziţiilor art. art. 195 – 197 din Codul de executare, instanţa de judecată, –
H O T Ă R Ă Ş T E : 
Se recunoaşte vinovat *****Iurii Fiodor, născut la *****, IDNP *****, de 
săvârşirea infracţiunii prevăzute la art. 287 alin. (3) din Codul penal, și se condamnă 
pentru fapta săvârşită. 
Se aplică lui *****Iurii, recunoscut vinovat de comiterea infracţiunii prevăzute 
la art. 287 alin. (3) din Codul, cu aplicarea prevederilor art. 80 1 alin. (1) din Codul 
penal, pedeapsa sub formă de închisoare pe un termen de 3 (trei) ani, cu executarea 
pedepsei în penitenciar de tip semiînchis. 
Se anulează suspendarea parţială a executării pedepsei cu închisoare stabilită 
lui *****Iurii Fiodor prin sentința Judecătoriei Strășeni (sediul Călărași) din 22 iunie 
2023, prin care a fost recunoscut vinovat de săvârșirea infracțiunii prevăzute de art. 
3201 din Codul penal, cu stabilirea pedepsei sub formă de închisoare pe un termen de 
10 (zece) luni cu executare în penitenciar de tip semiînchis. Conform art. 90 1 Cod 
penal, s-a suspendat parțial executarea pedepsei cu închisoarea stabilită lui *****Iurii, 
după cum urmează: *****Iurii urmează să execute real pedeapsa sub formă de 
închisoare pe un termen de 5 (cinci) luni, în penitenciar de tip semiînchis. În 
conformitate cu prevederile art. 90 CP termenul de pedeapsă sub formă de închisoare 
rămasă de 5 (cinci) luni, după ispășirea termenului stabilit supra, s-a suspendat 
condiționat pe o perioadă de probațiune de 2 (doi) ani.
Conform art. 85 alin. (1) din Codul penal, pedeapsa stabilită prin sentința 
Judecătoriei Strășeni (sediul Călărași) din 22 iunie 2023, care este de 10 (zece) luni 
închisoare, a cărei suspendare parţială a executării pedepsei a fost anulată, se adăuga 
parţial la pedeapsa aplicată prin noua sentinţă, stabilindu-i-se astfel definitiv lui 
*****Iurii Fiodor, născut la *****, IDNP *****, o pedeapsă în formă de închisoare 
pe un termen 3 (trei) ani și 4 (patru) luni, cu executarea pedepsei în penitenciar de tip 
semiînchis.
Măsura preventivă „arestarea preventivă” prelungită lui *****Iurii Fiodor prin 
încheierea Judecătoriei Chişinău (sediul Buiucani) din 11 noiembrie 2025, pe o 
perioadă de 30 zile, până la data de 15 decembrie 2025, ora 23:55 min., se menține și 
se prelungește până la rămânerea definitivă a hotărârii instanţei de judecată.
Sentința pe dosarul nr. 1-25151165-12-1-28102025 (1-2786/2025)                                          Pag. /10
Termenul executării pedepsei a-l calcula începând cu data pronunţării sentinţei, 
11 decembrie 2025, ora 11 și 30 min., iar durata ţinerii lui *****Iurii sub arest 
preventiv începând cu data reţinerii – 18 august 2025, ora 23:55 min., și pînă la 11 
decembrie 2025, ora 11 și 30 min., în conformitate cu prevederile art. 88 alin. (3) din 
Codul penal, se include în termenul pedepsei și urmează să fie computată pe parcursul 
executării acesteia. 
Se încasează de la *****Iurii Fiodor, născut la *****, IDNP *****; cetățean al 
Republicii Moldova; originar și domiciliat în or. Călărași, s*****, în folosul 
bugetului de stat al Republicii Moldova cheltuielile judiciare în sumă de 6182 (șase mii 
o sută optzeci și doi) lei. 
Corpul delict - un ambalaj de culoare albă în care se află un maiou de culoare 
albă, ridicat în cadrul cercetării la fața locului din 17.08.2025, și predat pentru păstrare 
în camera pentru păstrarea corpurilor delicte a Inspectoratului de Poliție Buiucani 
(chitanța nr. 134 din 26.09.2025, f.d. 17 Vol. I), la definitivarea sentinţei, să fie 
restituit posesorului legal al bununului nominalizat. 
Corpul delict şi anume – ambalajul de culoare albastru deschis combinat cu 
albastru închis și orange, în care sunt impachetate o pereche de adidași de culoare alb 
combinat cu negru și verde, o pereche de pantaloni, o pereche de chliloți și o pereche 
de ciorapi,  ridicate de la cet. Chiriac Constantin-Aurel la 18.08.2025, și predate 
pentru păstrare în camera pentru păstrarea corpurilor delicte a Inspectoratului de 
Poliție Buiucani (chitanța nr. 133 din 26.09.2025, f.d. 28 Vol. I), la definitivarea 
sentinţei, să fie restituite posesorului legal al bunurilor – părții vătămate Chiriac 
Constantin-Aurel.
Sentinţa motivată fiind pronunţată în şedinţă publică la 11 decembrie 2025.
Sentinţa poate fi atacată în termen de 15 zile de la data pronunţării, cu recurs, la 
Curtea de Apel Centru, prin intermediul Judecătoriei Chişinău (sediul Buiucani), 
invocându-se doar erorile procesuale şi măsura de pedeapsă stabilită, iar partea 
vătămată poate invoca doar erorile procesuale. 
Preşedintele şedinţei,  
judecătorul                                                           Veaceslav CERNALEV       