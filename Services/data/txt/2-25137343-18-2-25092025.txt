Dosarul nr. 2-1120/2025
(2-25137343-18-2-25092025-1)
H O T Ă R Â R E
în numele legii
(dispozitiv)
11 decembrie 2025                                             or. Anenii Noi
Judecătoria Căușeni (sediul Anenii Noi)
Instanța compusă din: 
Președintele ședinței, judecătorul – Pantaz Serghei,
Grefier – Calmîc Sofia, 
cu participarea: 
-           reclamantei Donos Mariana și reprezentantului acesteia, avocatului 
Potereanu Dina, împuternicită prin mandatul seria MA nr.2449308 din 11 
decembrie 2025,
-           reprezentantului Structurii Teritoriale de Asistență Socială Anenii Noi 
din cadrul Agenției Teritoriale de Asistență Socială Sud-Est, Vinnițcaia Valentina, 
împuternicită prin procura nr.76 din 25 ianuarie 2024,
în absența:
-           pârâtului Donos Vasilii, citat legal,
-           reprezentanților Structurii Teritoriale de Asistență Socială Căușeni 
din cadrul Agenției Teritoriale de Asistență Socială Sud-Est, care au solicitat 
examinarea cauzei în lipsă,
a examinat în ședință publică, în procedură contencioasă, cauza civilă la 
cererea de chemare în judecată depusă Judecătoriei Căușeni (sediul Anenii Noi), la 
25 septembrie 2025, de către Donos Mariana împotriva lui Donos Vasilii, 
intervenienți accesorii Structura Teritorială de Asistență Socială Anenii Noi din 
cadrul Agenției Teritoriale de Asistență Socială Sud-Est și Structura Teritorială de 
Asistență Socială Căușeni din cadrul Agenției Teritoriale de Asistență Socială Sud-
Est cu privire la desfacerea căsătoriei, determinarea domiciliului copilului minor și 
încasarea pensiei pentru întreținerea copilului minor, 
în conformitate cu art. 236-241 Cod de procedură civilă, instanța de 
judecată,– 
h o t ă r ă ș t e :
Se admite integral cererea de chemare în judecată.
Se desface căsătoria încheiată între Donos Vasilii, IDNP *****, născut la 
*****, în orașul *****, Republica Moldova, și Donos Mariana, IDNP *****, 
născută la *****, în satul *****, Republica Moldova, act de căsătorie nr.28 din 07 
septembrie 2019, înregistrat de Primăria orașului *****, Republica Moldova.
Se stabilește domiciliul copilului minor *****, IDNP *****, născut la 
*****, împreună cu mama, Donos Mariana, IDNP *****, născută la *****.
Se încasează de la Donos Vasilii, IDNP *****, născut la *****, în 
beneficiul Marianei Donos, IDNP *****, născută la *****, pensie de întreținere a 
copilului minor *****, IDNP *****, născut la *****, în cuantum de 3 000,00 (trei 
mii lei, 00 bani) lei, lunar, începând cu 25 septembrie 2025 și până la atingerea 
majoratului de către copilul minor.
Se încasează de la Donos Vasilii, IDNP *****, născut la *****, în 
beneficiul statului, taxă de stat, pentru examinarea pretenției cu privire la încasarea 
pensiei de întreținere, de la plata căreia reclamanta a fost scutită prin efectul legii, 
în sumă de 1 489,96 (una mie patru sute optzeci și nouă lei, nouăzeci și șase bani) 
lei.
Pentru înregistrarea desfacerii căsătoriei, se încasează de la Donos Vasilii, 
IDNP *****, și de la Donos Mariana, IDNP *****, taxa de stat în cuantum de 
500% din unitatea convențională stabilită, adică suma de 250 (două sute cincizeci) 
lei, a câte 125 (una sută douăzeci și cinci) lei, de la fiecare.
În termen de 3 zile de la data rămânerii definitive a prezentei hotărâri, o 
copie a acesteia va fi expediată Instituției Publice „Agenția Servicii Publice”, 
Departamentul înregistrare și evidență a populației.
În conformitate cu prevederile pct. 67 al Hotărârii Curții Constituționale, 
nr.39 din 14 octombrie 2017, privind excepția de neconstituționalitate a articolelor 
15 alin.(2) lit.d) și 38 alin.(4) lit.f) Cod de executare al Republicii Moldova, 
prezenta hotărâre, în partea încasării pensiei de întreținere, urmează a fi executată 
imediat, la expirarea termenului de 15 zile din data pronunțării. 
Hotărârea poate fi atacată cu apel la Curtea de Apel Centru, în termen de 30 
de zile de la data pronunțării dispozitivului hotărârii, prin intermediul Judecătoriei 
Căușeni (sediul Anenii Noi). 
Președintele ședinței, 
Judecător                                                                                       Pantaz 
Serghei
                                    