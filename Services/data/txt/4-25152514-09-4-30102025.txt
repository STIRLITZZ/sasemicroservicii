4-25152514-09-4-30102025
4-217/2025
H O T Ă R Â R E
în numele legii
11 decembrie 2025 or.Glodeni
Judecătoria Bălți
(sediul Glodeni)
în componență:
Președinte de ședință, judecător                           Vasile Nogai
grefier                                                                              Dumitrița Dubic 
cu participarea:
agentul constatator                                                           Andrei Andriuca
contravenientului                                                             Florea Ilie
victima                                                                             Florea Evelina
avocatul  Nicolae Stroncea
examinând în ședință de judecată publică cauza contravențională pornită în 
baza art.781  Cod contravențional de către SSS al SP nr.2 Sturzovca a IP Glodeni, 
Andrei Andriuca în privința lui Florea Ilie, -
a constatat
         La data de 28.10.2025 în baza art.781 Cod contravențional de către SSS al SP 
nr.2 Sturzovca a IP Glodeni, Andrei Andriuca a fost întocmit contravenientului 
Florea Ilie proces-verbal cu privire la constatarea faptei contravenționale. 
În temeiul art.395 Cod contravențional, agentul constatator a remis pentru 
examinare procesul-verbal cu privire la contravenției Judecătoriei Bălți (sediul 
Glodeni) conform competenței.
Agentul constatator, Andrei Andriuca a susținut pe deplin procesul verbal, 
solicită aplicarea ca măsură de pedeapsă muncă neremunerată în folosul 
comunității.
Contravenientul Florea Ilie, vina în comiterea contravenției o recunoaște, 
recunoaște că la momentul când a comis contravenția era puțin în stare de 
ebrietate, roagă să i se aplice ca pedeapsă muncă neremunerată în folosul 
comunității.
Victima Florea Evelina, a declarat că îl iartă pe contravenient numai cu 
condiția de a nu o deranja pe ea și pe copii care sunt mici și văd ce face bunelu.
Avocatul Nicolae Stroncea, a solicitat aplicarea unei pedepse mai blânde, 
muncă neremunerată în folosul comunității.
Audiind părțile prezente, studiind materialele cauzei, instanța de judecată 
consideră dovedită vinovăția lui Florea Ilie în comiterea contravenției prevăzute de 
art.78/1 Cod contravențional RM.
  Conform art.458 Cod contravențional, examinând cauza contravențională, instanța de 
judecată este obligată să determine: caracterul veridic al contravenției imputate, existența 
cauzelor care înlătură caracterul contravențional al faptei, vinovăția persoanei în a cărei 
privință a fost pornit procesul contravențional, existența circumstanțelor atenuante şi/sau 
agravante, necesitatea sancționării şi, după caz, caracterul sancțiunii contravenționale şi alte 
aspecte importante pentru soluționarea justă a cauzei, iar potrivit prevederilor art.394 alin.(2) şi 
art.460 Cod contravențional, instanța de judecată hotărăște asupra cauzei contravenționale prin 
decizie (hotărâre) asupra aspectelor faptic şi juridic ale cauzei.
Astfel, s-a constat că Florea Ilie, la data de 13.08.2025 în jurul orei 20:11, în 
s.Petrunea r.Glodeni, fiind în stare de ebrietate în urma unui conflict la domiciliu 
cu nora sa Florea Evelina, a agresat-o fizic, cauzându-i vătămare neînsemnată a 
integrității corporale. 
Prin acțiunile sale, Florea Ilie a comis contravenție prevăzută și sancționată de 
prevederile art.78/1  Cod Contravențional. 
Art.78/1 Cod Contravențional, prevede răspunderea contravențională pentru, 
 maltratarea sau alte acțiuni violente, comise de un membru al familiei în privința 
altui membru al familiei, care au provocat vătămare neînsemnată a integrității 
corporale, se sancționează cu muncă neremunerată în folosul comunității de la 40 
la 60 de ore sau cu arestul contravențional de la 7 la 15 zile. 
Vinovăția lui Florea Ilie în comiterea contravenții se întemeiază pe 
următoarele probe: în ședința de judecată au fost examinate actele procedurale 
prezentate de agentul constatator şi anume: Prin procesul-verbal cu privire la 
contravenție seria/nr.MAI06 542753 prin care se confirmă pornirea  în privința 
lui Florea Ilie a cauzei contravenționale în baza art.78/1 Cod Contravențional, prin 
materialele anexate la procesul-verbal cu privire la contravenție din 28.10.2025, 
prin care se confirmă vinovăția lui Florea Ilie în comiterea contravenției 
încriminate.
Din probele prezentate de agentul constatator rezultă faptul, că vina 
contravenientului Florea Ilie în comiterea contravenții de care este învinuit își 
găsește confirmarea deplină, iar calificarea acțiunilor contravenientului pe articolul 
sus menționat și-a găsit confirmare deplină din probele dobândite și cercetate, în 
cadrul ședinței de judecată.
Astfel, instanța consideră necesar de ai aplica contravenientului o măsură de 
pedeapsă sub formă de muncă neremunerată în folosul comunității în mărime 
minimă.
 
  În conformitate cu art.460-462 al Codului contravențional, instanța de judecată,-
 
hotărăște
 
Florea Ilie, a.n.*****, IDNP *****, dom. s.***** r. Glodeni, se recunoaște 
vinovat în comiterea contravenției prevăzute de art.78 1 Cod Contravențional, 
stabilindu-i o pedeapsă sub formă de 40 ( patruzeci) ore muncă neremunerată în 
folosul comunității.
Hotărârea poate fi atacată în ordine de recurs, în termen de 15 zile, la Curtea 
de Apel Nord, prin intermediul judecătoriei Bălți (sediul Glodeni).
        
Președinte de ședință, judecător                         Vasile Nogai