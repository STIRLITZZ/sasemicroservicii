Dosarul nr. 3-4883/2024 
           2-24130824-12-3-15112024
H O T Ă R Â R E
În numele Legii
20 octombrie 2025               mun. 
Chişinău
Judecătoria Chișinău, sediul Rîșcani 
în componență:
Președintele ședinței, judecător                                Rodica Nicula
Grefieri                                                               Olga Sușchevici, Lilia Tașlîc, Ana 
Roșu
examinând în ședință închisă, acțiunea în contencios administrativ înaintată de 
SRL ,,Twin Fusion” împotriva Inspectoratului General pentru Migrație, terț ***** 
cu privire la anularea actului administrativ individual defavorabil și obligarea 
emiterii unui act administrativ favorabil,
c o n s t a t ă :
Pretențiile reclamantului:
La 15 noiembrie 2024, SRL „Twin Fusion” a depus cerere de chemare în 
judecată împotriva Inspectoratului General pentru Migrație, solicitând anularea 
deciziei nr. 5/1-2725 din 15 octombrie 2024 și deciziei nr. 7841 din 04 septembrie 
2024, obligarea emiterii unei noi decizii cu privire la acordarea dreptului de ședere 
provizorie în scop de muncă cetățeanului *****.
În motivarea acțiunii a relatat că la data de 23 august 2024, SRL „Twin 
Fusion” a depus pachetul complet de documente pentru oferirea permisului de 
ședere a cetățeanului din Republica Federală Nigeria, *****.
La 6 septembrie 2024, reclamanta a primit decizia nr. 7841 din 04 septembrie 
2024 a Inspectoratului General pentru Migrație, prin care s-a refuzat acordarea 
permisului de ședere pentru cetățeanul *****, în temeiul art. 34 1 alin. (1), lit. b) și 
art. 433 alin. (1), lit. c) din Legea privind regimul străinilor în Republica Moldova 
nr. 200 din 16 iulie 2010.
Nefiind de acord cu refuzul autorităţii, la 27 septembrie 2024, reclamanta a 
înaintat cerere prealabilă, prin care a solicitat anularea deciziei nr. 7841 din 04 
septembrie 2024 a Inspectoratului General pentru Migrațiune cu reexaminarea 
cazului și oferirea permisului de ședere.
Astfel, la 22 octombrie 2024, reclamanta a recepționat răspunsul 
Inspectoratului General pentru Migrație nr. 5/1-2725 din 15 octombrie 2024 cu 
privire la respingerea ca neîntemeiată a cererii prealabile din 27 septembrie 2024 
depuse de SRL „Twin Fusion”, în privința deciziei de refuz nr. 7841 din 04 
septembrie 2024, în acordarea permisului de ședere pentru cetățeanul *****. 
Reclamanta a declarat că nu este de acord cu răspunsul și consideră că atât 
decizia nr. 7841 din 04 septembrie 2024, cât și răspunsul Inspectoratului General 
pentru Migrație nr. 5/1-2725 din 15 octombrie 2024 sunt neîntemeiate și ilegale, 
fiind emise cu încălcarea prevederilor legale, fapt pentru care a înaintat prezenta 
acțiune de contencios administrativ.
Analizând prevederile legii și motivele legale, reclamanta a constatat că 
decizia emisă este neîntemeiată, întrucât nu au fost probate condițiile legale 
invocate în temeiul refuzului.
Reclamanta a notat că potrivit art. 34 1 alin. (1) lit. b) din Legea privind 
regimul străinilor în Republica Moldova nr. 200 din 16 iulie 2010, refuzul se poate 
emite dacă străinul cade sub incidența condițiilor prevăzute la art. 8 alin. (1) lit. b)-
e) și g)-l) din aceeași lege.
Potrivit prevederilor art. 8 alin. (1) al legii sus menționate, străinilor nu li se 
permite intrarea pe teritoriul Republicii Moldova dacă:
b)organizațiile internaționale al căror membru este Republica Moldova sau 
autoritățile publice care desfășoară activități de combatere a terorismului 
semnalează că aceștia finanțează, pregătesc, sprijină în orice mod sau comit acte de 
terorism;
c)există indicii că fac parte din grupuri criminale organizate cu caracter 
transnațional sau că sprijină în orice mod activitatea acestor grupuri;
d)există indicii să se presupună că au săvârșit sau că au participat la săvârșirea 
unor infracțiuni contra păcii și omenirii ori a unor crime de război, ori a unor crime 
contra umanității, prevăzute în tratatele internaționale la care Republica Moldova 
este parte;
e) au prezentat informații false la perfectarea documentelor de intrare în 
Republica Moldova;
g) au săvârșit infracțiuni în perioada unor alte șederi în Republica Moldova ori 
în străinătate împotriva statului sau a unui cetățean al Republicii Moldova și au 
antecedente penale nestinse;
h) au introdus ori au încercat să introducă ilegal în Republica Moldova alți 
străini, ori sunt implicați în traficul de ființe umane;
i) au încălcat anterior, în mod nejustificat, scopul declarat la obținerea vizei 
sau la intrarea pe teritoriul Republicii Moldova;
j) anterior au fost îndepărtați de pe teritoriul țării și nu au restituit cheltuielile 
legate de îndepărtarea lor,
k) au interdicție de intrare în Republica Moldova;
l)și-au epuizat durata de aflare sau de ședere pe teritoriul Republicii Moldova 
acordată prin lege.
Reclamanta a reiterat că, în cazul cetățeanului *****, nu există indicii care să 
sugereze implicarea acestuia în acte teroriste, apartenența la grupuri criminale, 
participarea la infracțiuni împotriva păcii și omenirii, furnizarea de informații false, 
comiterea de infracțiuni, implicarea în trafic de persoane, încercarea de intrare 
ilegală în țară, încălcarea scopului declarat, interdicția de intrare, îndepărtarea 
anterioară din țară sau epuizarea duratei de ședere.
Ca urmare a analizei documentelor și a interviului realizat cu cetățeanul 
*****, nu a fost prezentat nicio dovadă că acesta s-ar încadra în vreuna dintre 
condițiile restrictive menționate. La dosar, toate documentele prezentate sunt 
autentice și conforme cu cerințele legale, iar cetățeanul nu are niciun istoric 
infracțional sau alte impedimente legale care să fie aplicabile conform articolului 8 
din lege.
Potrivit art. 43 3 alin. (1) lit. c) din Legea privind regimul străinilor în 
Republica Moldova nr. 200 din 16 iulie 2010, decizia de refuz privind acordarea 
sau prelungirea dreptului de ședere provizorie în scop de muncă se emite în cazul 
în care documentele prezentate au fost întocmite cu abateri de la normele stabilite 
sau conțin date neautentice. Reclamanta a menționat că toate documentele necesare 
- inclusiv pașaportul, contractul de muncă, contractul de locațiune și fotografia - au 
fost prezentate în original și copie, respectând normele și cerințele legale în 
vigoare.
Inspectoratul nu a prezentat nicio dovadă concretă care să demonstreze că 
documentele ar fi fost întocmite cu abateri de la normele legale sau că ar conține 
date neautentice. De asemenea, în cadrul interviului a prezentat explicit că SRL 
„Twin Fusion” a fost înființată recent, la data de 7 august 2024, iar activitatea 
financiară urma să fie înregistrată după această dată, motiv din care, la momentul 
depunerii cererii, compania nu dispunea încă de tranzacții financiare relevante, însă 
a furnizat documente care atestă că SRL „Twin Fusion” este o societate activă și că 
desfășoară activități legale în cadrul parcului IT din Republica Moldova.
În lumina celor expuse, reclamanta consideră că decizia de refuz a 
Inspectoratului General pentru Migrație este neîntemeiată și că cetățeanul ***** 
îndeplinește toate condițiile necesare pentru acordarea permisului de ședere 
provizorie în scop de muncă.
Prin urmare, atât decizia, cât și răspunsul Inspectoratului General pentru 
Migrațiune din 15 octombrie 2024 sunt lipsite de temei juridic și faptic, fiind emise 
cu încălcarea prevederilor legale. În acest caz, documentele depuse de către SRL 
„Twin Fusion” pentru cetățeanul *****au fost complete și au fost prezentate în 
forma și la standardele cerute de legislația națională, fără nicio indicație că ar fi 
neautentice sau cu abateri. Mai mult, după ce a depus inițial cererea, autoritățile au 
solicitat și alte documente suplimentare, indicând, astfel, că documentația depusă 
anterior era conformă, iar cerințele suplimentare nu erau impuse în mod expres de 
lege.
Potrivit art. 6, paragraful 1, al Convenției Europene pentru Drepturile Omului 
„Orice persoană are dreptul la judecarea în mod echitabil, în mod public și într-un 
termen rezonabil a cauzei sale, de către o instanță independentă și imparțială, 
instituită de lege, care va hotărî [...] asupra încălcării drepturilor și obligațiilor sale 
cu caracter civil [...]”. Dreptul la un proces echitabil trebuie interpretat în lumina 
principiului preeminenței dreptului, care impune garantarea pentru justițiabili a 
unui remediu judiciar efectiv care să le permită stabilirea drepturilor civile. Orice 
persoană are dreptul că pretențiile referitoare la drepturile și obligațiile sale civile 
să fie formulate în fața unui tribunal. În acest sens, articolul 6 garantează „dreptul 
la un tribunal”, în care dreptul de acces în special, adică dreptul de a iniția 
proceduri în fața tribunalelor în materie civilă, reprezintă un aspect particular (a se 
vedea Bîzdîga v. Republica Moldova, 17 octombrie 2023, § 38).
Astfel, dreptul la un proces echitabil, garantat de art. 6 § 1, trebuie interpretat 
în lumina principiului preeminentei dreptului, care presupune existența unei 
remediu judiciar efectiv apt să asigure revendicarea drepturilor civile (Beles și alții 
v. Republica Ceha, para. 49). Fiecare justițiabil are dreptul să prezinte în fața unei 
instanțe orice contestație referitoare la „drepturile și obligațiile sale cu caracter 
civil”. Astfel, art. 6 § 1 consacră „dreptul la instanță”, între care dreptul de acces, și 
anume dreptul de a sesiza instanța în materie civilă (Golder împotriva Regatului 
Unit, pct. 36).
Totodată, la 27 decembrie 2024, SRL „Twin Fusion” a depus cerere de 
chemare în judecată împotriva Inspectoratului General pentru Migrație, solicitând 
anularea deciziei Inspectoratului General pentru Migrație nr. 7841 din 04 
septembrie 2024, anularea răspunsului Inspectoratului General pentru Migrație nr. 
5/14-10149 din 22 noiembrie 2024, ca fiind neîntemeiate și nefondate, emise cu 
încălcarea legislației în vigoare și emiterea unei noi decizii cu privire la acordarea 
dreptului de ședere provizorie în scop de muncă cetățeanului *****.
În motivarea acțiunii, suplimentare, a relatat că la data de 04 decembrie 2024, 
reclamanta a recepționat răspunsul Inspectoratului General pentru Migrație nr. 
5/14-10149 din 22 noiembrie 2024 cu privire la respingerea ca neîntemeiată a 
cererii prealabile din 27 septembrie 2024 depuse de SRL „Twin Fusion” în privința 
deciziei de refuz nr. 7841 în acordarea permisului de ședere pentru cetățeanul 
*****.
A declarat că nu este de acord cu răspunsul și consideră că atât decizia nr. 
7841 din 04 septembrie 2024, cât și răspunsul Inspectoratului General pentru 
Migrație nr. 5/14-10149 din 22 noiembrie 2024 sunt neîntemeiate și ilegale, fiind 
emise cu încălcarea prevederilor legale.
Reclamanta a remarcat că Inspectoratul General pentru Migrație a menționat 
că unul din motivele refuzului a fost prezumția că beneficiarul solicitant compania 
SRL „Twin Fusion” nu a îndeplinit procedurile naționale de anunțare și înregistrare 
de muncă vacantă, depunerea formularului fiind doar o procedură formală. 
Cu acest argument, reclamanta nu este de acord, deoarece Legea privind 
regimul străinilor în Republica Moldova nr. 200 din 16 iulie 2010, prevede în mod 
expres că beneficiarul solicitant poate cere acordarea dreptului de ședere provizorie 
în scop de muncă, asumându-și angajamentele și declarând pe propria răspundere 
că: a) a îndeplinit procedurile naționale de anunțare și de înregistrare a locurilor de 
muncă vacante, cu excepția cazurilor prevăzute la art. 436, 438 și 4310-4312, inclusiv 
atunci când sunt angajate persoane cu funcții de conducere sau specialiști din 
domeniul tehnologiei informației, străini ce desfășoară activități didactice ori 
activități în domeniul culturii, sănătății și sportului.
Prin urmare, compania SRL „Twin Fusion”, la momentul depunerii actelor, a 
îndeplinit cerințele legale. 
Deducerile Inspectoratului General pentru Migrație, potrivit cărora formularul 
depus la ANOFM la data de 22 august 2024 ar fi unul formal, sunt irelevante și 
lipsite de fundament probatoriu. Formularul a fost completat, verificat de ANOFM 
și înregistrat conform legislației în vigoare, ori, dacă ar fi fost doar un act formal, 
acesta nu ar fi trecut de etapa înregistrării la ANOFM.
Mai mult, reclamanta a subliniat că Inspectoratul General pentru Migrațiune 
aplică o practică neuniformă în ceea ce privește înregistrarea locurilor de muncă 
vacante pe piața locală. În practică, există cazuri în care persoane au obținut 
permisul de ședere, chiar dacă locurile vacante au fost anunțate pe platforme 
precum rabota.md sau delucru.md.
Astfel, temeiul invocat de Inspectoratul General pentru Migrațiune referitor la 
nerespectarea procedurii de anunțare a postului vacant, prin depunerea unui 
formular, nu poate fi considerat legal. O asemenea interpretare a actelor oficiale 
depuse în conformitate cu normele legale afectează aplicarea corectă a legii. În 
plus, această argumentare, în absența unor probe sau constatări clare, limitează în 
mod nejustificat dreptul angajatorilor de a oferi locuri de muncă.
Ca urmare a analizei documentelor și a interviului realizat cu cetățeanul 
*****, nu a fost prezentat nicio dovadă că acesta s-ar încadra în vreuna dintre 
condițiile restrictive menționate. La dosar, toate documentele prezentate sunt 
autentice și conforme cu cerințele legale, iar cetățeanul nu are niciun istoric 
infracțional sau alte impedimente legale care să fie aplicabile conform articolului 
431 din Lege.
Prin încheierea din 26 martie 2025 a Judecătoriei Chișinău, sediul Rîșcani s-a 
dispus conexarea cauzei de contencios administrativ înaintată de SRL ,,Twin 
Fusion” împotriva Inspectoratului General pentru Migrație cu privire la anularea 
actelor administrative individuale defavorabile (dosar nr. 3-4883/2024), cu cauza 
în contencios administrativ înaintată de SRL ,,Twin Fusion” împotriva 
Inspectoratului General pentru Migrație cu privire la anularea actului administrativ 
individual defavorabil (dosar nr. 3-5220/2024), pentru a fi examinate într-o singură 
procedură, atribuindu-i-se numărul manual 3-4883/2024.
Argumentele autorității publice pârâte:
La 16 ianuarie 2025, reprezentantul autorității publice pârâte Inspectoratul 
General pentru Migrație a depus referința. 
În susținerea argumentelor, a comunicat că în cadrul Serviciului juridic al DR 
Centru a IGM, a fost examinată cererea prealabilă nr. E-852/24 din 27 septembrie 
2024, potrivit căreia administratorul SRL „Twin Fusion”, cu adresa juridică mun. 
Chișinău, str. Milano 40b, a solicitat reexaminarea deciziei nr. 7841 emisă la 04 
septembrie 2024 de către DR Centru a IGM, cu privire la refuzul acordării 
dreptului de ședere provizorie în scop de muncă pentru cetățeanul din Republica 
Federală Nigeria, *****, născut la 10 octombrie 1993, ultimul urmând să fie 
angajat în calitate de operator vânzări prin telefon, în cadrul companiei menționate 
supra, pentru o perioadă de 1 ani, cu un salariu lunar în mărime de 13 700 de lei.
În cadrul examinării cererii prealabile cu nr. E-852/24 din 27 septembrie 
2024, a fost chestionat la 03 octombrie 2024, avocatul Andrian Vescu, împuternicit 
prin procura companiei SRL „Twin Fusion” din 22 august 2024, care a comunicat 
că ***** a activat anterior la SRL „Kivork”, care este un partener de afaceri al 
SRL „Twin Fusion”, de unde a și fost recrutat străinul vizat.
Totodată, în cadrul verificărilor datelor FISC, totalul pe darea de seamă 
IPC21, c/f: ***** din 04 septembrie 2024, beneficiarul solicitant SRL „Twin 
Fusion”, IDNO *****, nu a desfășurat activitate economică.
În contextul celor relatate supra și conducându-se de prevederile alin. (1) art. 
431 al Legii privind regimul străinilor în Republica Moldova nr. 200 din 16 iulie 
2010, în Republica Moldova imigrarea în scop de muncă a străinilor se efectuează 
în funcție de necesitățile economiei naționale în forță de muncă calificată în cazul 
în care ocuparea locurilor de muncă vacante nu poate fi asigurată cu resurse umane 
autohtone, în conformitate cu prevederile prezentei legi, cu ale altor acte normative 
ce reglementează migrația de muncă, precum și cu ale tratatelor internaționale din 
domeniu la care Republica Moldova este parte.
La fel, în conformitate cu prevederile lit. b), c), alin. (7) art. 43 1 al Legii 
privind regimul străinilor în Republica Moldova nr. 200 din 16 iulie 2010, 
beneficiarul solicitant poate cere acordarea dreptului de ședere provizorie în scop 
de muncă prin asumarea angajamentelor și declarând pe propria răspundere că: b) 
calificarea străinului corespunde specificului profesiei și funcției pentru care 
urmează a fi angajat: c) străinul deține asigurare medicală valabilă pe teritoriul 
Republicii Moldova.
Totodată, conform lit. f) alin. (2) art. 43 2 al legii prenotate, pentru acordarea 
dreptului de ședere provizorie în scop de muncă, beneficiarul solicitant depune la 
ghișeul unic: f) actele care justifică scopul pentru care se solicita dreptul de ședere.
Este de menționat că, conform Hotărârii Guvernului nr. 115/2018, cu privire 
la aprobarea Listei ocupațiilor prioritate, pozițiile de muncă în care urmează să fie 
angajat străinul „operator vânzări prin telefon” (cod ocupație 333011), nu se 
regăsește în lista ocupațiilor prioritare, fiind neglijate condițiile alin. (1) și (2) art. 
431 al Legii nr. 200/2010.
Reieșind din cele constatate, precum și a faptului că în cazul cetățeanului 
Nigeriei. *****, nu sunt îndeplinite condițiile generale și speciale prevăzute de art. 
431, art. 432 alin. (2) art. 841 și în temeiul prevederilor lit. b) alin. (1) art. 34 1 lit. c) 
art. 433 ale Legii privind regimul străinilor în Republica Moldova nr. 200 din 16 
iulie 2010, a fost emisă decizia nr. 7841 din 04 septembrie 2024, privind refuzul 
acordării dreptului de ședere provizorie în scop de muncă.
Ca urmare a celor examinate în cadrul cererii prealabile conform prevederilor 
art. 167 alin. (2) al Codului administrativ, la 25 iulie 2024, a fost emisă încheierea 
prin care a fost respinsă cererea prealabilă nr. E-852/24 din 27 septembrie 2024, 
fiind ca neîntemeiată. Despre decizia primită a fost informat solicitantul, iar 
dosarul administrativ cu toate actele acumulate a fost expediat în adresa Direcției 
juridice a IGM al MAI, pentru adoptarea deciziei definitive.
În rezultatul verificării legalității actului administrativ sus menționat, prin 
prisma art. 168 din Codul administrativ, autoritatea publică ierarhic superioară 
Direcția juridică a IGM, a stabilit lipsa viciilor care duc la nulitatea acestuia, 
respectiv, cererea prealabilă a fost respinsă, ca fiind neîntemeiată.
Direcția regională Centru a IGM consideră ca emiterea deciziei nr. 7841 din 
04 septembrie 2024 este legală și întemeiată juridic, iar în cererea de chemare în 
judecată, de către reclamant nu au fost invocate motive verosimile și întemeiate, ce 
ar servi temei pentru anularea deciziei vizate.
Ținând cont de cele expuse mai sus și în baza art. 224 alin. (1) lit. f) al 
Codului administram, reprezentantul autorității publice pârâte a solicitat 
respingerea acțiunii reclamantului ca fiind neîntemeiată.
Opinia terțului:
Prin încheiere protocolară a ședinței de judecată din data de 26 martie 2025 s-
a dispus, în conformitate cu art. 205 Cod administrativ, atragerea în proces, în 
calitate de terț a lui *****.
Din partea terțului a parvenit referința prin care a menționat că SRL „Twin-
Fusion” a depus o cerere privind acordarea dreptului de ședere provizoriu pe 
teritoriul Republicii Moldova, în scop de muncă, pentru cet. *****, în temeiul unui 
contract individual de muncă valabil, cu respectarea art. 43 2 din Legea privind 
regimul străinilor în Republica Moldova nr. 200 din 16 iulie 2010.
Pe tot parcursul procedurii administrative, persoana terță a dat dovadă de 
comportament ireproșabil și colaborare deplină cu autoritățile statului, s-a 
prezentat la toate interviurile și solicitările oficiale, a furnizat în termen 
documentația justificativă cerută de autoritatea competentă și nu a fost implicat în 
fapte contravenționale sau penale, iar scopul șederii a fost real, legal și verificabil.
Cu toate acestea, autoritatea administrativă a emis un refuz de acordare a 
permisului de ședere în scop de muncă, în lipsa unei motivări suficiente și fără a 
efectua o analiza individualizată a situației persoanei terțe.
Străinul în cauză deținea deja un permis de ședere valabil în scop de studii, 
fiind înmatriculat și ulterior absolvind cu succes, având o medie înaltă, studiile 
universitare în cadrul Universității Americane din Moldova (UAM) - instituție de 
învățământ superior recunoscută de statul Republica Moldova. Această etapă a 
șederii sale în Republica Moldova a fost legală și justificată prin interese 
academice, contribuind la formarea sa profesională în domeniul economico-juridic.
Ulterior finalizării studiilor, persoana vizată și-a exprimat, în mod firesc, 
intenția de a se integra pe piața muncii din Republica Moldova, într-un domeniu 
corespunzător pregătirii sale, solicitând acordarea unui nou permis de ședere - de 
această dată, în scop de muncă.
Reprezentantul terțului, cu referire la aplicarea normelor materiale, a notat că 
în temeiul art. 43 2 din Legea privind regimul străinilor în Republica Moldova nr. 
200 din 16 iulie 2010, prelungirea dreptului de ședere este permisă dacă sunt 
întrunite condițiile legale, nu există motive de ordine publică, securitate națională 
sau sănătate publică care să justifice refuzul.
În fapt, nu au fost identificate asemenea riscuri sau motive, iar persoana terță 
a demonstrat îndeplinirea cumulativă a tuturor cerințelor legale.
Având în vedere că, în speță, nu se regăsește niciuna dintre situațiile 
restrictive prevăzute expres și limitativ la art. 34 1 alin. (1) din Legea privind 
regimul străinilor în Republica Moldova nr. 200 din 16 iulie 2010, decizia de refuz 
emisă de autoritatea competentă se dovedește a fi ilegală. Aceasta nu este susținută 
nici de un temei juridic valabil, nici de probe sau fapte obiective care sa justifice 
aplicarea unei măsuri restrictive.
Mai mult, actul administrativ contestat a fost emis fără o analiza 
individualizată a situației concrete a cet. *****, fără a lua în considerare conduita 
sa legală, cooperarea deplină cu autoritatea și lipsa oricărui risc în adresa ordinii 
publice sau securității statului. O astfel de abordare excesiv formalistă și rigidă 
contravine principiilor fundamentale ale dreptului administrativ, în special celor 
privind imparțialitatea, proporționalitatea și dreptul la muncă în exercitarea 
atribuțiilor autorităților publice. Aceste principii sunt consacrate atât de cadrul 
normativ intern - inclusiv Codul administrativ al Republicii Moldova, cât și de 
standardele internaționale aplicabile.
Într-un stat de drept, fiecare măsură administrativă trebuie să fie justificată, 
echilibrată și proporțională cu scopul urmărit. Refuzul autorității de a prelungi 
dreptul de ședere, în lipsa unei justificări temeinice, nu numai că se abate de la 
aceste exigențe, dar produce efecte vădit disproporționate asupra situației unei 
persoane care a respectat cadrul legal, afectându-i în mod direct dreptul la muncă.
Potrivit art. 34 1 alin. (2) din Legea privind regimul străinilor în Republica 
Moldova nr. 200 din 16 iulie 2010, autoritatea competentă pentru străini are 
obligația legală de a comunica în scris solicitantului decizia de refuz privind 
acordarea sau prelungirea dreptului de ședere provizorie în Republica Moldova, în 
termen de 3 zile lucrătoare de la emiterea acesteia, indicând expres motivele care 
au stat la baza deciziei. Această obligație nu este una formală, ci constituie o 
garanție procedurală esențială, care permite solicitantului să înțeleagă 
raționamentul autorității, să își exercite dreptul la apărare și să conteste decizia în 
mod efectiv.
Lipsa unei justificări reale, clare și individualizate nu doar că încalcă cerința 
imperativă de motivare prevăzută de lege, dar echivalează cu o încălcarea 
principiilor fundamentale ale transparentei administrative și accesului efectiv la 
justiție. În contextul în care persoana terță a respectat toate obligațiile legale, nu se 
justifică aplicarea unei măsuri restrictive fără o motivare concretă, fapt ce 
afectează, în mod direct, dreptul său de a cunoaște temeiurile reale ale refuzului și 
de a-și apăra poziția în fața instanței de judecată.
Reprezentantul terțului a invocat că Inspectoratul nu a prezentat nicio dovadă 
concretă care să demonstreze că documentele ar fi fost întocmite cu abateri de la 
normele legale sau că ar conține date neautentice. De asemenea, în cadrul 
interviului a prezentat explicit că SRL „Twin Fusion” a fost înființată recent, la 
data de 7 august 2024, iar activitatea financiară urma să fie înregistrată după 
această dată. Din acest motiv, la momentul depunerii cererii, compania nu 
dispunea încă de tranzacții financiare relevante, însă a furnizat documente care 
atestă că SRL „Twin Fusion” este o societate activă și că desfășoară activități 
legale în cadrul parcului IT din Republica Moldova.
Refuzul autorității competente de a acorda permisul de ședere în scop de 
muncă unei persoane străine angajate în baza unui contract individual de muncă 
legal echivalează cu o îngrădire directă a unor drepturi fundamentale consacrate 
expres de art. 5 din Codul muncii.
Astfel, prin această măsură administrativă, au fost încălcate următoarele 
principii prevăzute în mod expres la alin. (1) al articolului menționat:
lit. a) - libertatea muncii, incluzând dreptul la muncă liber aleasă sau 
acceptată, dreptul dispunerii de capacitățile sale de muncă, dreptul alegerii 
profesiei și ocupației persoanei terțe i-a fost restrâns în mod nejustificat dreptul de 
a presta munca aleasă în mod liber și de a dispune de capacitățile proprii de muncă, 
deși aceasta era deja angajată legal în Republica Moldova;
lit. e) - egalitatea în drepturi și în posibilități a salariaților; și 
lit. f 1) - remunerarea egală pentru o munca egală sau pentru o munca de 
valoare egală; - prin aplicarea unui regim diferențiat persoanei străine aflate în 
aceeași situație juridică cu salariații autohtoni, autoritatea a afectat dreptul la 
tratament egal și la remunerare echitabilă pentru o muncă de valoare egală.
Potrivit art. 6 din Codul muncii, orice persoană are dreptul la muncă și este 
liberă în alegerea locului de muncă. Persoana terță a solicitat acordarea unui permis 
de ședere în scop de muncă, în temeiul unui contract individual de muncă valabil, 
încheiat cu SRL „Twin Fusion”, în baza căruia își va desfășura legal activitatea 
profesională. Refuzul autorității de a acorda acest permis a avut ca efect direct 
imposibilitatea continuării activității sale în condiții legale, ceea ce constituie o 
ingerință nejustificată în exercitarea dreptului său la muncă - drept fundamental 
consacrat de art. 43 din Constituția Republicii Moldova și protejat de cadrul juridic 
intern și internațional aplicabil.
Dreptul la muncă este direct legat de dreptul la un trai decent, ambele fiind 
valori fundamentale protejate de Constituția Republicii Moldova și de normele 
internaționale. În cazul de fată, cetățeanul ***** dorește să își asigure existența 
prin exercitarea unei activități profesionale legale, în baza unui contract individual 
de muncă valabil. O astfel de măsură are un caracter disproporționat și profund 
inechitabil în raport cu situația de fapt și drept a persoanei terțe în cauză.
Refuzul prelungirii șederii, în lipsa unui temei solid, reprezintă o ingerință 
disproporționată în dreptul la viață privată și familială, garantat de art. 8 CEDO.
Reprezentantul terțului a evidențiat jurisprudența CEDO relevantă, și anume 
Boultif v. Switzerland, Uner v. Netherlands, Jeunesse v. The Netherlands, Khan v. 
Germany (2021).
CEDO a reiterat că deciziile privind șederea unui străin trebuie să fie 
individualizate, ținând cont de:
a) durata șederii în statul gazdă;
b) integrarea în societate;
c) lipsa oricărui pericol real la adresa securității naționale sau ordinii publice;
d) comportamentul colaborativ și respectarea legislației.
Codul European al Bunei Conduite Administrative, prevede clar faptul că, 
Administrația publică are obligația să acționeze cu bună-credință, transparență, 
loialitate și echilibru, asigurând respectarea drepturilor individuale ale persoanei - 
inclusiv ale străinilor aflați în proceduri administrative.
Cu referire la Carta Drepturilor Fundamentale a Uniunii Europene, 
reprezentantul terțului a opinat că articolul 15 reflectă dreptul fundamental al 
fiecărei persoane de a munci și de a-și alege în mod liber ocupația. Acesta 
garantează cetățenilor Uniunii Europene libertatea de a căuta un loc de muncă, de a 
desfășura activități profesionale și de a presta servicii în orice stat membru, fără 
discriminare. Totodată, prevede că cetățenii țărilor terțe, autorizați să muncească în 
UE, beneficiază de condiții de muncă echivalente cu cele acordate cetățenilor 
europeni, asigurându-se astfel un tratament egal în ceea ce privește drepturile 
profesionale.
Art. 23 alin. (2) din Constituția Republicii Moldova, impune obligația statului 
de a garanta cetățenilor și străinilor accesul la informații clare si accesibile despre 
drepturile și obligațiile lor.
Potrivit art. 54 alin. (2) din Constituția Republicii Moldova, orice restrângere 
a drepturilor trebuie să fie proporțională și justificată, ceea ce în cauză lipsește.
Conform art. 34 1 alin. (1), 43 din Legea privind regimul străinilor în 
Republica Moldova nr. 200 din 16 iulie 2010, art. 5, 6 și 82 din Codul muncii, art. 
15 din Carta Drepturilor Fundamentale a Uniunii Europene, precum și în temeiul 
art. 23 alin. (2), 43, 54 alin. (2) din Constituție, reprezentantul terțului a solicitat 
admiterea referinței și anularea deciziei nr. 5/1-2725 din 15 octombrie 2024.
În ședința de judecată, reprezentantul reclamantei SRL ,,Twin Fusion”, 
avocatul Andrian Vescu, a solicitat admiterea cererii de chemare în judecată și 
anularea deciziei nr. 7841 din 04 septembrie 2024, anularea răspunsului nr. 5/14-
10149 din 22 noiembrie 2024 și a răspunsului nr. 5/1-2725 din 15 octombrie 2024 
ale Inspectoratului General pentru Migrație și obligarea pârâtului la emiterea unei 
noi decizii cu privire la acordarea dreptului de ședere provizorie în scop de muncă 
cetățeanului *****.
Reprezentantul autorității publice pârâte Inspectoratul General pentru 
Migrație a solicitat respingerea acțiunii reclamantului ca fiind neîntemeiată.
Terțul ***** a solicitat acordarea dreptului de ședere provizorie în scop de 
studii și muncă.
Reprezentantul terțului, avocatul stagiar Pavel Covali, a solicitat anularea 
deciziei nr. 7841 din 04 septembrie 2024 și a răspunsului nr. 5/1-2725 din 15 
octombrie 2024.
Audiind opiniile participanților prezenți la proces, analizând argumentele 
expuse în cererile de chemare în judecată și în referințe, studiind înscrisurile 
anexate la dosarul administrativ, instanța de judecată ajunge la concluzia că 
acțiunea este admisibilă, dar neîntemeiată.
În privința admisibilității acțiunii în contenciosul administrativ. 
Conform art. 22 alin. (1) Cod administrativ, autoritățile publice și instanțele 
de judecată competente cercetează starea de fapt din oficiu. Acestea stabilesc felul 
și volumul cercetărilor și nu sunt legate nici de expunerile participanților, nici de 
cererile lor de reclamare a probelor. 
Potrivit art. 207 alin. (1) Cod administrativ, instanța verifică din oficiu dacă 
sunt întrunite condițiile pentru admisibilitatea unei acțiuni în contenciosul 
administrativ. Dacă este inadmisibilă, acțiunea în contencios administrativ se 
declară ca atare prin încheiere judecătorească susceptibilă de recurs.
Alin. (2) al aceluiași articol stabilește că acțiunea în contencios administrativ 
se declară inadmisibilă în special când: a) există o hotărâre judecătorească 
definitivă cu privire la un litigiu între aceleași părți, cu același obiect și pe aceleași 
temeiuri de drept; b) există o încheiere judecătorească prin care s-a dispus încetarea 
procesului în legătură cu faptul că reclamantul a renunțat la acțiune sau și-a retras 
acțiunea într-un litigiu între aceleași părți, cu același obiect și pe aceleași temeiuri 
de drept sau că între parți s-a încheiat o tranzacție de împăcare; c) la aceeași sau la 
altă instanță de judecată se examinează o acțiune între aceleași părți, cu același 
obiect și pe aceleași temeiuri de drept; d) acțiunea a fost depusă după expirarea 
termenului prevăzut la art. 209; e) reclamantul nu poate revendica încălcarea, prin 
activitatea administrativă, a unui drept în sensul art. 17; f) nu sunt întrunite 
condițiile prevăzute la art. 208; g) acțiunea a fost depusă de o persoană fără 
împuterniciri în acest sens; h) cererea de chemare în judecată nu corespunde 
cerințelor prevăzute la art. 211 alin. (1) și (2) și art. 212 alin. (1) și reclamantul nu 
a înlăturat neajunsurile în termenul stabilit de instanța de judecată. 
Dispozițiile legale citate enunță temeiurile de bază de admisibilitate a cererii 
de chemare în judecată formulată în instanța de contencios administrativ: I. 
prezența unui act administrativ individual defavorabil (dispoziție, decizie sau altă 
măsură oficială) întreprinsă de autoritatea publică pentru reglementarea unui caz 
individual în domeniul dreptului public, comunicat destinatarului; II. competența 
jurisdicțională materială și teritorială a instanței de judecată pentru examinarea 
acțiunii în contenciosul administrativ; III. respectarea cerințelor de formă și 
conținut a acțiunii în contencios administrativ IV. respectarea procedurii 
prealabile; V. respectarea termenului de înaintare a acțiunii; VI. prezența unui 
drept vătămat căruia i s-a adus atingere prin activitate administrativă.
Din conținutul cererii de chemare în judecată și esența revindecărilor 
formulate, se atestă că SRL ,,Twin Fusion” își exprimă dezacordul cu deciziile nr. 
7841 din 04 septembrie 2024, nr. 5/1-2725 din 15 octombrie 2024, și răspunsul nr. 
5/14-10149 din 22 noiembrie 2024 emise de Inspectoratul General pentru Migrație, 
solicitând anularea acestora și obligarea pârâtului la emiterea unei noi decizii cu 
privire la acordarea dreptului de ședere provizorie în scop de muncă cetățeanului 
*****.
Astfel, reclamanta a formulat o acțiune în obligare.
Materialele cauzei denotă faptul că SRL ,,Twin Fusion”, la 23 august 2024 a 
depus la Inspectoratul General pentru Migrație, demers prin care a solicitat 
acordarea dreptului de ședere provizorie în scop de muncă cet. *****.
La 04 septembrie 2024, de către Direcția regională Centru a Inspectoratului 
General pentru Migrație al MAI, a fost emisă decizia nr. 7841, prin care, urmare a 
examinării demersului SRL „Twin Fusion”, prin care se solicită acordarea 
dreptului de ședere provizorie pentru muncă, în temeiul art. 34 1 alin. (1) lit. b), art. 
433 alin. (1) lit. c) din Legea privind regimul străinilor în Republica Moldova nr. 
200 din 16 iulie 2010 (f.d.10).
Nefiind de acord cu decizia nr. 7841 din 04 septembrie 2024, SRL,,Twin 
Fusion”, la 27 septembrie 2024 a înregistrat cererea prealabilă nr. E-852/24 privind 
reexaminarea cazului de oferire a permisului de ședere cet.  *****.
Direcția regională Centru a IGM, prin răspunsul nr. 5/1-2725 din 15 
octombrie 2024 a stabilit că careva abateri de la procedură sau temeiuri de a 
modifica decizia nr. 7841 din 04 septembrie 2024 nu au fost identificate, totodată 
dosarul administrativ a fost transmis către Direcția juridică a Inspectoratului 
General pentru Migrație, pentru emiterea deciziei definitive la cererea prealabilă.
Nefiind de acord cu decizia nr. 7841 din 04 septembrie 2024 și răspunsul nr. 
5/1-2725 din 15 octombrie 2024, la 15 octombrie 2024, reclamanta s-a adresat cu 
acțiune în instanța de judecată.
De asemenea, nefiind de acord cu răspunsul nr. 5/14-10149 din 22 noiembrie 
2024, la 27 decembrie 2024, reclamanta s-a adresat cu acțiune în instanța de 
judecată.
În privința primei condiții de admisibilitate se atestă că, decizia contestată, în 
sensul prevederilor art. 10 și 11 al Codului administrativ, reprezintă un act 
administrativ individual, emanând de la o autoritate publică ca măsură oficială 
întreprinsă de autoritatea publică pentru reglementarea unui caz individual, având 
caracter defavorabil, ori reclamantul, pretinde că prin acesta i-a fost încălcat 
dreptul de a beneficia de protecție pe teritoriul Republicii Moldova. 
Competența pentru examinarea prezentei acțiuni, în conformitate cu 
prevederile art. 191 alin. (1) și art. 196 alin. (1) Cod administrativ revine 
Judecătoriei Chișinău, sediul Rîșcani, astfel, cererea de chemare în judecată fiind 
depusă cu respectarea dispozițiilor legale menționate. 
Referitor la condiția de respectare a remediului extrajudiciar cu privire la 
anularea actului administrativ individual defavorabil până la înaintarea acțiunii în 
contenciosul administrativ, instanța de judecată reține următoarele. 
Conform prevederilor art. 34 1 alin. (3) din Legea privind regimul străinilor în 
Republica Moldova nr. 200 din 16 iulie 2010, decizia de refuz privind acordarea 
sau prelungirea dreptului de ședere provizorie în Republica Moldova poate fi 
contestată în modul stabilit de Codul administrativ.
Conform art. 209 alin. (1) și (2) Cod administrativ, acțiunea în contestare și 
acțiunea în obligare se înaintează în decurs de 30 de zile, dacă legea nu prevede 
altfel. Acest termen începe să curgă de la: a) data comunicării sau notificării 
deciziei cu privire la cererea prealabilă sau data expirării termenului prevăzut de 
prezentul cod pentru soluționarea acesteia. Dacă informația cu privire la 
exercitarea căilor de atac nu se conține în actul administrativ individual sau în 
decizia cu privire la cererea prealabilă ori este indicată incorect, înaintarea acțiunii 
în contencios administrativ se admite în termen de un an de la comunicarea sau 
notificarea actului administrativ sau a deciziei cu privire la cererea prealabilă. 
În acest sens, instanța de judecată constată că la caz, procedura prealabilă a 
fost efectuată, iar reclamantul, a respectat procedura de contestare a deciziei 
Inspectoratului General pentru Migrație.
Ținând cont de prevederile enunțate, raportate la circumstanțele constatate, 
instanța de judecată concluzionează asupra respectării de către reclamant a 
termenului de depunere a acțiunii. 
Conform art. 189 alin. (1) și (2) Cod administrativ, orice persoană care 
revendică încălcarea unui drept al său prin activitatea administrativă a unei 
autorități publice poate înainta o acțiune în contencios administrativ. O acțiune în 
contencios administrativ poate fi înaintată și atunci când autoritatea publică nu a 
soluționat în termen legal o cerere. 
În sensul art. 17 Cod administrativ, drept vătămat este orice drept sau libertate 
stabilit/stabilită de lege căruia/căreia i se aduce atingere prin activitate 
administrativă.
În conformitate cu art. 39 alin. (1) Cod administrativ, controlul judecătoresc al 
activității administrative este garantat și nu poate fi îngrădit. 
Alin. (2) al aceluiași articol, statuează că orice persoană care revendică un 
drept vătămat de către o autoritate publică în sensul art. 17 sau prin nesoluționarea 
în termenul legal a unei cereri se poate adresa instanței de judecată competente. 
La caz, cu referire la cele menționate, instanța reține că reclamantul revendică 
apărarea pe calea controlului judecătoresc a unui drept în sensul art. 17 Cod 
administrativ. Corespunzător, condiția revendicării unui drept legitim este 
întrunită.
Astfel, acțiunea este admisibilă. 
Totodată, instanța de judecată conchide în privința netemeiniciei acțiunii, din 
următoarele considerente.
Art. 5 și art. 6 din Codul administrativ statuează că, activitatea administrativă 
reprezintă totalitatea actelor administrative individuale şi normative, a contractelor 
administrative, a actelor reale, precum şi a operațiunilor administrative realizate de 
autoritățile publice în regim de putere publică, prin care se organizează aplicarea 
legii şi se aplică nemijlocit legea. Procedura administrativă este activitatea 
autorităților publice cu efect în exterior, îndreptată spre examinarea condițiilor, 
pregătirea şi emiterea unui act administrativ individual, spre examinarea 
condițiilor, pregătirea şi încheierea unui contract administrativ sau examinarea 
condițiilor, pregătirea şi întreprinderea unei măsuri strict de autoritate publică. 
Emiterea unui act administrativ individual, încheierea unui contract administrativ 
sau întreprinderea unei măsuri strict de autoritate publică sunt părţi ale procedurii 
administrative.
Instanța de judecată constatată că SRL ,,Twin Fusion”, la 23 august 2024 a 
depus la Inspectoratul General pentru Migrație, demers prin care a solicitat 
acordarea dreptului de ședere provizorie în scop de muncă cet. *****.
Prin încheierea din 04 septembrie 2024 privind examinarea cererii de acordare 
a dreptului de ședere provizorie în scop de muncă, inspectorul principal din cadrul 
DR Centru, examinând demersul nr. 5704 din 23 august 2024 al SRL ,,Twin 
Fusion”, a propus de a refuza acordarea dreptului de ședere provizorie în scop de 
muncă cetățeanului Nigeriei, *****.
Astfel, la 04 septembrie 2024, de către Direcția regională Centru a 
Inspectoratului General pentru Migrație al MAI, a fost emisă decizia nr. 7841, prin 
care, în temeiul art. 34 1 alin. (1) lit. b), art. 43 3 alin. (1) lit. c) din Legea privind 
regimul străinilor în Republica Moldova nr. 200 din 16 iulie 2010 și demersului 
SRL ,,Twin Fusion”, de refuz a dreptului de ședere provizorie pentru muncă în 
Republica Moldova.
Nefiind de acord cu decizia nr. 7841 din 04 septembrie 2024, SRL,,Twin 
Fusion”, la 27 septembrie 2024 a înregistrat cererea prealabilă nr. E-852/24 privind 
reexaminarea cazului de oferire a permisului de ședere cet. din Republica Federală 
Nigeria, *****, anularea deciziei nr. 7841 și emiterea unei noi decizii cu privire la 
acordarea dreptului de ședere provizorie pentru muncă cet.  *****.
Prin încheierea din 11 octombrie 2024 cu privire la examinarea cererii 
prealabile nr. E-852/24, inspectorul superior din cadrul DR Centru, coordonând cu 
şef Serviciului juridic al DR Centru a IGM, a propus de respins cererea prealabilă 
nr. E-852/24 din 27 septembrie 2024.
Prin răspunsul nr. 5/1-2725 din 15 octombrie 2024, Direcția regională Centru 
a IGM a stabilit că careva abateri de la procedură sau temeiuri de a modifica 
decizia nr. 7841 din 04 septembrie 2024 nu au fost identificate, totodată, dosarul 
administrativ a fost transmis către Direcția juridică a Inspectoratului General 
pentru Migrație, pentru emiterea deciziei definitive la cererea prealabilă.
Astfel, Inspectoratul General pentru Migrație a emis răspunsul nr. 5/14-10149 
la data de 22 noiembrie 2024, de respingere a cererii prealabile, ca fiind 
neîntemeiată.
Reclamanta SRL,,Twin Fusion” și-a exprimat dezacordul cu decizia nr. 7841 
din 04 septembrie 2024, răspunsul nr. 5/1-2725 din 15 octombrie 2024 şi răspunsul 
nr. 5/14-10149 din 22 noiembrie 2024, adresându-se în instanța de judecată.
În conformitate cu art. 189 din Codul administrativ, orice persoană care 
revendică încălcarea unui drept al său prin activitatea administrativă a unei 
autorități publice poate înainta o acţiune în contencios administrativ.
O acţiune în contencios administrativ poate fi înaintată şi atunci când 
autoritatea publică nu a soluționat în termen legal o cerere.
În cazurile prevăzute de lege, precum şi în scopul revendicării drepturilor ce 
reies dintr-un contract administrativ, acţiunea în contencios administrativ poate fi 
înaintată şi de autoritatea publică.
În sensul art. 93 din Codul administrativ, fiecare participant probează faptele 
pe care își întemeiază pretenția. Prin derogare de la prevederile alin. (1), fiecare 
participant probează faptele atribuite exclusiv sferei sale. Reglementări 
suplimentare sau derogatorii sunt admisibile doar în baza prevederilor legale.
În baza art. 22 din Codul administrativ, autoritățile publice şi instanţele de 
judecată competente cercetează starea de fapt din oficiu. Acestea stabilesc felul şi 
volumul cercetărilor şi nu sunt legate nici de expunerile participanților, nici de 
cererile lor de reclamare a probelor. Faptele deja cunoscute autorităților publice 
sau instanţelor de judecată competente, faptele general notorii şi faptele prezumate 
în virtutea prevederilor legale nu necesită a fi probate, până la proba contrarie.
În conformitate cu art. 31 alin. (1) din Legea privind regimul străinilor în 
Republica Moldova nr. 200 din 16 iulie 2010, dreptul de ședere provizorie în 
Republica Moldova se acordă în baza vizei de lungă ședere, la solicitarea 
străinului, în scopul pentru care a fost eliberată în condiţiile art. 19, cu excepţia 
cazurilor prevăzute la art.361, 421, 422, 87 şi cap. IV1. 
Aliniatul (2) al aceluiași articol statuează că dreptul de ședere provizorie poate 
fi acordat:
a) pentru imigrare la muncă;
b) pentru studii;
c) pentru reîntregirea familiei;
d) pentru activităţi umanitare, de voluntariat sau religioase;
e) pentru tratament medical de lungă durată, balneosanatorial şi de recuperare;
e1) pentru protecția victimelor traficului de ființe umane;
e2) pentru protecția victimei violenței în familie;
f) pentru alte scopuri, neprevăzute de prezenta lege, în cazul în care prezența 
străinului nu contravine legislației Republicii Moldova sau activitatea lui pe 
teritoriul Republicii Moldova este necesară în interes public sau de securitate 
națională. Pentru astfel de situaţii, cererile de acordare/prelungire a dreptului de 
ședere provizorie vor fi examinate de către Comisia specială, prevăzută la art. 43;
f1) pentru activităţi în domeniul tehnologiei informației;
g) investitorilor străini;
h) persoanelor cu funcții de conducere;
i) specialiștilor;
j) stagiarilor absolvenți de studii superioare;
k) nomazilor digitali.
Mai mult, alin. (3) al aceluiași articol, prevede că străinul depune personal 
cererea la ghișeul unic al autorităţii competente pentru străini, în condiţiile 
prezentei legi.
Conform art. 32 din Legea privind regimul străinilor în Republica Moldova 
nr. 200 din 16 iulie 2010, (1) pentru acordarea dreptului de ședere provizorie, 
străinul trebuie să depună la autoritatea competentă pentru străini o cerere în acest 
sens cu cel puțin 30 de zile calendaristice, iar cetățenii Uniunii Europene – cu cel 
puțin 15 zile calendaristice, înainte de expirarea termenului pentru care li s-a 
acordat dreptul de aflare.
(2) Cererea de acordare a dreptului de ședere provizorie va fi însoțită de 
următoarele acte:
a) pașaportul național în original şi în copie, în al cărui temei străinul a intrat 
pe teritoriul Republicii Moldova;
b) actul ce atestă dreptul de proprietate sau de folosință asupra locuinței de pe 
teritoriul Republicii Moldova;
c) dovada asigurării medicale şi a mijloacelor de întreținere;
d) actele de stare civilă în original şi în copii;
e) certificatul de cazier judiciar sau un alt document cu aceeași valoare 
juridică, tradus şi legalizat/apostilat de autoritățile statului a cărui cetățenie străinul 
o deţine. În cazul în care străinul are o ședere legală de cel puțin doi ani într-o altă 
țară decât țara a cărei cetățenie o deţine, acesta urmează să prezinte certificatul de 
cazier judiciar sau un alt document cu aceeași valoare juridică, eliberat de 
autoritățile statului de reședință, tradus şi legalizat/apostilat, precum şi documentul 
ce confirmă dreptul de ședere.
(21) Cererea de acordare a dreptului de ședere provizorie pentru cetățenii 
Uniunii Europene este însoțită de următoarele acte:
a) actul de identitate național în original şi copie, în al cărui temei cetățeanul 
Uniunii Europene a intrat pe teritoriul Republicii Moldova;
b) actul ce atestă dreptul de proprietate sau de folosință asupra locuinței de pe 
teritoriul Republicii Moldova;
c) actele de stare civilă în original şi în copii;
d) certificatul de cazier judiciar sau un alt document cu aceeași valoare 
juridică. În cazul în care cetățeanul Uniunii Europene are o ședere legală de cel 
puțin doi ani într-o altă țară decât țara a cărei cetățenie o deţine, acesta urmează să 
prezinte certificatul de cazier judiciar eliberat de autoritățile statului de reședință, 
precum şi documentul ce confirmă dreptul de ședere.
(22) Dacă în certificatul de cazier judiciar nu este indicat termenul de 
valabilitate, acesta se consideră valabil pentru o perioadă de 6 luni de la data 
eliberării.
(23) Cererea de acordare a dreptului de ședere provizorie, împreună cu 
documentele prevăzute de prezenta lege, se depune la ghișeul unic al autorităţii 
competente pentru străini după cum urmează:
a) pe suport de hârtie, personal de către străinul solicitant sau de către 
reprezentantul acestuia care acționează în baza împuternicirilor de reprezentare 
acordate de către solicitant cu aplicarea semnăturii electronice prin utilizarea 
Sistemului informațional automatizat „Registrul împuternicirilor de reprezentare în 
baza semnăturii electronice (MPower)”; sau
b) în format electronic, fiind transmisă autorităţii competente pentru străini în 
formă de document electronic, semnată cu semnătura electronică calificată, 
eliberată în condiţiile legii.
(3) Termenul de examinare a cererii de acordare/prelungire a dreptului de 
ședere provizorie poate fi prelungit prin depunerea unei cereri, cu cel puțin 5 zile 
lucrătoare înainte de expirarea termenului de examinare a cererii de 
acordare/prelungire a dreptului de ședere provizorie, în care străinul indică motive 
justificate, necesare pentru emiterea deciziei de prelungire a termenului de 
examinare. Cererile de prelungire a termenului de examinare a cererii de 
acordare/prelungire a dreptului de ședere provizorie se soluționează în modul 
stabilit la art. 9-11 şi 60-64 din Codul administrativ. 
(31) Cererile de acordare a dreptului de ședere provizorie pot fi examinate şi 
în regim de urgență, în termen de 10 zile calendaristice.
(32) Cererile de acordare a dreptului de ședere provizorie pentru cetățenii 
Uniunii Europene se examinează în termen de 15 zile calendaristice. Autoritatea 
competentă pentru străini emite o decizie de acordare a dreptului de ședere 
provizorie sau de refuz privind acordarea acestuia pentru cetățenii Uniunii 
Europene.
(4) În funcție de motivul solicitării, dreptul de ședere provizorie poate fi 
acordat pentru o perioadă de până la 5 ani, iar în cazurile prevăzute de lege, şi 
pentru o altă perioadă.
(41) În funcție de motivul solicitării, dreptul de ședere provizorie pentru 
cetățenii Uniunii Europene poate fi acordat pentru o perioadă de 5 ani, în cazul în 
care se solicită argumentat acest termen. În lipsa solicitării respective, dreptul de 
ședere provizorie se acordă în condiţiile prezentei legi.
În temeiul art. 34 1 alin. (1) lit. b) din Legea privind regimul străinilor în 
Republica Moldova nr. 200 din 16 iulie 2010, decizia de refuz privind acordarea 
sau prelungirea dreptului de ședere provizorie se emite în cazul în care străinul 
cade sub incidența uneia dintre condiţiile prevăzute la art. 8 alin. (1) lit. b)-e) şi g)-
l).
Articolul 8 din Legea privind regimul străinilor în Republica Moldova nr. 200 
din 16 iulie 2010, prevede că  (1) străinilor nu li se permite intrarea pe teritoriul 
Republicii Moldova dacă: 
b) organizațiile internaționale al căror membru este Republica Moldova sau 
autoritățile publice care desfășoară activităţi de combatere a terorismului 
semnalează că aceștia finanțează, pregătesc, sprijină în orice mod sau comit acte de 
terorism;
c) există indicii că fac parte din grupuri criminale organizate cu caracter 
transnațional sau că sprijină în orice mod activitatea acestor grupuri;
d) există indicii să se presupună că au săvârșit sau că au participat la 
săvârșirea unor infracțiuni contra păcii şi omenirii ori a unor crime de război, ori a 
unor crime contra umanității, prevăzute în tratatele internaționale la care Republica 
Moldova este parte;
e) au prezentat informații false la perfectarea documentelor de intrare în 
Republica Moldova, dar și 
g) au săvârșit infracțiuni în perioada unor alte șederi în Republica Moldova 
ori în străinătate împotriva statului sau a unui cetățean al Republicii Moldova şi au 
antecedente penale nestinse;
h) au introdus ori au încercat să introducă ilegal în Republica Moldova alți 
străini, ori sunt implicați în traficul de ființe umane;
i) au încălcat anterior, în mod nejustificat, scopul declarat la obținerea vizei 
sau la intrarea pe teritoriul Republicii Moldova;
j) anterior au fost îndepărtați de pe teritoriul țării şi nu au restituit cheltuielile 
legate de îndepărtarea lor;
k) au interdicție de intrare în Republica Moldova;
l) şi-au epuizat durata de aflare sau de ședere pe teritoriul Republicii Moldova 
acordată prin lege.
În corespundere cu art. 43 1 alin. (1) din Legea privind regimul străinilor în 
Republica Moldova nr. 200 din 16 iulie 2010, (1) în Republica Moldova imigrarea 
în scop de muncă a străinilor se efectuează în funcție de necesitățile economiei 
naționale în forță de muncă calificată în cazul în care ocuparea locurilor de muncă 
vacante nu poate fi asigurată cu resurse umane autohtone, în conformitate cu 
prevederile prezentei legi, cu ale altor acte normative ce reglementează migrația de 
muncă, precum şi cu ale tratatelor internaționale din domeniu la care Republica 
Moldova este parte.
Alineatul (7) al aceluiași articol statuează că beneficiarul solicitant poate cere 
acordarea dreptului de ședere provizorie în scop de muncă prin asumarea 
angajamentelor şi declarând pe propria răspundere că:
a) a îndeplinit procedurile naționale de anunțare şi de înregistrare a locurilor 
de muncă vacante, cu excepţia cazurilor prevăzute la art.43 6, 438 şi 43 10– 4312, cu 
excepţia cazurilor când sunt angajate persoane cu funcții de conducere din cadrul 
unui beneficiar solicitant cu activităţi în domeniul tehnologiei informației, 
specialiști din domeniul tehnologiei informației, străini care desfășoară activităţi 
didactice sau activităţi în domeniile culturii, sănătății şi sportului și
d) va respecta angajamentele contractuale salariale şi va efectua transferurile 
sociale şi medicale pentru străinul respectiv.
În acord cu art. 43 2 alin. (2) lit. f) din Legea privind regimul străinilor în 
Republica Moldova nr. 200 din 16 iulie 2010, pentru acordarea dreptului de ședere 
provizorie în scop de muncă, beneficiarul solicitant depune la ghișeul unic actele 
care justifică scopul pentru care se solicită dreptul de ședere.
Iar în corespundere cu art. 43 3 alin. (1) lit. c) din Legea privind regimul 
străinilor în Republica Moldova nr. 200 din 16 iulie 2010, decizia de refuz privind 
acordarea sau prelungirea dreptului de ședere provizorie în scop de muncă se emite 
în cazul în care documentele prezentate au fost întocmite cu abateri de la normele 
stabilite sau conțin date neautentice.
Verificând legalitatea și temeinicia actelor administrative contestate, instanța 
constată temeinicia și legalitatea acțiunilor autorității publice pârâte la emiterea 
deciziei nr. 7841 din 04 septembrie 2024 cu privire la refuzul dreptului de ședere 
provizorie, în scop de muncă, în privința cet. *****, ori, nu sunt întrunite condițiile 
legale pentru acordarea dreptului de ședere provizorie prevăzute de Legea privind 
regimul străinilor în Republica Moldova nr. 200 din 16 iulie 2010.
Instanța de judecată reține că conform cererii adresate, SRL „Twin Fusion” a 
solicitat acordarea dreptului de ședere provizorie în scop de muncă pentru 
cetățeanul din Republica Federală Nigeria, *****, ultimul urmând să fie angajat în 
calitate de operator vânzări prin telefon, în cadrul companiei menționate supra, 
pentru o perioadă de 1 ani, cu un salariu lunar în mărime de 13 700 de lei.
De altfel, se reţine că în cadrul examinării cererii prealabile, la 03 octombrie 
2024, avocatul Andrian Vescu, împuternicit prin procură de SRL „Twin Fusion”, a 
comunicat că ***** a activat anterior la SRL „Kivork”, care este un partener de 
afaceri al SRL „Twin Fusion”, de unde a și fost recrutat străinul vizat.
Totodată, în cadrul verificărilor datelor FISC, totalul pe darea de seamă 
IPC21, c/f ***** din 04 septembrie 2024, beneficiarul solicitant SRL „Twin 
Fusion”, IDNO *****, nu a desfășurat activitate economică.
În contextul celor relatate supra și conducându-se de prevederile alin. (1) art. 
431 al Legii privind regimul străinilor în Republica Moldova nr. 200 din 16 iulie 
2010, care statuează că în Republica Moldova imigrarea în scop de muncă a 
străinilor se efectuează în funcție de necesitățile economiei naționale în forță de 
muncă calificată în cazul în care ocuparea locurilor de muncă vacante nu poate fi 
asigurată cu resurse umane autohtone, în conformitate cu prevederile prezentei 
legi, cu ale altor acte normative ce reglementează migrația de muncă, precum și cu 
ale tratatelor internaționale din domeniu la care Republica Moldova este parte, 
autoritatea publică a respins solicitarea. 
La fel, în conformitate cu prevederile lit. b), c), alin. (7) art. 43 1 al Legii 
privind regimul străinilor în Republica Moldova nr. 200 din 16 iulie 2010, 
beneficiarul solicitant poate cere acordarea dreptului de ședere provizorie în scop 
de muncă prin asumarea angajamentelor și declarând pe propria răspundere că: b) 
calificarea străinului corespunde specificului profesiei și funcției pentru care 
urmează a fi angajat: c) străinul deține asigurare medicală valabilă pe teritoriul 
Republicii Moldova.
Conform lit. f) alin. (2) art. 43 2 al legii prenotate, pentru acordarea dreptului 
de ședere provizorie în scop de muncă, beneficiarul solicitant depune la ghișeul 
unic: f) actele care justifică scopul pentru care se solicita dreptul de ședere.
De altfel, se reţine că conform Hotărârii Guvernului nr. 115/2018 cu privire la 
aprobarea Listei ocupațiilor prioritate, pozițiile de muncă în care urmează să fie 
angajat străinul „operator vânzări prin telefon” (cod ocupație 333011), nu se 
regăsește în lista ocupațiilor prioritare, fiind neglijate condițiile alin. (1) și (2) art. 
431 al Legii nr. 200/2010.
Așadar, reieșind din cele constatate, precum și a faptului că în cazul 
cetățeanului Nigeriei, *****, nu erau îndeplinite condițiile generale și speciale 
prevăzute de art. 431, art. 432 alin. (2) art. 84 1 și în temeiul prevederilor lit. b) alin. 
(1) art. 341 lit. c) art. 433 ale Legii privind regimul străinilor în Republica Moldova 
nr. 200 din 16 iulie 2010, autoritatea publică întemeiat a emis decizia nr. 7841 din 
04 septembrie 2024, privind refuzul acordării dreptului de ședere provizorie în 
scop de muncă.
Totodată, instanţa de judecată menționează că autoritatea publică şi în 
procedură prealabilă a examinat conform cadrului normativ aplicabil cererea şi 
corect a stabilit lipsa viciilor care duc la nulitatea deciziei, respectiv, cererea 
prealabilă fiind respinsă, ca neîntemeiată.
Așadar, instanța de judecată reține că decizia contestată a fost emisă în baza 
unui cadru legal expres, iar argumentele invocate de reclamantă au un caracter 
subiectiv și nu pot înlătura constatarea lipsei temeiurilor legale pentru acordarea 
dreptului de ședere provizorie. Acordarea dreptului de ședere provizorie constituie 
o facilitate administrativă supusă condițiilor legale și nu un drept absolut al 
solicitantului. 
În lipsa îndeplinirii cumulative a condițiilor stabilite de lege, autoritatea 
competentă este în drept să refuze acordarea șederii provizorii. 
De asemenea, instanța constată că decizia cu privire la refuzul dreptului de 
ședere provizorie a fost emisă în limitele competenței legale a pârâtului, cu 
respectarea procedurii administrative.
Conform art. 224 alin. (1) lit. f) din Codul administrativ, examinând acţiunea 
în contencios administrativ în fond, instanţa de judecată adoptă una dintre 
următoarele hotărâri, respinge acţiunea ca fiind neîntemeiată, dacă nu sunt 
îndeplinite condiţiile de adoptare a unei hotărâri prevăzute la lit. a)-e).
În conformitate cu art. 225 alin. (1)-(2) din Codul administrativ, instanța de 
judecată nu este competentă să se pronunțe asupra oportunității unui act 
administrativ. Verificarea exercitării de către autoritatea publică a dreptului 
discreționar se limitează la faptul dacă autoritatea publică:
a) și-a exercitat dreptul discreționar;
b) a luat în considerare toate faptele relevante;
c) a respectat limitele legale ale dreptului discreționar;
d) și-a exercitat dreptul discreționar conform scopului acordat prin lege.
În consecință, analizând normele legale în coraport cu circumstanțele faptice 
stabilite, precum și criticele aduse către reclamantă referitor la acțiunile autorității 
publice pârâte, instanța de judecată conchide că decizia nr. 7841 din 04 septembrie 
2024, nr. 5/1-2725 din 15 octombrie 2024 și răspunsul nr. 5/14-10149 din 22 
noiembrie 2024 emise de Inspectoratul General pentru Migrație sunt legale și 
întemeiate.
Subsecvent, instanța de judecată conchide și asupra netemeiniciei cerinței 
reclamantei privind obligarea autorității publice pârâte să acorde dreptul de ședere 
provizorie în scop de muncă cetățeanului *****, pretenția urmând să fie respinsă 
ca neîntemeiată.
În conformitate cu prevederile art. 224-225 din Codul Administrativ al 
Republicii Moldova, instanța de judecată,
                                                      h o t ă r ă ş t e :
Se respinge acțiunea în contencios administrativ înaintată de SRL ,,Twin 
Fusion” împotriva Inspectoratului General pentru Migrație, terț ***** cu privire la 
anularea deciziei nr.7841 din 04 septembrie 2024, a deciziei nr.5/1-2725 din 15 
octombrie 2024, a răspunsului nr.5/14-10149 din 22 noiembrie 2024 emise de 
Inspectoratul General pentru Migrație și obligarea emiterii actului administrativ 
favorabil, ca fiind neîntemeiată.   
Hotărârea cu drept de apel la Curtea de Apel Centru, în termen de 30 zile de la 
pronunțarea dispozitivului hotărârii, prin intermediul Judecătoriei Chișinău, sediul 
Rîșcani.
Președintele ședinței, 
Judecător              Rodica 
Nicula