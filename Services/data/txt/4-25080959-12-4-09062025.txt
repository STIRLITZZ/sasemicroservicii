Dosarul nr.: 4-1293/2025
(nr. electronic: 4-25080959-12-4-09062025)
HOTĂRÂRE
în numele Legii
11 decembrie 2025                                                                                                    or. Chișinău
Judecătoria Chișinău, sediul Buiucani,
În componența:
Președintele ședinței, judecătorCazacicov Andrei  
Grefier Mazur Olga
Cu participarea:
VictimeiCașcaval Raisa
Persoanei în a cărei privință a fost
pornit proces contravențional Cașcaval Ion
În lipsa:
Agentului constatator Țaruș Tudor
procedura de înștiințare a căruia a fost exercitată în modul prevăzut de lege,
examinând în sediul instanței, în ședință de judecată publică, cauza contravențională 
intentată în privința lui:
Cașcaval Ion *****, IDNP: *****, d.n. *****, domiciliat în 
**********, cetățean al Republicii Moldova, aflat în relație de 
concubinaj, fără persoane la întreținere, supus militar, studii 
medii incomplete, angajat oficial în câmpul muncii în caltiate de 
vânzător la magazinul „Rogob”, fără dizabilități vădite sau 
accentuate, fără contravenționale, limba de stat o posedă bine, 
 
învinuit de comiterea contravenției prevăzute de art. 781 Cod contravențional, 
constată:
PROCEDURA
1.În data de 29.05.2025, de către ofițerul de sector al I.P. Botanica al D.P. mun. Chișinău, 
Țaruș Tudor, a fost întocmit Procesul-verbal cu privire la contravenție seria MAI06, nr. 
885148 din 29.05.2025, prin care Cașcaval Ion a fost acuzat de comiterea contravenției 
prevăzute de art. 781 Cod contravențional.
2.La 05.06.2025, dosarul contravențional intentat în privința lui Cașcaval Ion a parvenit la 
Judecătoria Chișinău, sediul Buiucani, fiind repartizat, prin intermediul Programului 
Integrat de Gestionare a Dosarelor, judecătorului Cazacicov Andrei.
3.Prin Încheierea judecătorească din 12.06.2025, cauza contravențională a fost primită spre 
examinare, cu fixarea ședinței de judecată pentru data de 15.10.2025, ulterior 
contramandată pentru ziua de 11.12.2025.
POZIȚIA PARTICIPANȚILOR LA PROCES
4. Agentul constatator din cadrul I.P. Botanica al D.P. mun. Chișinău, în persoana lui Țaruș 
Tudor, nu s-a prezentat în fața instanței de judecată, deși procedura de citare legală a fost 
pe deplin efectuată. Cereri sau demersuri de explicare a motivelor neprezentării, de 
solicitare a examinării cauzei în lipsă sau de amânare a examinării cauzei nu au fost 
înaintate. În baza art. 455, alin. (2) Cod contravențional, instanța de judecată a constatat 
posibilă examinarea cauzei în lipsa agentului constatator. 
5. Victima Cașcaval Raisa, în fața instanței de judecată a declarat că Cașcaval Ion îi este 
fecior biologic. Ei locuiesc pe aceeași adresă de domiciliu:*****. La data de 12.05.2025, 
ora 23:00, în timp ce se aflau pe adresa sus-indicată, între Cașcaval Raisa și Cașcaval Ion 
s-a iscat un conflict, în urma căreia Raisa a fost apucată de păr, împinsă în jos, apoi lovită 
cu ușa în regiunea mâini drepte. Pe mâna dreapta a fost un hematom. Cașcaval Raisa a 
chemat salvarea și poliția. A doua sau a treia zi, Cașcaval Raisa a plecat la Centrul de 
Medicină Legală și a trecut controlul medical. Cu feciorul său nu sunt des conflicte iar 
după data de 12.05.2025 nu au mai fost conflicte iscate, căci Cașcaval Ion nu a mai 
consumat băuturi alcoolice. Este binevenită sancționarea minimă a acestuia. 
6. Persoana în a cărei privință a fost pornit proces contravențional Cașcaval Ion, în fața 
instanței de judecată a declarat că locuiește pe adresa:*****, împreună cu părinții săi, 
inclusiv cu mama Cașcaval Raisa. El recunoaște că la data de 12.05.2025 a avut loc un 
conflcit cu mama sa, Raisa, în cadrul căreia el a agresat-o fizic, a apucat-o de păr și a tras-
o în jos, dar la mână nu a lovit-o chiar intenționat, probabil că a lovit-o cu ușa, la 
închiderea acesteia în fața mamei. În familie nu sunt dese conflictele, iar conflictul din 
12.05.2025 a fost o excepție. El recunoaște parțial vinovăția și pledează pentru pedeapsa 
amenzii, căci lucrează 10 ore pe zi și îi va fi greu să îndeplinească munca neremunerată în 
folosul comunității, pe care însă nu o refuză.  
APRECIEREA INSTANȚEI DE JUDECATĂ
7.Studiind materialele cauzei contravenționale în raport cu circumstanțele de fapt și de drept 
relevante speței, analizând poziția participanților procesului judiciar, instanța de judecată 
ajunge la concluzia de existență a semnelor componenței de contravenție prevăzute de art. 
781 Cod contravențional în acțiunile lui Cașcaval Ion. 
8.Raționamentele pe care se bazează concluzia instanței de judecată sunt următoarele:
i. Cadrul normativ pertinent
9.În concordanță cu art. 7 al Codului contravențional, persoana poate fi sancţionată numai 
pentru contravenţia în a cărei privinţă este dovedită vinovăţia sa, cu respectarea normelor 
prezentului cod.
10.Potrivit prevederilor art. 374, alin. (1), (2) și (3) Cod contravențional, persoana acuzată de 
săvârșirea unei contravenții se consideră nevinovată atâta timp cât vinovăţia sa nu este 
dovedită în modul prevăzut de prezentul cod. Nimeni nu este obligat să dovedească 
nevinovăția sa. Concluziile despre vinovăţia persoanei în săvârșirea contravenţiei nu pot fi 
întemeiate pe presupuneri. Toate dubiile în probarea învinuirii care nu pot fi înlăturate în 
condiţiile prezentului cod se interpretează în favoarea persoanei în a cărei privinţă a fost 
pornit proces contravenţional.
11.Potrivit art. 381 din același cod, orice persoană are dreptul la satisfacţia efectivă din partea 
instanţei de judecată competente împotriva actelor care violează drepturile, libertăţile şi 
interesele sale legitime. Orice persoană are dreptul la examinarea şi la soluţionarea cauzei 
sale în mod echitabil, în termen rezonabil, de către o instanţă independentă, imparţială, 
legal constituită, care să acţioneze în conformitate cu prezentul cod.
12.În conformitate cu art. 399 Cod contravențional, cauza contravenţională se soluţionează de 
agentul constatator în a cărui rază teritorială a fost săvârșită contravenţia. Acesta poate 
aplica sancţiunile prevăzute în partea specială a cărţii întâi în limitele competenţei şi numai 
în exerciţiul funcţiunii. Agentul constatator poate constata contravenţii ale căror 
constatare, soluţionare şi sancţionare sînt atribuite competenţei unor alte organe. În astfel 
de cazuri, agentul va remite organelor respective procesele-verbale de constatare a 
contravenţiilor
13.În baza art. 440, alin. (1)-(3) Cod contravențional, constatarea faptei contravenţionale 
înseamnă activitatea, desfăşurată de agentul constatator, de colectare şi de administrare a 
probelor privind existenţa contravenţiei, de încheiere a deciziei privind examinarea 
contravenţiei în temeiul constatării agentului constatator sau procesului-verbal cu privire la 
contravenţie, de aplicare a sancţiunii contravenţionale sau de trimitere, a dosarului, după 
caz, funcţionarului abilitat să examineze cauza contravenţională, din cadrul autorităţii din 
care face parte agentul constatator, în instanţa de judecată sau în alt organ spre soluţionare. 
Agentul constatator este sesizat prin plîngere sau denunţ ori se autosesizează cînd dispune 
de informaţii suficiente pentru a considera cu un grad înalt de probabilitate că este comisă 
o contravenţie fie prin constatarea faptei contravenţionale. În cel mult 15 zile de la data 
sesizării, agentul constatator este obligat să verifice sesizarea, să întreprindă măsurile 
prevăzute de prezentul capitol şi să emită decizia asupra cauzei.
14.În baza art. 443, alin. (1) Cod contravențional, procesul-verbal cu privire la contravenţie va 
cuprinde: a) data (ziua, luna, anul), ora şi locul încheierii; b) calitatea, numele şi prenumele 
agentului constatator, denumirea autorităţii pe care o reprezintă; c) numele, prenumele, 
domiciliul, ocupaţia persoanei în a cărei privinţă a fost pornit procesul contravenţional, 
datele din buletinul lui de identitate sau, după caz, din alt act care stabileşte identitatea 
persoanei, iar în cazul persoanei juridice, denumirea, sediul, codul ei fiscal, datele 
persoanei fizice care o reprezintă; d) fapta contravenţională, locul şi timpul săvîrşirii ei, 
circumstanţele cauzei care au importanţă pentru stabilirea faptelor şi consecinţelor lor 
juridice, evaluarea eventualelor pagube cauzate de contravenţie; e) încadrarea juridică a 
faptei, norma materială contravenţională şi indiciile calificative ale elementelor 
constitutive ale contravenţiei; f) aducerea la cunoştinţa persoanei în a cărei privinţă a fost 
pornit procesul contravenţional şi a victimei a drepturilor şi obligaţiilor lor prevăzute la 
art.384 şi 387; g) obiecţiile şi probele pe care persoana în a cărei privinţă a fost pornit 
procesul contravenţional le aduce în apărarea sa, precum şi obiecţiile şi probele victimei; 
h) informaţii despre instituţia bancară şi despre modul de plată a amenzii.
15.Conform art. 445, alin. (1) Cod contravențional, neconsemnarea în procesul-verbal cu 
privire la contravenţie a menţiunilor privind numele, prenumele şi funcţia agentului 
constatator, numele, prenumele, data (ziua, luna, anul) întocmirii procesului-verbal, seria şi 
numărul actului de identitate şi numărul de identificare personal (IDNP) sau datele de 
identificare din buletinul de identitate provizoriu ale făptuitorului care renunţă la numărul 
de identificare personal şi la evidenţa automatizată în Registrul de stat al populaţiei, iar în 
cazul persoanei juridice – lipsa denumirii şi a sediului acesteia, a circumstanţelor comiterii 
şi încadrării juridice a faptei contravenţionale săvârșite şi a datei comiterii acesteia, a 
semnăturii agentului constatator sau a martorului asistent, în cazul refuzului 
contravenientului de a semna, atrage nulitatea absolută a procesului-verbal.
16.Potrivit art. 452, alin. (1) din același act normativ, procesul-verbal cu privire la 
contravenţie este un act prin care se individualizează fapta ilicită şi se identifică 
făptuitorul. Procesul-verbal se încheie de agentul constatator pe baza constatărilor 
personale şi a probelor acumulate, în prezenţa făptuitorului sau în absenţa lui.
17.Potrivit art. 458, alin. (1) Cod contravențional, examinând cauza contravenţională, instanţa 
de judecată este obligată să determine: a) caracterul veridic al contravenţiei imputate; b) 
existenţa cauzelor care înlătură caracterul contravenţional al faptei; c) vinovăţia persoanei 
în a cărei privinţă a fost pornit procesul contravenţional; d) existenţa circumstanţelor 
atenuante şi/ sau agravante; e) necesitatea sancţionării şi, după caz, caracterul sancţiunii 
contravenţionale. 
18.Conform art. 462, alin. (4) Cod contravențional, partea descriptivă cuprinde: a) 
circumstanţele constatate în judecarea cauzei; b) probele pe care se întemeiază concluzia şi 
motivele de respingere a probelor; c) norma contravențională pe care se întemeiază 
soluţionarea cauzei.
19.În sensul art. 462, alin. (5) din Codul contravenţional, atunci când examinează cauza 
contravenţională, instanţa de judecată trebuie să pronunţe una din aceste două soluţii: a) 
încetarea procesului contravenţional; sau b) declararea vinovăţiei persoanei care a comis 
contravenţia imputată și, după caz, stabilirea sancţiunii contravenţionale, aplicarea măsurii 
de siguranţă sau înlăturarea executării sancţiunii.
20.Conform art. 6, § 1 al Convenției pentru apărarea Drepturilor Omului și a Libertăților 
Fundamentale din 04.11.1950, orice persoană are dreptul la judecarea cauzei sale în mod 
echitabil, în mod public şi în termen rezonabil, de către o instanţă independentă şi 
imparţială, instituită de lege, care va hotărî fie asupra încălcării drepturilor şi obligaţiilor 
sale cu caracter civil, fie asupra temeiniciei oricărei acuzaţii în materie penală îndreptate 
împotriva sa.
ii. Legalitatea procesului-verbal cu privire la contravenție
21.În conformitate cu legislaţia privind regimul juridic al contravenţiilor, instanţa are 
obligaţia să verifice procesul-verbal atât sub aspectul legalităţii, cât și sub cel al 
temeiniciei întocmirii sale.
22.În legislaţia Republicii Moldova, ca și în cea a altor state europene, contravenţiile au fost 
scoase de sub incidenţa legii penale și supuse unui regim administrativ. Din perspectiva 
Convenţiei Europene a Drepturilor Omului, faptele contravenţionale pot intra în sfera 
cauzelor penale. Astfel, pentru materia contravenţională au fost recunoscute garanţiile 
procedurale specifice materiei penale, prin care și prezumţia de nevinovăţie, prevăzută de 
art. 6 § 2 din Convenţie (cauza Ziliberberg vs. Moldova, 1 februarie 2005, § 33; cauza 
Fomin vs. Moldova, 11 octombrie 2011, § 18 etc.).
23.Întru asigurarea garanțiilor menționate, analizând cu prioritate aspectele de legalitate și de 
temeinicie ale actului procesual emis [Procesul-verbal cu privire la contravenție seria 
MAI06, nr. 885148 din 29.05.2025], instanța notează următoarele:
24.Sub aspectul legalităţii procesului-verbal, instanţa de judecată constată că temeiurile de 
nulitate absolută a actului atacat pot fi invocate atât de părţi, cât și din oficiu de către 
instanţă, pentru asigurarea respectării principiilor legalităţii și al dreptăţii, stabilite expres 
de articolele 5 și 7 din Codul contravenţional.
25.Condiţiile de formă și fond pentru procesul-verbal cu privire la contravenţie sunt 
prezentate în art. 443 din Codul contravenţional. 
26.Legea prevede redactarea procesului-verbal cu privire la contravenţie cu respectarea 
tuturor prescripțiilor legale de fond și de formă, pentru încheierea sa valabilă, în scopul 
producerii efectelor juridice pentru care a fost întocmit. În acest context, respectarea 
exigențelor legale prevăzute de art. 443 din Codul contravenţional este obligatorie pentru 
agentul constatator la întocmirea procesului-verbal cu privire la contravenție, prin prisma 
art. 445 din Codul contravenţional.
27.Din analiza procesului-verbal cu privire la contravenție depus la dosarul cauzei se poate 
observa că acesta corespunde cerințelor legale imperative descrise în art. 443 din Codul 
contravențional.
28.Așadar, temeiuri de declarare, ex-officio, a nulității procesului-verbal cu privire la 
contravenție seria MAI06, nr. 885148 din 29.05.2025, instanța de judecată nu a identificat. 
iii. Caracterul veridic al contravenției imputate
29.În cadrul examinării cauzei contravenționale de referință s-a pledat pentru faptul existenței 
contravenției prevăzute la art. 78 1 Cod contravențional, comise în următoarele 
circumstanțe: „La data de 12.05.2025, ora 23 și 25 min., în timp ce se afla pe adresa: 
*****, Cașcaval Ion a avut un conflict cu mama sa, Cașcaval Raisa, a agresat-o fizic, 
provocându-i astfel o vătămare neînsemnată a integrității corporale, fapt ce rezultă din 
constatările Raportului cu nr. 202502P1218 din 15.05.2025”.
30.Conform art. 425, alin. (1) și (2) Cod contravențional, probele sânt elemente de fapt, 
dobândite în modul stabilit de prezentul cod, care servesc la constatarea existenţei sau 
inexistenţei contravenţiei, la identificarea făptuitorului, la constatarea vinovăţiei şi la 
cunoaşterea altor circumstanţe importante pentru justa soluţionare a cauzei. În calitate de 
probe se admit elementele de fapt constatate prin intermediul următoarelor mijloace: 
procesul-verbal cu privire la contravenţie, procesul-verbal de ridicare a obiectelor şi 
documentelor, procesul-verbal de percheziţie, procesul-verbal privind cercetarea la faţa 
locului, procesele-verbale privind alte acţiuni procesuale efectuate în conformitate cu 
prezentul cod, explicațiile persoanei în a cărei privință a fost pornit proces contravențional, 
declarațiile victimei, ale martorilor, înscrisurile, înregistrările audio sau video, fotografiile, 
corpurile delicte, obiectele şi documentele ridicate, constatările tehnico-ştiinţifice şi 
medico-legale, raportul de expertiză.
31.În susținerea caracterului verosimil al contravenției, drept probe pertinente, concludente şi 
utile, administrate în conformitate cu Codul contravențional, au fost prezentate elementele 
de fapt care reies din următoarele mijloace de probă:
-          Procesul-verbal cu privire la contravenție seria MAI06, nr. 885148 din 29.05.2025. 
Conform acestuia din urmă rezultă că, în data de 29.05.2025, de către O.S.S. al I.P. 
Botanica al D.P. mun. Chișinău, Țaruș Tudor, a fost întocmit un proces-verbal cu 
privire la contravenție în privința Cașcaval Ion, pentru comiterea faptei 
contravenționale prevăzute de art. 78 1 Cod contravențional. Procesul-verbal a fost 
întocmit în prezența persoanei în a cărei privință a fost pornit proces contravențional, 
care a recunoscut vinovăția de comiterea faptei imputate.   
-          Informația R-2 nr. 8516 din 15.05.2025, în baza căreia se arată că, la data de 
14.05.2025, ora 04:26, Cașcaval Raisa a înștiințat organele de Poliție despre conflictul 
iscat la adresa de domiciliu. 
-          Plângerea din 16.05.2025, prin care Cașcaval Viorel, fratele lui Cașcaval Ion, a 
solicitat ca ultimul să fie atras la răspundere pe faptul de agresare a părinților săi cu 
care locuiește pe aceeași adresă de domiciliu. 
-          Procesul-verbal de constatare din 13.05.2025, prin care Cașcaval Ion a recunoscut 
conflictul din 12.05.2025, dar a negat existența vreunei altercații fizice. 
-          Procesul-verbal de constatare din 15.05.2025, prin care Cașcaval Ion nu a ptutu oferi 
declarații organului de constatare.
-          Cererea din 15.05.2025, prin care Cașcaval Raisa a solicitat organelor de drept 
atragere ala răspundere pe feciorul său, Cașcaval Ion, pentru agresiunea fizică din data 
de 12.05.2025 
-          Procesul-verbal cu privire la actele de constatare din 15.05.2025, prin care Cașcaval 
Raisa a relatat circumstanțele incidentului din 12.05.2025, corespondente depozițiilor 
oferite în fața instanței de judecată la 11.12.2025 (a se vedea § 5 de mai sus).
-           Informația R-2 nr. 8363 din 12.05.2025, în baza căreia se arată că, la data de 
12.05.2025, ora 23:25, Cașcaval Raisa a înștiințat organele de Poliție despre conflictul 
iscat la adresa de domiciliu. 
-          Raportul de constatare nr. 202502P1218 din 15.05.2025, în concluziile căruia se 
menționează că: „la examinarea medico-legală a persoanei Cașcaval Raisa, a.n. 1948, 
s-au constatat: echimoză la nivelul membrului superior drept, care a fost cauzată în 
rezultatul acțiunii traumatice a unui obiect contondent dur, prin mecanism de lovire, 
posibil în perioada de timp indicată, se califică ca vătămare neînsemnată a integrității 
corporale sau a sănătății”. 
-          Procesul-verbal privind actele de constatare din 29.05.2025, prin care Cașcaval Ion a 
recunoscut că, la data de 12.05.2025, a încercat să intre în casă, iar deoarece nu i se 
permitea, a apucat-o pe mama sa de păr și a tras-o în jos.
-          Declarațiile persoanei în a cărei privință a fost pornit proces contravențional 
Cașcaval Ion din ședința de judecată din 11.12.2025 (a se vedea § 6 de mai sus). 
32.În acord cu prevederile art. 425, alin. (6) Cod contravențional, nu pot fi admise ca probe 
datele care au fost obţinute: a) prin violenţă, ameninţări sau prin alte mijloace de 
constrîngere; b) prin metode ce contravin prevederilor ştiinţifice; c) prin încălcarea 
esenţială a drepturilor şi libertăţilor constituţionale ale persoanei, inclusiv a dreptului la 
apărare sau a dreptului la interpret/traducător.
33.La caz, nu s-a constatat inadmisibilitatea obținerii probelor prin mijloacele sus-indicate în 
formele ce ar contra legii. 
34.În lumina probatoriului acumulat, instanța de judecată constată drept veridic caracterul 
contravenției imputate.
35.Așadar, examinând preliminar, în acord cu prevederile art. 458, alin. (1), lit. a) Cod 
contravențional, caracterul veridic al faptei, instanța de judecată observă că fapta imputată 
a fost calificată în baza art. 781 Cod contravențional. 
36.Instanța de judecată va nota că, potrivit art. 78 1 Cod contravențional, maltratarea sau alte 
acţiuni violente, comise de un membru al familiei în privinţa altui membru al familiei, care 
au provocat vătămare neînsemnată a integrităţii corporale se sancţionează cu muncă 
neremunerată în folosul comunităţii de la 40 la 60 de ore sau cu arest contravenţional de la 
7 la 15 zile.
37.Din punct de vedere al încadrării juridice a faptei, instanța ține să scoată în evidență că 
calitatea subiectului și a victimei contravenției sunt semne de o importanță deosebită.
38.Subiectul și victima normei contravenționale sus-menționate este persoana care are o 
calitate specială obligatorie, respectiv indispensabilă existenței componenței contravenției, 
- membru de familie. 
39.Conform art. 133 1 Cod penal și art. 3, alin. (2) al Legii cu privire la prevenirea şi 
combaterea violenţei în familie nr. 45 din 01.03.2007, prin membru de familie se înțelege: 
a) în condiţia de conlocuire: persoanele aflate în căsătorie, în divorţ, sub tutelă şi curatelă, 
rudele, afinii lor, soţii rudelor, persoanele aflate în relaţii asemănătoare celora dintre soţi 
(concubinaj) sau dintre părinţi şi copii; b) în condiţia de locuire separată: persoanele aflate 
în căsătorie, în divorţ, rudele, afinii lor, copiii adoptivi, persoanele aflate sub curatelă, 
persoanele care se află ori s-au aflat în relaţii asemănătoare celora dintre soţi (concubinaj).
40.Din materialele probatoriului acumulat rezultă că victima Cașcaval Raisa și persoana în a 
cărei privință a fost pornit proces contravențional Cașcaval Ion sunt rude de gradul I 
(mamă-fiu), care la momentul comiterii faptei au locuit împreună, ceea ce le oferă 
calificativul de membri de familie.
41.Un semn obligatoriu al laturii obiective a contravenției prevăzute la art. 78 1 Cod 
contravențional este urmarea prejudiciabilă, care trebuie să preia forma vătămării 
neînsemnate a integrității corporale. 
42.Conform pct. 35 al Hotărârii Guvernului pentru aprobarea Regulamentului privind 
aprecierea medico-legală a gravităţii vătămării integrităţii corporale sau sănătăţii nr. 534  
din  26.07.2023, criteriile de apreciere a vătămării neînsemnate a integrităţii corporale sau 
a sănătăţii sunt: 1) lipsa dereglării sănătăţii sau dereglarea sănătăţii nu mai mult de 6 zile; 
2) lipsa incapacităţii de muncă generale permanentă.
43.În cazul din speță, probele examinate de către instanța de judecată au scos în evidență 
constatarea certă a vătămărilor corporale neînsemnate ale persoanei. 
44.Așadar, în baza Raportului de constatare nr. 202502P1218 din 15.05.2025: „la 
examinarea medico-legală a persoanei pe numele Cașcaval Raisa s-a constatat o vătămare 
neînsemnată a integrității corporale sau a sănătății.
45.Din însumarea acestor circumstanțe, instanța deduce că, în ziua de 12.05.2025, ora 23 și 25 
min., în timp ce se afla pe adresa: *****, Cașcaval Ion a avut un conflict cu mama sa, 
Cașcaval Raisa, a agresat-o fizic, provocându-i astfel o vătămare neînsemnată a integrității 
corporale, fapt ce rezultă din constatările Raportului cu nr. 202502P1218 din 15.05.2025. 
iv. Existenţa cauzelor care înlătură caracterul contravenţional al faptei
46.În conformitate cu dispozițiile art. 19 din Codul contravențional, se consideră cauze care 
înlătură caracterul contravențional al faptei: b) legitima apărare; c) starea de extremă 
necesitate; d) constrângerea fizică şi/ sau psihică; e) riscul întemeiat; f) cazul fortuit.
47.În speță, nici părțile nu au specificat, nici instanța de judecată nu a identificat circumstanțe 
în care ar exista cauze care înlătură caracterul contravențional al faptei.
v. Vinovăţia persoanei în a cărei privinţă a fost pornit procesul contravenţional
48.Fiind stabilit caracterul verosimil al contravenției imputate și faptul că aceasta a avut loc în 
realitate, instanța de judecată a purces la stabilirea vinovăției persoanei în privința căreia a 
fost pornit proces contravențional – Cașcaval Ion. 
49.Așadar, în favoarea vinovăției lui Cașcaval Ion la comiterea contravenției prevăzute la art. 
781 Cod contravențional se prezintă probele cuprinse de mijloace de probă analizate în § 
31 de mai sus. 
50.Fiind întrunite semnele determinante ale componenței contravenției prevăzute de art. 78 1 
Cod contravențional (a se vedea §§ 29-45 de mai sus), instanța de judecată atestă, 
inechivoc, prezența unui caracter verosimil al contravenției săvârșite, iar vinovăția de 
comiterea acesteia se impută persoanei Cașcaval Ion.
vi. Existența circumstanțelor atenuante şi/ sau agravante
51.Prin prisma art. 42 Cod contravențional, instanța de judecată nu a reținut nicio 
circumstanță care ar atenua vinovăția persoanei în privința căreia a fost pornit proces 
contravențional. 
52.La stabilirea conjuncturii de agravare a răspunderii contravenționale, în temeiul art. 43 
Cod contravențional, instanța de judecată nu a identificat existența vreunei circumstanțe.
vii. Necesitatea sancționării și, după caz, caracterul sancțiunii contravenționale
53.Prin Procesul-verbal cu privire la contravenție seria MAI06, nr. 885148 din 29.05.2025, 
agentul constatator a propus aplicarea sancțiunii sub formă de privare de drept de la 6 la 12 
luni. 
54.În fața instanței de judecată, victima Cașcaval Raisa a lăsat la discreția instanței de 
judecată stabilirea sancțiunii, deși a pledat pentru un minimum, iar acuzatul Cașcaval Ion 
a declarat că este de acord să presteze muncă neremunerată în folosul comunității, dar 
dorește să îi fie aplicată pedeapsa amenzii. 
55.Conform sancțiunii art. 78 1 Cod contravențional, fapta urmează a fi sancţionată cu muncă 
neremunerată în folosul comunităţii de la 40 la 60 de ore sau cu arest contravenţional de la 
7 la 15 zile.
56.Potrivit art. 41, alin. (1) și (2) Cod contravențional, sancţiunea contravenţională se aplică 
în funcţie de caracterul şi de gradul prejudiciabil al contravenţiei, de caracteristica 
persoanei şi de circumstanţele atenuante şi agravante. Faţă de persoana a cărei vinovăţie 
este dovedită se aplică o sancţiune echitabilă, în limitele şi în conformitate cu dispoziţiile 
prezentului cod.
57.Totodată, instanța de judecată reține că, în cazul pedepselor alternative, individualizarea 
categoriei pedepsei se începe de la pedeapsa cea mai blândă, care întotdeauna este înscrisă 
prima în sancțiune conform ierarhiei pedepselor. 
58.În cazul de față, instanța de judecată consideră că sancțiunea prevăzută de norma materială 
contravențională de la art. 78 1 din Codul contravențional, sub formă de muncă 
neremunerată în folosul comunității, este una oportună scopului pedepsei contravenționale 
și va contribui la corectarea și reeducarea persoanei, precum și va influența asupra 
prevenirii de săvârșirea noilor contravenții atât a persoanei în a cărei privință a fost pornit 
proces contravențional, cât și în privința altor persoane. 
59.Totodată, prin prisma art. 37, alin. (3) Cod contravențional, acordul persoanei la prestarea 
muncii neremunerate în folosul comunității, în cazul contravenției prevăzute de art. 78 1 
Cod contravențional, nu se solicită, deoarece pedeapsa poate fi aplicată indiferent de 
acordul persoanei. 
60.În acest context, instanța de judecată consideră că scopul pedepsei contravenționale va fi 
atins doar în condițiile aplicării pedepsei cu muncă neremunerată în folosul comunității 
pentru o perioadă de timp de 40 de ore. 
61.Pedeapsa cu muncă neremunerată în folosul comunității, care urmează a fi stabilită lui 
Cașcaval Ion, este una echitabilă şi corespunde scopului educativ şi preventiv al pedepsei, 
fiind aplicată cu respectarea prevederilor articolelor 9 și 32 Cod contravențional, ţinându-
se seama de criteriile de individualizare a pedepsei, precum şi de caracterul şi gradul 
prejudiciabil al faptei comise.
CONCLUZIA FINALĂ
62.În circumstanțe constatate, din considerentele expuse mai sus, instanța de judecată îl 
găsește vinovat pe Cașcaval Ion de comiterea faptei imputate, calificate conform 
elementelor contravenției prevăzute de art. 781 Cod contravențional și, în baza acestei legi, 
îl va sancționa cu muncă neremunerată în folosul comunității pe un termen de 40 de ore. 
63.În conformitate cu prevederile articolelor 394-395, 458, 460, 462 al Codului 
contravențional al Republicii Moldova, instanţa de judecată 
hotărăște: 
Se recunoaște Cașcaval Ion vinovat în săvârșirea contravenției prevăzute de art. 78 1 
Cod contravențional. 
În baza art. 78 1 Cod contravențional se aplică lui Cașcaval Ion sancțiune 
contravențională sub formă de muncă neremunerată în folosul comunității pe un termen de 
40 (patruzeci) ore. 
Se informează Cașcaval Ion despre obligaţia acestuia de a se prezenta în termen de 10 
zile la biroul de probaţiune în a cărui rază teritorială se află domiciliul său, în vederea executării 
pedepsei aplicate prin prezenta hotărâre. 
Se comunică lui Cașcaval Ion că, în caz de eschivare de la munca neremunerată în 
folosul comunităţii, această sancţiune se înlocuieşte cu arest contravenţional, calculându-se o zi 
de arest pentru 2 ore de muncă neremunerată în folosul comunității. 
Hotărârea este cu drept de recurs la Curtea de Apel Centru, în termen de 15 zile de la 
comunicare, prin intermediul Judecătoriei Chișinău, sediul Buiucani.
Preşedintele şedinţei,
judecător
Cazacicov Andrei