Dosarul nr.5r-645/2025 4-25161073-18-5r-17112025
HOTĂRÂRE
în numele LEGII
15 decembrie 2025                                         or. Căușeni
Judecătoria Căușeni (sediul central) 
Instanța de judecată, având în componența sa
Președintele ședinței, judecătorulNEGRU Nicolae
Grefier                                                                SAREV Mihaela
Cu participarea:
Avocatului Gorban Nicoleta
Petiționarei Botezat Aliona
În lipsa agentului constatator Nastas Elena, care a solicitat examinarea cauzei în lipsa 
sa
a examinat în ședință de judecată publică, cauza contravențională la contestația 
depusă de petiționara Botezat Aliona împotriva procesului-verbal cu privire la 
contravenție seria/nr. MAI07 111005 din 04.07.2025 și a deciziei de sancționare emise în 
privința lui Botezat Aliona, în baza art.471 alin.(1) Cod contravențional.
Datele referitoare la termenul de examinare a cauzei în instanța de judecată: 
din 17.11.2025 până la 15.12.2025.
Procedura de citare a părților a fost legal executată.
În baza materialelor din dosar și a probelor administrate în ședința de judecată, 
instanța 
A CONSTATAT:
1. La data de 13.11.2025, petiționara Botezat Aliona a depus o contestație, în ordinea 
art.448 Cod contravențional, împotriva procesului-verbal cu privire la contravenție 
seria/nr. MAI07 111005 din 04.07.2025 și a deciziei de sancționare emise în privința sa, 
în baza art.47 1 alin.(1) Cod contravențional, solicitând admiterea contestației, anularea 
procesului-verbal cu privire la contravenție și a deciziei de sancționare și încetarea 
procesului contravențional, pe motivul nulității procesului-verbal, dar și lipsei faptei 
contravenției.  
Totodată, petiționara Țîbîrna Olesea a invocat că nu a fost citată de către agentul 
constatator pentru a fi audiată în cadrul procedurii contravenționale, fapt ce reprezintă o 
încălcare directă a dispozițiilor Codului contravențional privind asigurarea dreptului 
Dosarul nr.5r-645/2025 4-25161073-18-5r-17112025
persoanei la apărare. Procesul-verbal a fost întocmit în lipsa sa, fără a-i fi explicate 
drepturile și obligațiile prevăzute de art.443 din Codul contravențional.
Menționează că întocmirea procesului-verbal in absentia, fără minimul de diligență 
privind citarea legală a persoanei, reprezintă o încălcare procedurală gravă, care afectează 
însăși valabilitatea actului constatator. Este unanim recunoscut în jurisprudență și în 
practica instanțelor din Republica Moldova că un proces-verbal întocmit fără respectarea 
drepturilor procesuale ale contravenientului devine un act de procedură viciat, care nu 
poate produce efecte juridice.
Totodată, subliniază că nu a fost informată despre adoptarea deciziei agentului 
constatator, iar despre existența acesteia a luat cunoștință abia la data de 05.11.2025, prin 
remiterea întâmplătoare a copiei documentului.
În aceste circumstanțe, consideră că omisiunea contestării deciziei în termenul 
legal nu-i este imputabilă, fiind determinată exclusiv de neîndeplinirea obligațiilor de 
procedură de către organul constatator.
Prin urmare, în temeiul art.448 alin.(2) Cod contravențional, având în vedere că: 
nu a fost citată; nu am participat la examinarea cauzei; nu a avut posibilitatea reală de a-și 
exercita drepturile procesuale; că a aflat despre existența deciziei doar la data de 
05.11.2025, consideră necesară și justificată repunerea sa în termenul de contestare, 
întrucât, întârzierea se datorează unor motive temeinice și obiective, neimputabile 
acesteia.
De asemenea, petiționara a invocat că agentul constatator nu a asigurat dreptul său 
la apărare, dreptul de a cunoaște drepturile și obligațiile sale, dreptul de a obiecta etc. 
Consideră că agentul constatator a întocmit procesul-verbal cu grave erori. Nu sunt 
prezenți indici calificativi ale elementelor constitutive ale contravenției prevăzute de 
art.471 alin.(1) cod contravențional.
Respectiv, în opinia petiționarei, agentul constatator eronat a interpretat și încadrat 
juridic acțiunile sale, procesul-verbal este întocmit eronat, iar fapta contravenției nu este 
clară, scrisă neciteț, nu a existat nicio acțiune de pretindere și primire a bunurilor pentru a 
exercita un drept electoral, nu au fost respectate drepturile procedurale, nu au fost 
explicate drepturile, nu a fost asigurat dreptul la apărare, faptele descrise în procesul-
verbal și decizia de sancționare nu au nicio legătură cauzală cu norma materială invocată 
și sancțiunea contravențională aplicată. Astfel, este grav încălcat principiul 
individualizării pedepsei, nu a fost demonstrată vinovăția persoanei, prin aplicarea 
sancțiunii este grav încălcat dreptul la libera exprimare, asociere și întrunire și întrunire, 
păstrarea acestei sancțiuni va însemna un grav abuz și o iminentă condamnare a țării dc 
către CtEDO.
Dosarul nr.5r-645/2025 4-25161073-18-5r-17112025
Se mai menționează că a fost sancționată potrivit deciziei agentului constatator 
pentru o faptă care nu a fost constatată și pe care nu a comis-o, ceea ce constituie temei 
de încetare a procesului contravențional constituie inexistența faptului contravenției.
Se mai invocă faptul că, analizând conținutul procesului-verbal cu privire la 
contravenție, prin prisma prevederilor art.443 alin.(1) lit. d) Cod contravențional, se 
reține că agentul constatator la întocmirea actului nominalizat nu a indicat data, adică 
luna, anul ziua comiterii contravenției sau perioada săvârșirii faptei.
Se mai afirmă că decizia emisă la caz este afectată de aceleași omisiuni, deoarece 
aceasta se bazează pe procesul-verbal care conține lipsuri de procedură, dacă procesul-
verbal este viciat, sancțiunea aplicată riscă să fie anulată. Într-o altă ordine de idei este 
important de a specifica și faptul că lipsa datei exacte (luna, anul, ora) sau a perioadei în 
care a fost săvârșită contravenția reprezintă o încălcare semnificativă a cerințelor de 
formă ale procesului-verbal și aceste date ar fi esențiale pentru stabilirea prescripției 
răspunderii contravenționale, clarificării contextului faptei pentru a permite exercitarea 
dreptului la apărare de către contravenient etc.
Se mai susține că, odată ce legea contravențională, în mod exhaustiv, prevede 
consemnarea în procesul-verbal cu privire la contravenție a datei săvârșirii faptei, agentul 
constatator care a întocmit procesul-verbal cu privire la contravenție în mod evident nu a 
ținut cont de rigorile procesuale ce urmează a fi tratate cu titlu de condiție a valabilității 
procesului verbal cu privire la contravenție, or, analizând actul de sancționare a 
petiționarului raportat la actul de constatare, prin prisma art.443 Cod contravențional, se 
atestă că la întocmirea procesului-verbal cu privire la contravenție s-au admis derogări de 
la prevederile art.443 alin.(1) lit. d) Cod contravențional, circumstanță care urmează a fi 
apreciată de către instanța de judecată în strictă conformitate cu dispoziția art.445 alin.(1) 
Cod contravențional, deoarece afectează în mod direct fondul cauzei și încălcă celui 
urmărit contravențional dreptul la o apărare și un proces echitabil, situație care nu poate fi 
înlăturată de către instanța de judecată.
Se mai invocă faptul că, la caz, contestatoarea folosindu-se de dreptul său a 
contestat procesul-verbal cu privire la contravenție exprimându-și dezacordul cu acesta, 
circumstanțele stabilite mai sus direct încalcă drepturile contestatarei la dreptul de a 
cunoaște esența învinuirii care i se aduce din partea statului și aceste circumstanțe 
instanța de judecată le reține prin prisma sancțiunii nulității procesului-verbal cu privire 
la contravenție tangențiale fiind rigorile art.445 alin.(1) Cod contravențional, or, 
încălcările art.443 alin.(1) lit. d) Cod contravențional la caz impun nulitatea absolută a 
procesului-verbal cu privire la contravenție.
Petiționara mai susține că aceste omisiuni ridică dubii referitoare la respectarea la 
speță a prevederilor art.425 și 442 alin.(1) Cod contravențional, ori în situația respectivă 
Dosarul nr.5r-645/2025 4-25161073-18-5r-17112025
este dificil de stabilit care a fost materialul probator pe care l-a utilizat agentul constatator 
la formularea concluziilor cu privire la faptele indicate în procesul verbal contravențional. 
Menționez că omisiunea enunțată de rând cu celelalte enunțate, apreciate în ansamblul lor 
au fost în măsură să afecteze echitatea procedurii în cauza dată.
Din motivele expuse în contestație, deoarece în speță procesul-verbal cu privire la 
contravenție este lovit de nulitate absolută, dar și în lipsa unor probe care să demonstreze 
potrivit principiului dincolo de orice dubiu rezonabil, persistența la speță a faptei 
contravenționale și a comiterii ei de către acuzatul contravențional, prezumția de 
nevinovăție nu a fost răsturnată, petiționara ajunge la concluzia că procesul 
contravențional urmează a fi încetat, în legătură cu nulitatea acestuia și anulată decizia de 
sancționare din motiv că nu este întrunită fapta contravenției stabilită la art.471 alin.(1) 
Cod contravențional.
2. Suplimentar, în ședința de judecată, reprezentantul petiționarei, avocatul Gorban 
Nicoleta a depus un supliment la contestația inițială, indicând că din descrierea faptei 
contravenționale nu se rețin aspecte privind pretinderea, acceptarea sau primirea, care ar 
rezulta coruperea electorală pasivă, or, agentul constatator nu a indicat cum, în ce 
circumstanțe, prin ce acțiuni, a stabilit că petiționara ar fi comis contravenția imputată.
Se mai menționează că în cauză este conținutul sms care invocă agentul 
constatator că au fost recepționate de petiționară, totodată, apare întrebarea, cum a 
descifrat agentul constatator conținutul acestor mesaje, cum a stabilit că merge vorba 
despre mijloace bănești, cum a stabilit pentru ce erau destinați mijloacele bănești, 
întrebări la care agentul constatator nu a oferit răspunsuri Mai mult ca atât, cum au fost 
administrate și anexate la dosarul pornit în privința petiționarei, niște probe din alt dosar 
penal. Nu se regăsește nici o ordonanță de ridicare și anexare a probelor, de cercetare a 
acestora etc. Ori, codul contravențional la art.425 alin.(2) menționează expres care probe 
sunt admisibile și cum acestea se administrează.
Mai consideră că, fapta nu a fost individualizată. în afară de încheierile 
judecătorului de instrucție și mandate judecătorești, nu au fost administrate alte probe 
care să individualizeze fapta. Mai consideră că, fapta incriminată petiționarei este bazată 
doar pe niște remarci vagi ale agentului constatator.
Se mai menționează că, analizând procesul-verbal ce face obiectul prezentei cauze, 
sub aspectul legalității acestuia, se constată că, acesta nu cuprinde descrierea exactă a 
faptei contravenționale pe care ar fi săvârșit-o petiționara.
Potrivit descrierii faptei contravenționale, ultimul ar fi pretins și acceptat surse 
bănești în scopul exercitării sau a-1 neexercitării dreptului electoral în cadrul alegerilor. 
În planul încadrării juridico-contravenționale, însă, agentul constatator nu a demonstrat că 
Dosarul nr.5r-645/2025 4-25161073-18-5r-17112025
petiționara ar fi pretins careva mijloacele bănești destinate anume pentru determinarea 
acestuia să își exercite sau să nu își exercite drepturile electorale în cadrul alegerilor.
Se mai atrage atenția asupra faptului că o cerință obligatorie, care reiese implicit 
din dispoziția alin.(1) art.47 1 Cod contravențional, este ca banii, bunurile, serviciile ori 
alte foloase să nu i se cuvină alegătorului. Se are în vedere că banii, bunurile, serviciile 
ori alte foloase, oferite sau date alegătorului, nu-i sunt legal datorate acestuia, în calitate 
de alegător. În alți termeni, este necesar ca, reieșind din reglementările normative în 
vigoare, alegătorul să nu fie îndreptățit a accepta sau primi asemenea foloase. Așadar, 
pentru a fi stabilit că o persoana a comis a faptă contravențională, este necesar ca fapt sa 
conțină elementele constitutive ale contravenției incriminate.
Se mai afirmă că scopul contravenției de corupere a alegătorilor al faptei 
prejudiciabile prevăzută la art.47 1 alin.(1) Cod contravențional este un scop special. Se 
are în vedere scopul determinării alegătorului sau susținătorului să își exercite sau să nu 
își exercite drepturile electorale în cadrul alegerilor, inclusiv al celor regionale. în 
prezența oricărui alt scop, fapta nu va putea fi calificată în baza art.47 1 Cod 
contravențional. Accentuăm că scopul menționat trebuie să fie urmărit de contravenient 
încă de la momentul realizării laturii obiective și nu ulterior oferirii sau dării mijloacelor 
bănești.
În cazul de față, consideră că agentul constatator nu a demonstrat că petiționara 
urma să-și asume vreun angajament ce ține de drepturile lui electorale sau că ar fi primit 
careva remunerări în acest scop. În raport cu acțiunile/inacțiunile petiționarei nu există 
obiectul material sau imaterial al infracțiunii de corupere a alegătorilor, pe care 
legiuitorul l-a desemnat prin sintagma „bunuri, servicii, privilegii sau avantaje”.
La caz, constată că probatoriul administrat în cauza contravențională atestă că nu 
s-a confirmat săvârșirea de către petiționară a faptei de corupere electorală pasivă. 
Coruperea electorală pasivă este o contravenție materială și se consumă din momentul 
comiterii uneia dintre modalitățile normative care desemnează faptele prejudiciabile, 
adică din momentul pretinderii, acceptării sau primirii, personal sau prin mijlocitor, de 
către un alegător a bunurilor, serviciilor, privilegiilor sau avantajelor sub orice formă, 
care nu i se cuvin, pentru sine sau pentru o altă persoană, în scopul exercitării sau al 
neexercitării unor drepturi electorale în cadrul alegerilor, inclusiv al alegerilor regionale, 
dacă fapta nu constituie infracțiune.
Prin urmare, reieșind din materialul contravențional examinat, constată că nu au 
fost acumulate probe care ar indica asupra faptului că petiționara ar fi pretins sau primit 
bunuri, servicii, privilegii sau avantaje în scopul determinării alegătorului..., fapt care 
impune instanța de judecată să înceteze procesul contravențional în privința acestuia.
Dosarul nr.5r-645/2025 4-25161073-18-5r-17112025
Se mai invocă faptul că, procesul-verbal cu privire la contravenție urmează a fi 
declarat nul, inclusiv și din motivul că nu a fost constatat timpul săvârșirii contravenției. 
În speță, agentul constatator incriminează contravenientului că, acesta ar fi primit careva 
mesaje la numărul de telefon care conțineau sume de bani, mesaje parvenite la numărul 
său de telefon, iar conținutul acestora nu este cunoscut de agentul constatator.
Mai consideră că, din conținutul tuturor înscrisurilor anexate la cauza 
contravențională nu este dovedit faptul că, mesajele parvenite pe numărul de telefon al 
petiționarei, conțin textul despre careva sume de bani. În foaia intitulată „extras din 
fișier” este indicat doar mențiunea despre sms-uri de intrare, fără a fi indicat exact 
conținutul mesajului.
Respectiv, circumstanțele date, nu pot fi reținute ca o perioadă exactă a comiterii 
contravenției incriminate, or, invocarea că mesajele primite ar constitui momentul 
comiterii contravenției incriminate, în situația în care nu este cunoscut conținutul lor, nu 
poate fi reținut ca timpul săvârșirii contravenției.
Un alt temei de admitere a contestației și anulare a procesului-verbal cu privire la 
contravenție este faptul că, actele anexate la materialele cauzei, care ar fi fost obținute în 
cauza penală nr.2023970322 nu pot fi acceptate ca probe în cauza contravențională 
examinată, deoarece sunt date neadmise ca probe și nu există o autorizare conform 
prevederilor art.136 alin.(7) Cod de procedură penală pentru folosirea lor în cauza 
contravențională RAP01 486024 sau nr.202528000021.
3. În ședința de judecată, petiționara Botezat Aliona a susținut contestația depusă și a 
solicitat admiterea acesteia în sensul formulat. Suplimentar, a comunicat că a aflat despre 
existența procesului-verbal de la executorul judecătoresc la data de 05.11.2025, întrucât 
acesta a fost întocmit în lipsa sa și nu a cunoscut despre acest act emis de agentul 
constatator. 
4. Avocatul Gorban Nicoleta, în ședința de judecată a susținut contestația inițială și 
contestația suplimentară pe temeiurile de fapt și de drept invocate în acestea și a solicitat 
admiterea lor în sensul formulat. Suplimentar, a explicat că cererea de repunere în termen 
este un întemeiată și a solicitat repunerea în termen a contestației. 
5. Agentul constatator Nastas Elena, fiind legal citat despre data, ora și locul 
desfășurării procesului, nu s-a prezentat, depunând o cerere de examinare în lipsă, prin 
urmare, conducându-se de prevederile art.455 alin.(2) Cod contravențional, instanța a 
dispus judecarea cauzei în lipsa acesteia.
6. Examinând materialele procesului contravențional cercetate în ședința de judecată, 
instanța de judecată ajunge la concluzia că cererea de repunere în termen a contestației 
este neîntemeiată și, respectiv, contestația depusă de Botezat Aliona este tardivă, fiind 
depusă cu omiterea termenului de contestare. 
Dosarul nr.5r-645/2025 4-25161073-18-5r-17112025
7. În conformitate cu art.2 Cod contravențional, scopul legii contravenționale constă 
în apărarea drepturilor și libertăților legitime ale persoanei, apărarea proprietății, ordinii 
publice, a altor valori ocrotite de lege, în soluționarea cauzelor contravenționale, precum 
și în prevenirea săvârșirii de noi contravenții. 
8. Conform art.374 alin.(3) Cod contravențional, procesul contravențional se 
desfășoară pe principii generale de drept contravențional, în temeiul Constituției, al 
prezentului cod, al Codului de procedură penală, precum și al normelor dreptului 
internațional și ale tratatelor internaționale cu privire la drepturile și libertățile 
fundamentale ale omului la care Republica Moldova este parte.
9. Art.375 alin.(1) - (3) Cod contravențional statuează că, persoana acuzată de 
săvârșirea unei contravenții se consideră nevinovată atâta timp cât vinovăția sa nu este 
dovedită în modul prevăzut de prezentul cod. Nimeni nu este obligat să dovedească 
nevinovăția sa. Concluziile despre vinovăția persoanei în săvârșirea contravenției nu pot 
fi întemeiate pe presupuneri. Toate dubiile în probarea învinuirii care nu pot fi înlăturate 
în condițiile prezentului cod se interpretează în favoarea persoanei în a cărei privință a 
fost pornit proces contravențional.
10. Potrivit art.440 alin.(1) Cod contravențional, constatarea faptei contravenționale 
înseamnă activitatea, desfășurată de agentul constatator, de colectare și de administrare a 
probelor privind existența contravenției, deciziei privind examinarea contravenției în 
temeiul constatării agentului constatator sau procesului-verbal cu privire la contravenție, 
de aplicare a sancțiunii contravenționale sau de trimitere, a dosarului, după caz, 
funcționarului abilitat să examineze cauza contravențională, din cadrul autorității din care 
face parte agentul constatator, în instanța de judecată sau în alt organ spre soluționare. 
11.Totodată, în temeiul art.442 alin.(1) Cod contravențional, procesul-verbal cu 
privire la contravenție este un act prin care se individualizează fapta ilicită și se identifică 
făptuitorul. Procesul-verbal se încheie de agentul constatator pe baza constatărilor 
personale și a probelor acumulate, în prezența făptuitorului sau în absența lui. Însă, 
legiuitorul a instituit obligația încheierii procesului-verbal cu privire la contravenție fiind 
obligatorie întrunirea cumulativă a 2 condiții: a constatărilor personale a agentului 
constatator și a probelor acumulate.
12. În conformitate cu prevederile art.458 alin.(1) Cod contravențional, examinând 
cauza contravențională, instanța de judecată este obligată să determine: a) caracterul 
veridic al contravenției imputate; b) existența cauzelor care înlătură caracterul 
contravențional al faptei; c) vinovăția persoanei în a cărei privință a fost pornit procesul 
contravențional; d) existența circumstanțelor atenuante și/sau agravante; e) necesitatea 
sancționării și, după caz, caracterul sancțiunii contravenționale; f) alte aspecte importante 
pentru soluționarea justă a cauzei. 
Dosarul nr.5r-645/2025 4-25161073-18-5r-17112025
13. Conform art.448 alin.(1) Cod contravențional, contravenientul, victima sau 
reprezentantul acestora, procurorul, dacă este parte în cauza contravențională, în cazul în 
care nu sânt de acord cu decizia agentului constatator sau în cazul în care aceasta a fost 
emisă cu încălcarea normelor procesuale stabilite de prezentul cod, sânt în drept să 
conteste decizia emisă asupra cauzei contravenționale. Termenul de contestare a deciziei 
agentului constatator este de 15 zile de la data emiterii acesteia sau, pentru părțile care nu 
au fost prezente la ședința de examinare a cauzei contravenționale, de la data înmânării 
copiei de pe decizia respectivă în condițiile art.4471 alin.(8).
14. Alin.(2) al aceluiași articol stabilește că, în cazul omiterii termenului prevăzut la 
alin.(1) din motive întemeiate, dar nu mai târziu de 15 zile de la data începerii executării 
sancțiunii sau a perceperii despăgubirii materiale, persoana față de care a fost emisă 
decizia poate fi repusă în termen, la cerere, de către instanța de judecată competentă să 
examineze contestația.
15. În fapt, s-a stabilit că la data de 04.07.2025, agentul constatator din cadrul 
Inspectoratului de Poliție Căușeni, Nastas Elena, a întocmit procesul-verbal cu privire la 
contravenție seria/nr. MAI07 111005, potrivit căruia, Botezat Aliona a acceptat și a 
primit mijloace financiare care nu i se cuvin, prin transfer bancar prin aplicația PSB Bank 
în scopul determinării de a-și exercita dreptul electoral în cadrul scrutinului electoral și 
Referendumul republican constituțional din toamna anului 2024.
16. Astfel, prin decizia agentului constatator, Botezat Aliona a fost sancționată cu 
amendă în mărime de 500 unități convenționale, echivalentul a 25 000 lei.
17. În speță, instanța reține că procesul-verbal cu privire la contravenție seria/nr. 
MAI07 111005 din 04.07.2025, a fost întocmit în lipsa făptuitoarei Botezat Aliona, care a 
fost legal citată de agentul constatator pentru a fi audiată pe cauza dată. Totodată, instanța 
mai atestă că copia procesului-verbal a fost expediată în adresa făptuitoarei în aceeași zi, 
însă, plicul poștal împreună cu avizul de recepție a fost restituit organului de poliție cu 
mențiunea „refuzat”.
18. Referitor la argumentul petiționarei, care a negat faptul că ar fi refuzat 
recepționarea plicului poștal, instanța îl consideră pur declarativ, întrucât materialele 
cauzei atestă contrariul.
19. Respectiv, în cazul dat, instanța explică faptul că termenul de contestare al deciziei 
de sancționare urmează a fi calculat de la data aducerii la cunoștință a acesteia, atât timp 
cât a fost întocmită cu citarea legală a contravenientei, care în mod deliberat și conștient a 
refuzat recepționarea copiei procesului-verbal, prin urmare, termenul de contestare 
începând să curgă de la data refuzării scrisorii (16.07.2025), adică de la data în care 
acesta ar fi trebuit și ar fi putut afla despre decizia de sancționare.
Dosarul nr.5r-645/2025 4-25161073-18-5r-17112025
20.Totodată, instanța reține că petiționara Botezat Aliona a solicitat repunerea în 
termenul de înaintare a contestației, invocând faptul că a aflat despre decizia de 
sancționare de la executorul judecătoresc la data de 05.11.2025, fapt care nu corespunde 
realității, or, din cele stabilite și descrise supra de instanță, dânsa a refuzat anterior 
recepționarea copiei deciziei de sancționare.
21. Respectiv, instanța de judecată denotă că prin cererea depusă, petiționara nu a 
invocat argumente plauzibile pentru repunerea sa în termen, or, nu a prezentat probe 
corespunzătoare pentru cele indicate în cerere, astfel că, Botezat Aliona a depus 
contestația peste termenul de 15 zile, prevăzut de art.448 alin.(1) Cod contravențional.
22.Instanța notează că, în cazul omiterii termenului prevăzut la alin.(1) al art.448 Cod 
contravențional din motive întemeiate, dar nu mai târziu de 15 zile de la data începerii 
executării sancțiunii sau a perceperii despăgubirii materiale, persoana față de care a fost 
emisă decizia poate fi repusă în termen, la cerere, de către instanța de judecată 
competentă să examineze contestația, circumstanțe care nu se regăsesc în prezenta speță.
23. Prin urmare, instanța de judecată mai punctează că în cazul în care pentru 
exercitarea unui drept procesual este prevăzut un anumit termen, nerespectarea acestuia 
impune pierderea dreptului procesual și nulitatea actului efectuat peste termen. Această 
prevedere legală are caracter de garanție procesuală, egală pentru toate părțile 
participante în proces, fiind impusă obligația îndeplinirii în termen a actelor procedurale, 
sub sancțiunea decăderii din acest drept procesual.
24.Totodată, se relevă că termenul de contestare este un termen procesual legal, 
durata lui fiind stabilită exhaustiv prin lege. Termenul respectiv este absolut și are 
caracter imperativ, adică depășirea lui atrage decăderea din dreptul de a exercita calea de 
atac, iar dacă totuși recursul a fost declarat după expirarea termenului, acesta urmează a fi 
respins ca declarat peste termen, cu excepția când întârzierea a fost determinată de motive 
întemeiate, însă, la caz, această din urmă premisă nu s-a confirmat.
25. Respectiv, se conchide că contestația depusă nu se încadrează în termenul legal, 
fiind depusă tardiv și că motive întemeiate ce au determinat omiterea termenului de atac 
nu se constată, iar repunerea contestației în termen, în speță, ar echivala cu avantajarea 
unei părți în defavoarea alteia, prin extinderea termenului legal de prescripție și 
revizuirea hotărârilor judecătorești, ceea ce în accepțiunea CtEDO (hotărârea Ghirea 
versus Republica Moldova) urmează a fi interpretat ca încălcare a principiilor securității 
juridice cât și a egalității armelor, ceea ce duce la violarea art.6 din Convenția Europeană 
a Drepturilor Omului – dreptul la un proces echitabil, care urmează a fi respectat cu 
referință la partea acuzării și a apărării, fără discriminare.
26. În același context, se menționează că, potrivit practicii CtEDO (hotărârea 
Ponomaryov versus Ucraina) părțile au obligația de a se interesa, la intervale rezonabile, 
Dosarul nr.5r-645/2025 4-25161073-18-5r-17112025
de stadiul procesului de care ele au cunoștință și că instanțele interne ar trebui să verifice 
dacă motivele de repunere în termen ar putea justifica o ingerință în principiul autorității 
de lucru judecat, deci, partea era obligată să întreprindă măsuri în vederea contestării în 
termen a deciziei agentului constatator, cu a cărei soluții nu este de acord, iar 
neexercitarea obligației nu poate fi interpretată în favoarea făptuitorului.
27. În aceste circumstanțe, instanța de judecată nu se va expune asupra motivelor 
invocate în contestație, ori, instanța nici nu purcede la examinarea fondului cauzei în 
contextul adoptării soluției de respingere a contestației ca depusă peste termen sau 
inadmisibilă și nu implică o verificare a actului contestat, întrucât, instanța nu poate 
proceda la o verificare de fapt și de drept a acestuia decât în cadrul unei căi de atac 
exercitată în mod legal.
28. Astfel, ținând cont de faptul că cererea de repunere în termen este neîntemeiată, se 
conchide că petiționara Botezat Aliona nemotivat a omis termenul pentru declararea 
contestației împotriva procesului-verbal cu privire la contravenție seria/nr. MAI07 
111005 din 04.07.2025 și a deciziei de sancționare emise în privința sa, în baza art.47 1 
alin.(1) Cod contravențional și din aceste motive contestația se respinge ca fiind tardivă.
29. În conformitate cu prevederile art.art.395 alin.(1) pct.2), 448, 458, 460 și 462 Cod 
contravențional, instanța de judecată
HOTĂRĂȘTE:
Cererea depusă de petiționara Botezat Aliona privind repunerea în termen a 
contestației, se respinge.
Contestația depusă de Botezat Aliona împotriva procesului-verbal cu privire la 
contravenție seria/nr. MAI07 111005 din 04.07.2025 și a deciziei de sancționare emise în 
privința sa, în baza art.47 1 alin.(1) Cod contravențional, se respinge ca fiind depusă cu 
omiterea termenului de contestare.
La data rămânerii definitive a hotărârii judecătorești, materialele cauzei 
contravenționale în original se vor substitui prin copie, iar originalele acestora se vor 
restitui Inspectoratului de Poliție Căușeni, pentru a pune în executare decizia cu privire la 
contravenție.
Hotărârea poate fi atacată cu recurs în termen de 15 zile la Curtea de Apel Centru, 
prin intermediul Judecătoriei Căușeni.
Președintele ședinței,
Judecător                             Negru 
Nicolae
Dosarul nr.5r-645/2025 4-25161073-18-5r-17112025