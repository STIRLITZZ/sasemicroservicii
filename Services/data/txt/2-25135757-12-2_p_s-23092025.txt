Dosarul nr. 2p/s-618/25
H O T Ă R Â R E
în numele Legii
12 decembrie 2025 mun. Chişinău
Judecătoria Chişinău (sediul Centru)
în componenţă:
Preşedintele şedinţei, judecătorulEduard Galuşceac
grefier Mihaela Bujag
examinând în şedinţă publică cauza civilă la cererea lui Peltec Angela, persoană 
interesată Autoritatea tutelară, Pretura sectorului Centru, mun. Chișinău și Primăria or. Codru 
cu privire la instituirea măsurii de ocrotire judiciară sub formă de tutelă în privința lui 
Gurulea Maria,
c o n s t a t ă:
La data de 22 septembrie 2025, petiționara Peltec Angela a depus cerere în instanţa de 
judecată, în cadrul procedurii speciale, cu privire la instituirea măsurii de ocrotire judiciară 
sub formă de tutelă în privința lui Gurulea Maria, pe un termen de 10 ani, persoană interesată 
Pretura sectorului Rîșcani, mun. Chișinău.
În motivarea cererii petiționara Peltec Angela a indicat că, subsemnata Peltec Angela 
sunt fiica lui Gurulea Maria, fapt confirmat prin certificatul de naștere atașat la cerere.
Din anul 1998 mama ei Gurulea Maria a plecat la muncă în Italia, or. Torino, unde a 
lucrat în calitate de badantă. Periodic mama revenea în țară însă după anul 2019 în legătură 
cu pandemia COVID 19 și războiul din Ucraina nu a mai venit în Moldova. Cu mama ținea 
legătură periodică prin telefon. Din luna iulie 2024 mama a dispărut, nu mai ieșea la legătură 
prin telefon și practic a pierdut orice contact cu ea. A întreprins acțiuni de căutare a ei și 
peste 6 luni, cu ajutorul unei biserici și prin intermediul Consulatului Republicii Moldova din 
Italia, a găsit-o pe mama la un Centru de plasament pentru bătrâni din or. Torino, fiind acolo 
pe motiv că aceasta s-a pierdut și din cauza deficiențelor mintale apărute nu putea să-și 
expună identitatea și alte date importante pentru a face legătura cu rudele sale. În luna mai 
2025 a reușit să o readuc pe mama în Republica Moldova și să o ia la îngrijirea și întreținerea 
sa.
La moment, în procesul de acordare a îngrijirii, se confruntă cu mai multe probleme 
ce țin de reprezentarea mamei în diferite instituții de stat, deoarece ea ***** la perfectarea 
actelor juridice, la luarea deciziilor, la primirea indemnizațiilor, pensiei, etc.
Prin expertiza extrajudiciară cu nr. 202535A0741 din 08.09.2025 s-a constatat că 
Gurulea Maria ***** necesită supraveghere și îngrijire permanentă din partea altei persoane.
Din cauza deficiențelor mintale mama mea *****, *****. Conform stării psihice 
necesită supraveghere și îngrijire permanentă, este strict necesar reprezentarea ei la 
încheierea actelor juridice atât patrimoniale cât și cu caracter personal deoarece ea *****, 
fapt care a fost constatat prin expertiza psihiatrică menționată supra.
Totodată, experții au stabilit că reieșind din stadiul dezvoltării științei, este puțin 
probabil ca starea mamei Gurulea Maria să se îmbunătățească iar ***** de care suferă ea 
este o *****, pronosticul pe termen lung în vederea unei ameliorări semnificative sau 
însănătoșiri este mai mult ca rezervat.
Astfel, din circumstanțele expuse mai sus se impune necesitatea instituirii tutelei în 
privința lui Gurulea Maria care este necesară deoarece ca urmare a ***** aceasta ***** și 
*****.
Menționează că instituirea tutelei în privința mamei Gurulea Maria este necesară, 
deoarece ea ***** la perfectarea unei procuri sau de a depune careva declarații notariale, sau 
de a primi mijloacele financiare personal, de a deschide conturi/carduri la bancă pentru 
primirea pensiei sau a altor plăți sociale.
Din cauza maladiilor de care suferă, mama ***** și are permanent nevoie de protecție 
și ajutor din partea unei alte persoane.
Anterior in privința mamei Gurulea Maria, pe teritoriul Republicii Moldova, nu a fost 
instituita măsura de ocrotire - tutela și la ziua de astăzi mama nu are un reprezentant legal 
oficial care ar reprezenta interesele acesteia în fața tuturor autorităților din țară în sensul 
asigurării drepturilor ei garantate.
La stabilirea măsurii de ocrotire judiciară sub formă de tutelă, consideră că în calitate 
de tutore al mamei urează să fie desemnată ea, subsemnata Peltec Angela, deoarece mama se 
află în îngrijirea și întreținerea ei, iar o altă persona care să-i fie alături și să-i poată acorda 
același sprijin nu este.
Menționez că ea locuiește împreună cu mama Gurulea Maria și cu familia petiționarei 
în mun. *****, **********, *****. Mai are un frate pe nume Gurulea Vadim care este 
stabilit cu traiul de mulți ani în Federația Rusă, în ********** și cu care ține legătura doar 
telefonic. Tatăl Gurulea Ion, născut la ***** este decedat din data de *****. Mama Gurulea 
Maria se află la evidență psihiatrică și se tratează la medicul psihiatru Pavalachi Cristina 
(tel.*****) din cadrul Centrului Comunitar de Sănătate Mintală sec. Centru, mun. Chișinău. 
Mai comunică că mama deține în proprietate privată ¼ cotă parte din bunul imobil cu 
nr. cadastral ***** ce reprezintă o porțiune din casa de locuit situată în mun. *****, 
**********, *****, pe care ea a donat-o ei în anul 2006 și în care ei locuiesc și în prezent, 
precum și un apartament ce se află în **********, str. ***** *****.
Astfel, ținând cont de circumstanțele faptice, instituirea măsurii de ocrotire judiciare 
sub formă de tutelă este necesară ca urmare a***** comice pe care o are Gurulea Maria, iar 
reieșind din starea sa de sănătate care este *****consideră că instituirea măsurii de ocrotire 
judiciară, tutela, în privința persoanei fizice Gurulea Maria, urmează a fi stabilită pe un 
termen de 10 ani.
Solicită Peltec Angela instituirea în privința lui Gurulea Maria, a.n.*****, IDNP 
*****, a măsurii de ocrotire judiciare sub formă de tutela, pe un termen de 10 (zece) ani, cu 
desemnarea lui Peltec Angela, a.n.*****, IDNP *****, în calitate de tutore a lui Gurulea 
Maria, a.n.*****, IDNP *****.
Petiționara Peltec Angela și reprezentantul petiționarei avocatul Rusev Serghei (în 
baza de mandat Seria MA 2384761 din 11.09.2025), în ședința de judecată au susţinut 
cererea înaintată şi au solicitat admiterea acesteia în sensul formulat.
Reprezentantul persoanei în privinţa căreia se solicită aplicarea măsurii de ocrotire, 
Gurulea Maria - avocatul Verebceanu Sergiu (desemnată în baza deciziei nr.2986 din 
04.11.20215 a CNAJGS, Oficiul teritorial Chișinău de acordare asistenței calificate garantate 
de stat), în cadrul ședinței de judecată a solicitat admiterea cererii înaintate cu privarea de 
dreptul la vot a lui Gurulea Maria și expedierea în adresa Comisiei Electorale Centrale după 
rămânerea definitivă a hotărârii.
Reprezentatul persoanei interesate Primăria orașului Codru, mun. Chișinău, în ședința 
de judecată a nu s-a prezentat, fiind înștiințați în md legal despre locul, data și ora ședinței de 
judecată, totodată prin intermediul cancelariei a fost prezentat avizul prin care s s-a solicitat 
admiterea cererii și examinarea cauzei în lipsa sa. .
Audiind participanţii la proces prezenţi în şedinţa de judecată, examinând actele 
cauzei, apreciind probatoriul administrat în conformitate cu art.130 Cod de procedură civilă 
şi raportând per ansamblu cele constatate la prevederile legale ce guvernează litigiul, instanţa 
de judecată consideră necesar de a o admite din următoarele motive.
În conformitate cu art.239 Cod de procedură civilă, hotărîrea judecătorească trebuie să 
fie legală şi întemeiată. Instanţa îşi întemeiază hotărârea numai pe circumstanţele constatate 
nemijlocit de instanţă şi pe probele cercetate în şedinţa de judecată.
În conformitate cu art.240 alin.(1) Cod de procedură civilă, la deliberarea hotărârii, 
instanţa judecătorească apreciază probele, determină circumstanţele care au importanţă 
pentru soluţionarea pricinilor, care au fost sau nu stabilite, caracterul raportului juridic dintre 
părţi, legea aplicabilă soluţionării pricinii şi admisibilitatea acţiunii.
Conform art. 65 alin.(1) Cod civil, persoana fizică care a atins majoratul sau care a 
dobândit capacitate deplină de exerciţiu pe altă cale legală şi care, în urma unei boli mintale 
ori a unei deficienţe fizice, mintale sau psihologice, nu poate, în mod deplin, conştientiza 
acţiunile sale ori exprima voinţa poate beneficia de o măsură de ocrotire, instituită în funcţie 
de starea sau situaţia sa.
În conformitate cu prevederile art. 302 alin.(1) CPC, în procedura privind măsurile de 
ocrotire se examinează pricinile/cauzele de instituire, reînnoire sau revocare a unei măsuri de 
ocrotire judiciare (ocrotire provizorie, tutelă sau curatelă); b) de modificare a condiţiilor în 
care se exercită o măsură de ocrotire judiciară; c) de desemnare şi revocare a ocrotitorului 
provizoriu, curatorului, tutorelui, membrilor consiliului de familie, curatorului supleant, 
tutorelui supleant, curatorului special, tutorelui special; d) de contestare a deciziilor 
consiliului de familie sau a autorităţii tutelare în orice aspect ce ţine de măsura de ocrotire 
contractuală sau judiciară; e) de contestare a faptului producerii efectelor unui mandat de 
ocrotire în viitor, de suspendare, revocare a mandatului de ocrotire în viitor, precum şi de 
acordare a unor împuterniciri suplimentare mandatarului sau unui mandatar special; f) de 
soluţionare a altor chestiuni privind măsurile de ocrotire contractuale sau judiciare care, 
conform legii, sânt de competenţa instanţei de judecată.
În conformitate cu prevederile art. 307 alin. (2) CPC, la cerere se va anexa raportul de 
expertiză extrajudiciară psihiatrică a persoanei în privinţa căreia se solicită instituirea măsurii 
de ocrotire, eliberat cu cel mult 2 luni înainte de data depunerii cererii.
În şedinţa de judecată cu certitudine s-a constatat că, Peltec Angela este fiica lui 
Gurulea Maria, ce se confirmă prin Certificatul de naștere seria ***** eliberat la 26 august 
1968.
Potrivit Raportului de expertiză extrajudiciară nr. 202535A0741 din 08 august 2025, 
rezultă că, Gurulea Maria suferă de *****.
Astfel, ca urmare a***************, *****, conform stării psihice necesită 
supraveghere și îngrijire permanentă, este strict necesar reprezentarea persoanei la încheierea 
actelor juridice atât patrimoniale, cât și cu caracter personal, ea având discernământul psihic 
abolit în totalitate. 
Având în vedere stadiul dezvoltării științei, este puțin probabil că starea persoane, 
expertizate Gurulea Maria se va îmbunătăți, ***** de care suferă sus-numită este o *****, 
pronosticul pe termen lung în vederea unei ameliorări semnificative sau însănătoșiri este mai 
mult ca rezervat.
Conform art. 102 alin.(3) și (4) CC, în privinţa persoanei care, în temeiul dispoziţiilor 
art.65 alin.(1), trebuie să fie reprezentată în mod continuu poate fi instituită măsura de 
ocrotire judiciară sub forma tutelei.
Tutela se instituie doar dacă nici prin ocrotirea provizorie şi nici prin curatelă nu se va 
putea asigura ocrotirea suficientă a persoanei.
Conform art. 103 CC, instanţa de judecată stabileşte termenul pentru care se instituie 
măsura de ocrotire judiciară sub forma curatelei sau tutelei, care poate fi de maximum 5 ani.
Prin derogare de la alin.(1), în cazul instituirii tutelei, instanţa de judecată, în baza 
raportului de expertiză psihiatrică care confirmă că, având în vedere stadiul dezvoltării 
ştiinţei, nu există semne vădite că starea persoanei se va îmbunătăţi, poate stabili, prin 
hotărâre motivată, un termen de până la 10 ani.
Prin urmare reieşind din cele sus menţionate, instanţa de judecată atestă că potrivit 
Raportului de expertiză extrajudiciară nr. 202535A0741 din 08 august 2025, întocmit de 
către Centrul de Medicină Legală, s-a stabilit cu certitudine că, Gurulea Maria suferă de 
***** ***** *****, conform stării psihice necesită supraveghere și îngrijire permanentă și 
este puțin probabil că starea lui Gurulea Maria se va îmbunătăți, iar ***** de care suferă 
ultima este o *****, respectiv instanța va stabili termenul de instituire a măsurii de ocrotire 
judiciară pe un termen de 10 ani.
Se mai reține că, în cadrul ședinței de judecată a fost asigurată prezența lui Gurulea 
Maria, fiind constatat că este imposibil de comunicat cu aceasta, or ultima la întrebările 
instanței răspundea necoerent, haotic, deviind de la subiect și având un comportament 
instabil.
Astfel, ţinând cont de faptul de cele sus menţionate instanţa conchide necesar de a 
admite cererea înaintată de către Peltec Angela privind instituirea măsurii de ocrotire 
judiciară sub forma tutelei în privinţa lui Gurulea Maria, în vederea ocrotirii, reprezentării 
drepturilor şi intereselor patrimoniale şi nepatrimoniale ale acesteia la fel va fi desemnată 
petiționara.
Totodată, în conformitate cu art. 308 11 CPC, în temeiul art.481 şi 4838 din Codul civil, 
instanţa de judecată poate să instituie o altă măsură de ocrotire judiciară decât cea solicitată 
de petiţionar sau de către unul dintre participanţi.
La instituirea măsurii de ocrotire judiciare, instanţa de judecată, obligatoriu, se 
pronunţă cu privire la privarea dreptului la vot stabilit de Codul electoral. Persoana este 
privată de dreptul la vot dacă nu întruneşte unul sau mai multe din următoarele criterii: a) 
persoana înţelege informaţiile relevante pentru decizia pe care trebuie să o ia, b) persoana 
apreciază implicaţiile acestor informaţii pentru propria ei situaţie, c) persoana are capacitatea 
de a compara opţiunile disponibile, d) persoana poate alege opţiunea dorită.
Hotărârea definitivă a instanţei de judecată prin care persoana este privată de dreptul 
la vot, precum şi hotărârea definitivă de ridicare a interdicţiei de a vota se aduc la cunoştinţa 
Comisiei Electorale Centrale.
Prin urmare, luând în considerare cele sus menționate instanța de judecată conchide 
necesar de a priva pe Gurulea Mari de dreptul la vot, or nu întrunește condițiile stabilite 
expres la alin. (2) art. 30811 CPC.
În conformitate cu art. art. 238-241CPC, instanţa de judecată,
h o t ă r ă ş t e:
Se admite cererea lui Peltec Angela, persoană interesată Autoritatea tutelară, Pretura 
sectorului Centru, mun. Chișinău și Primăria or. Codru cu privire la instituirea măsurii de 
ocrotire judiciară sub formă de tutelă în privința lui Gurulea Maria, ca fiind întemeiată.
Se instituie măsura de ocrotire judiciară sub formă de tutelă în privinţa lui Gurulea 
Maria (a.n.*****, IDNP *****), domiciliat în mun. *****, **********, str. *****, *****, 
pe un termen de 10 (zece) ani.
Se desemnează Peltec Angela (a.n.*****, IDNP *****), domiciliată în mun. *****, 
**********, str. *****, *****, în calitate de tutore în privinţa lui Gurulea Maria (a.n.*****, 
IDNP *****) pe un termen de 10 ani.
Gurulea Maria (a.n.*****, IDNP *****), în privința căreia au fost aplicate măsuri de 
ocrotire judiciară, se privează de dreptul la vot stabilit de Codul electoral.
Se transmite imediat de la data rămânerii definitive o copie de pe hotărâre, Comisiei 
Electorale Centrale, pentru aducerea la cunoştinţă despre privarea persoanei de dreptul la vot.
Hotărârea poate fi atacată cu apel la Curtea de Apel Centru în termen de 30 zile, din 
momentul pronunţării dispozitivului hotărârii, prin intermediul Judecătoriei Chişinău (sediul 
Centru).
Preşedintele şedinţei,                                             Eduard Galuşceac
       Judecătorul 