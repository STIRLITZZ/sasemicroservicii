Dosarul nr. 4-323/2025
(PIGD: 4-25128861-26-4-05092025)
H O T Ă R Â R E
În numele Legii
12 decembrie 2025                                                                                      oraşul Drochia
Judecătoria Drochia, sediul Central 
Instanța de judecată având în componența sa: 
Preşedintele şedinţei, judecător:             Corina Tăbăcaru 
Grefier:                                                         Ala Bejanu  
Cu participarea 
Agentului constatator din cadrul Inspecției pentru Protecția Mediului Drochia – Marin 
Tomac
Contravenientului – Bandas Tudor
A examinat în şedinţă de judecată publică, în procedură generală, cauza contravențională 
intentată în privința contravenientului - 
Bandas Tudor, născut la data de *****; 
de învinuire în comiterea contravenției prevăzute de art. 142 alin. (2) Cod 
Contravențional al RM 
Termenul de examinare a cauzei contravenționale: 05 septembrie 2025 – 12 decembrie 
2025 (art. 454 Cod Contravențional)
c o n s t a t ă:
I. Fapta prejudiciabilă săvârșită (temeiul real al răspunderii contravenționale)
La data de 06 octombrie 2022, aproximativ la orele 07:10, contravenientul Bandas Tudor 
fiind la volanul automobilului de model „Mercedes Sprinter”, cu numărul de înmatriculare ***** 
transporta masa lemnoasă, în volum de 3 metri steri (despicată), fără acte legale de proveniență, 
fiind stopat legal de angajații Inspectoratului de Poliție Drochia, pe str. Bretela de Circulație din 
orașul Drochia.
II. În conformitate cu prevederile art. 395 alin. (1) Cod Contravențional, agentul 
constatator a expediat materialele acumulate pe cazul dat în instanța de judecată pentru 
examinare şi adoptarea unei hotărâri.
În conformitate cu art. 395 alin. (1), pct. 1), lit. d) Cod Contravențional, (1) Instanţa 
judecă: 1) toate cazurile cu privire la contravenţii, cu excepţia celor atribuite de prezentul cod 
competenţei unor alte organe, precum şi: d) cauzele contravenţionale în care agentul constatator, 
procurorul propun aplicarea unei măsuri de siguranţă dintre cele care urmează: - confiscarea 
special.
Potrivit art. 405 alin. (1) Cod Contravențional, (1) Contravenţiile prevăzute la art.95, 109 
–112, art.113 alin.(1)–(6), art.114 alin.(1), (2), (4) şi (5), art.115, 117–119, 120–126, 126 2, 1263, 
127–130, 132–154, 154 1, art.155 alin.(1), art.155 2 alin.(3), art.156, 182 şi art.349 alin.(6) se 
constată şi se examinează de către Inspectoratul pentru Protecţia Mediului.
Conform art. 393 alin. (2) Cod Contravențional, (2) Cauzele contravenţionale aflate în 
competenţa autorităţilor prevăzute la alin.(1) se soluţionează de către autoritatea competentă în a 
cărei rază teritorială a fost săvîrşită contravenţia. 
Astfel, procesul-verbal cu privire la contravenție cu seria și nr. 042095 din 04 septembrie 
2025 a fost remis conform competenței spre examinare în fond la Judecătoria Drochia, sediul 
Central, cu încetarea procesului contravențional în legătură cu expirarea termenului de 
prescripție, cu expunerea asupra corpurilor delicte.
III. Argumentele participanților la proces
În cadrul ședinței de judecată, agentul constatator din cadrul Inspecției pentru Protecția 
Mediului Drochia – Marin Tomac a solicitat încetarea procesului contravențional intentat în 
privința contravenientului Bandas Tudor în comiterea contravenției prevăzute de art. 142 alin. (2) 
Cod Contravențional, în legătură cu intervenirea termenului de prescripție, cu confiscarea 
corpurilor delicte prin trecerea acestora în beneficiul Primăriei orașului Drochia. 
Contravenientul Bandas Tudor în cadrul ședinței de judecată nu a recunoscut vina în 
comiterea contravenției și a explicat că, avea factură, însă acesta era expirată de 2-3 zile. Lemnul 
era despicat, l-a rugat o vecină să-l ducă la Drochia, a vrut să facă un bine, să acorde un ajutor. A 
fost stopat de colaboratorii de poliție, a prezentat factura, însă aceasta era expirată de câteva zile. 
Automobilul i-a fost restituit, dar lemnul a rămas la ei. Au trecut deja trei ani.
IV. Aprecierea instanței de judecată
Studiind materialele cauzei contravenționale în raport cu prevederile legale ce 
guvernează speța dedusă judecății, instanța de judecată, conchide că dincolo de orice dubiu 
rezonabil în acțiunile contravenientului Bandas Tudor sunt prezente semnele constitutive ale 
contravenției prevăzute de art. 142 alin. (2) Cod Contravențional, urmând a fi atras la 
răspundere contravențională, din următoarele considerente.
În conformitate cu art. 7 Cod Contravențional, persoana poate fi sancţionată numai pentru 
contravenţia în a cărei privinţă este dovedită vinovăţia sa, cu respectarea normelor prezentului 
cod.
Conform art. 8 Cod Contravențional, persoana este supusă răspunderii contravenţionale 
numai pentru fapte săvîrşite cu vinovăţie. Este supusă răspunderii contravenţionale numai 
persoana care a săvîrşit cu intenţie sau din imprudenţă o faptă prevăzută de legea 
contravenţională.
Potrivit art. 440 alin. (1) Cod Contravențional, (1) Constatarea faptei contravenţionale 
înseamnă activitatea, desfăşurată de agentul constatator, de colectare şi de administrare a 
probelor privind existenţa contravenţiei, de încheiere a deciziei privind examinarea contravenţiei 
în temeiul constatării agentului constatator sau procesului-verbal cu privire la contravenţie, de 
aplicare a sancţiunii contravenţionale sau de trimitere, a dosarului, după caz, funcţionarului 
abilitat să examineze cauza contravenţională, din cadrul autorităţii din care face parte agentul 
constatator, în instanţa de judecată sau în alt organ spre soluţionare.
În concordanță cu art. 442 alin. (1) Cod Contravențional, (1) Procesul-verbal cu privire la 
contravenţie este un act prin care se individualizează fapta ilicită şi se identifică făptuitorul. 
Procesul-verbal se încheie de agentul constatator pe baza constatărilor personale şi a probelor 
acumulate, în prezenţa făptuitorului sau în absenţa lui.
În temeiul prevederilor art. 458 Cod Contravențional, (1) Examinînd cauza 
contravenţională, instanţa de judecată este obligată să determine: a) caracterul veridic al 
contravenţiei imputate; b) existenţa cauzelor care înlătură caracterul contravenţional al faptei; c) 
vinovăţia persoanei în a cărei privinţă a fost pornit procesul contravenţional; d) existenţa 
circumstanţelor atenuante şi/sau agravante; e) necesitatea sancţionării şi, după caz, caracterul 
sancţiunii contravenţionale; f) alte aspecte importante pentru soluţionarea justă a cauzei. (2) 
Chestiunile care apar în timpul judecării cauzei se rezolvă prin încheiere judecătorească, inclusă 
în procesul-verbal al şedinţei de judecată, care poate fi atacată împreună cu hotărîrea 
contravenţională.
În materie contravențională au fost recunoscute garanțiile procedurale specifice în materie 
penală în ceea ce privește dreptul la un proces echitabil, printre care și prezumția de nevinovăție, 
prevăzută de alin. (2) al art. 6 din Convenția Europeană a Drepturilor Omului (a se vedea 
Ziliberberg împotriva Moldovei, § 35, din 01 februarie 2005; Angel împotriva României, § 52, 
din 04 octombrie 2007 sau Ozturk împotriva Germaniei din 21 februarie 1994). 
Această împrejurare fundamentează la nivel de principiu că, sarcina probei în procedura 
contravenționala desfășurată în fața instanței de judecată revine în primul rând organului 
constatator și, în condițiile în care acesta face dovada vinovăției, făptuitorul urmează să-și 
probeze nevinovăția.
Cu întâietate, instanța de judecată reține că, pentru respectarea garanțiilor procedurale 
specifice în materie penală în ceea ce privește dreptul la un proces echitabil, printre care şi 
prezumţia de nevinovăţie, prevăzută de art. 6 § 2 din Convenţia Europeană a Drepturilor Omului, 
instanţa de judecată verifică legalitatea şi temeinicia procesului-verbal cu privire la contravenție.
Din analiza procesului-verbal cu privire la contravenție seria 042095 din 04 septembrie 
2025 instanţa de judecată a stabilit că, a fost întocmit în prezența contravenientului (f.d. 4), fapt 
confirmat prin semnătura acestuia.
Totodată, contravenientului i-au fost aduse la cunoștință drepturile și obligațiile prevăzute 
de art. art. 34, 378, 384, 387 și 448 Cod Contravențional, fapt confirmat prin semnătura acestuia, 
de la rubrica nr. 5.
Instanța de judecată a reținut și faptul că, contravenientul Bandas Tudor nu a formulat 
obiecții la procesul-verbal cu privire la contravenție, fapt confirmat prin semnătura acestuia de la 
rubrica cu nr. 6.
Din cercetarea actului menționat, instanța de judecată constată că, agentul constatator a 
descris în conținutul actului fapta contravențională, formulată cu suficientă precizie, astfel încât 
să permită persoanei să decidă asupra conduitei sale și să prevadă, în mod rezonabil, în funcție de 
circumstanțele cauzei, consecințele acestei conduite, argument prin care instanța de judecată nu a 
constatat incertitudini la descrierea faptei şi persoanei.
Prin urmare, verificând aspectul de legalitate şi temeinicie a procesului-verbal cu privire 
la contravenție nr. 042095 întocmit la 04 septembrie 2025 instanţa de judecată reține că, a fost 
întocmit cu respectarea tuturor prescripțiilor legale de fond şi de formă, pentru încheierea sa 
valabilă, în scopul producerii efectelor juridice, pentru care a fost întocmit.
Or, respectarea exigențelor legale prevăzute la art. 443 Cod Contravenţional sunt impuse 
agentului constatator la întocmirea procesului-verbal cu privire la contravenţie prin prisma art. 
445 Cod Contravențional.
Cu referire la art. 445 alin. (2) Cod Contravențional, instanța de judecată reține că nu au 
fost constatate careva circumstanțe care să afecteze în mod esențial fondul cauzei, care pot să 
ducă la nulitatea procesului-verbal cu privire la contravenţie.
Astfel, cu referire la legalitatea procesului-verbal cu privire la contravenție, analizând 
cuprinsul acestuia prin raportare la cerințele prevăzute de lege sub sancţiunea nulităţii absolute, 
instanța de judecată constată că dispozițiile legale în materie au fost respectate. 
Respectiv, instanța de judecată constată că, procesul-verbal cu privire la contravenție 
cuprinde toate mențiunile prevăzute de art. 443 și 445 Cod Contravenţional, neexistând temeiuri 
de nulitate absolută.
În această privință, instanța de judecată consideră necesar de a face referire la punctul 38 
din Hotărârea Curții Constituționale nr. 32 din 29 noiembrie 2018 privind excepţia de 
neconstituționalitate a articolelor 445 și 461 Cod contravențional, potrivit căruia „Procesul-
verbal cu privire la contravenție este un act administrativ, care emană de la o autoritate publică, 
dotată cu competența de a constata și de a sancționa faptele contravenționale, se bucură de 
prezumțiile de legalitate, de autenticitate și de veridicitate. De asemenea, acesta este executoriu”. 
În situația în care procesul-verbal cu privire la contravenție, legal întocmit, se bucură de 
prezumția legalității, iar cumulul de probe acumulate de către agentul constatator demonstrează 
fără echivoc comiterea de către contravenientul Bandas Tudor a acțiunilor ilicite prevăzute la art. 
142 alin. (2) Cod Contravențional, de către instanță nu sunt temeiuri de a pune la îndoială 
corectitudinea acțiunilor agentului constatator şi legalitatea procesului-verbal cu privire la 
contravenție.
Așadar, din materialele cauzei contravenţionale și anume din probele prezentate de 
agentul constatator şi cercetate în şedinţa de judecată, instanța de judecată a constatat că, la data 
de 06 octombrie 2022, aproximativ la orele 07:10, contravenientul Bandas Tudor fiind la volanul 
automobilului de model „Mercedes Sprinter”, cu numărul de înmatriculare ***** transporta 
masa lemnoasă, în volum de 3 metri steri (despicată), fără acte legale de proveniență, fiind stopat 
legal de angajații Inspectoratului de Poliție Drochia, pe str. Bretela de Circulație din orașul 
Drochia.
V. Examinând probele administrate în proces, în afara oricărui dubiu rezonabil, instanța 
de judecată constată că, acțiunile contravenientului Bandas Tudor corect au fost calificate de 
agentul constatator şi întrunesc elementele constitutive ale contravenției prevăzute de art. 78 1 
Cod Contravențional și se probează prin cumulul de probe, după cum urmează:
-procesul-verbal cu privire la contravenție seria 042095 din 04 septembrie 2025 potrivit 
căruia, la data de 06 octombrie 2022, aproximativ la orele 07:10, contravenientul Bandas Tudor 
fiind la volanul automobilului de model „Mercedes Sprinter”, cu numărul de înmatriculare ***** 
transporta masa lemnoasă, în volum de 3 metri steri (despicată), fără acte legale de proveniență, 
fiind stopat legal de angajații Inspectoratului de Poliție Drochia, pe str. Bretela de Circulație din 
orașul Drochia;                                                                                                                                       
(f.d. 4)
-informația „112” din 06 octombrie 2022 prin care se atestă că, a parvenit informația 
telefonică precum că, la data de 06 octombrie 2022, orele 07:10 pe traseul satul Drochia intrare 
în orașul Drochia a fost stopat automobilul de model „Mercedes Sprinte”, de culoare albastră, cu 
numărul de înmatriculare *****, condus de Bandas Tudor, care transporta masă lemnoasă, fără 
acte de proveniență;                                                                                                              (f.d. 6)
-procesul-verbal de audiere a persoanei în privința căreia a fost pornit procesul 
contravențional din 06 octombrie 2022 prin care se atestă că, fiind audiat Bandas Tudor a 
declarat că, la data de 06 octombrie 2022, aproximativ la orele 06:50 conducea automobilul de 
model „Mercedes Sprinter”, cu numărul de înmatriculare *****, unde avea încărcată o masă 
lemnoasă în cantitate de 3 m 3, de lemn tare, care l-a procurat cu aproximativ 7-8 zile în urmă. 
Lemnele le-a procurat de la ocolul silvic Dondușeni;                                                                 (f.d. 
8)
-factura fiscală seria și nr. EAD000086928, data eliberării 29.09.2022-30.09.2022;   (f.d. 
9)
-procesul-verbal de ridicare a obiectelor și documentelor din 06 octombrie 2022 prin 
care a fost consemnată acțiunea de ridicare a masei lemnoase de specie tari, salcâm, frasin și 
stejar în volum de 3 m 3;                                                                                                                                       
(f.d. 10)
-procesul-verbal de examinare din 06 octombrie 2022 prin care a consemnată acțiunea de 
examinare a masei lemnoase care a fost ridicată de le cet. Bandas Tudor;                                (f.d. 
11)
-ordonanța de recunoaștere și de anexare a corpurilor delicte la cauza contravențională 
din 06 octombrie 2022 prin care s-a recunoscut drept corp delict masa lemnoasă cu volum de 3 
m3, despicată și care se păstrează la parcarea specială din orașul Drochia, str. Cecal nr. 29A;       
(f.d. 12)
-procesul-verbal de cercetare la fața locului din 06 octombrie 2022, cu anexa planșele 
fotografice prin care a fost consemnată acțiunea de examinare a masei lemnoasă, care a fost 
ridicată de la cet. Bandas Tudor;                                                                                                       
(f.d. 15-16)
VI. Încadrarea juridică a faptei prejudiciabile comise (temeiul juridic al răspunderii 
contravenționale) 
Instanța de judecată cercetând în cumul probele administrate în ședința de judecată prin 
prisma admisibilității, pertinenței și concludenței, utilității și veridicității raportată la declarațiile 
date în ședința de judecată și probele administrate, conchide că, vinovăţia contravenientului 
Bandas Tudor de săvârșirea faptei ilicite este dovedită integral și califică această faptă ca 
contravenție prevăzută de art. 142 alin. (2) Cod Contravențional al RM – circulația produselor 
lemnoase fără acte legale de proveniență (acte de livrare conform documentației de evidenţă 
contabilă.
Așadar, din materialele cauzei contravenționale și anume din probele prezentate de 
agentul constatator şi cercetate în ședința de judecată, instanța de judecată a constatat că, prin 
procesul-verbal cu privire la contravenţie cu nr. 042095 din 04 septembrie 2025, ora 08:40 de 
către agentul constatator al Inspectoratului pentru Protecția Mediului în acțiunile lui Bandas 
Tudor s-a reținut săvârșirea contravenției prevăzute de art. 142 alin. (2) Cod Contravențional.                
În cadrul cercetării judecătorești, instanța de judecată a constatat că, la data de 06 
octombrie 2022, aproximativ la orele 07:10, contravenientul Bandas Tudor fiind la volanul 
automobilului de model „Mercedes Sprinter”, cu numărul de înmatriculare ***** transporta 
masa lemnoasă, în volum de 3 metri steri (despicată), fără acte legale de proveniență, fiind stopat 
legal de angajații Inspectoratului de Poliție Drochia, pe str. Bretela de Circulație din orașul 
Drochia.
În conformitate cu art. 36 alin. (9), (10) din Codul Silvic, (9) Produsele lemnoase pot fi 
transportate de la locul de recoltare sau de depozitare numai fiind însoţite (pe toată durata 
transportului) de actele respective din care rezultă cu certitudine legalitatea provenienţei acestora 
(bonul de plată, factura de expediţie etc.). Inspectoratul pentru Protecţia Mediului şi organele de 
poliţie (organele de control) sînt autorizate să controleze circulaţia produselor lemnoase şi să le 
reţină pe cele fără acte legale de provenienţă. Produsele lemnoase reţinute vor fi date pentru 
păstrare provizorie întreprinderii silvice teritoriale, care va asigura depozitarea şi paza lor. (10) 
Încărcarea, în orice mijloc de transport, a produselor lemnoase fără acte legale de provenienţă se 
interzice. Transportatorul va refuza primirea produselor lemnoase pentru expediere, dacă acestea 
nu au acte legale de provenienţă. Transportatorul găsit fără acte legale de provenienţă a 
produselor lemnoase transportate este obligat să le transporte la locul de predare pentru păstrare 
provizorie pe cont propriu.
Potrivit art. 84 lit. m) Codul Silvic, contravenţii silvice sînt considerate: m) încălcarea 
modului stabilit de tăiere, colectare şi transport al masei lemnoase.
Instanța de judecată a stabilit faptul că, vinovăția contravenientului Bandas Tudor a fost 
demonstrată prin procesul-verbal cu privire la contravenție încheiat la data de 04 septembrie 
2025, cât și prin procesul-verbal de cercetare la fața locului din 06 octombrie 2022, cu anexele 
planșele fotografice prin care se atestă că, masa lemnoasă care a fost ridicată de la cet. Bandas 
Tudor, care la data de 06 octombrie 2022, fiind stopat automobilul de model „Mercedes Sprinter 
316 CDI”, cu numărul de înmatriculare *****, transporta fără acte de proveniență. În cadrul 
examinării s-a stabilit că, masa lemnoasă cuprinde o capacitate de 3 m 3, cu lungimea de 30 cm și 
cu dimensiunea de 7-10 cm. Masa lemnoasă este de specie salcâm, frasin și stejar. La examinarea 
masei lemnoase s-a stabilit că, lipsește ștampila sau alte imprimări care să confirme proveniența 
lemnelor. 
La soluţionarea cauzei contravenționale, instanța de judecată a luat toate măsurile 
prevăzute de lege pentru cercetarea sub toate aspectele, completă şi obiectivă, a circumstanţelor 
cauzei, a evidenţiat circumstanţele care dovedesc vinovăția lui Bandas Tudor, ca în consecinţă şi 
în urma aprecierii probelor cercetate în şedinţă, în raport cu circumstanţele constatate ale cauzei 
şi călăuzindu-se de lege, să se confirme incontestabil vinovăţia acesteia în săvârșirea 
contravenţiei prevăzute la art. 142 alin. (2) Cod Contravențional.
Raportând faptele constatate în prezenta hotărâre la elementele și semnele calificative ale 
componenței de contravenție stabilită de art. 142 alin. (2) Cod Contravențional, instanța de 
judecată constată că, în fapta contravenientului Bandas Tudor sunt întrunite toate semnele 
calificative obligatorii ale contravenției stabilite de art. 142 alin. (2) Cod Contravențional. 
În consecință, instanţa de judecată concluzionează că, prin probele administrate în cauză, 
cercetate în cadrul ședinței de judecată a fost confirmată prezumţia de legalitate a actului 
constatator, din care decurge prezumţia de autenticitate şi prezumţia de veridicitate, în condiţiile 
în care săvârşirea faptei contravenţionale a fost dovedită în baza probelor administrate, astfel 
prezumţia de legalitate, valabilitate şi autenticitate de care se bucură actul constatator nu a fost 
răsturnată.
VII. Aplicarea sancțiunii contravenționale
În conformitate cu art. 9 alin. (1) Cod Contravențional, la aplicarea legii contravenţionale 
se ţine cont de caracterul şi de gradul prejudiciabil al contravenţiei, de persoana făptuitorului şi 
de circumstanţele atenuante ori agravante.
Potrivit art. 41 alin. (1)-(2) Cod Contravențional, (1) Sancţiunea contravenţională se 
aplică în funcţie de caracterul şi de gradul prejudiciabil al contravenţiei, de caracteristica 
persoanei şi de circumstanţele atenuante şi agravante. (2) Faţă de persoana a cărei vinovăţie este 
dovedită se aplică o sancţiune echitabilă, în limitele şi în conformitate cu dispoziţiile prezentului 
cod.
Conform art. 461 alin. (1) Cod Contravențional, (1) În cazul în care, pe parcursul 
judecării cauzei, se constată unul din temeiurile prevăzute la art.441 sau 445 alin.(1), instanţa de 
judecată încetează procesul contravenţional.
Potrivit art. 441 alin. (1), lit. b) Cod Contravențional, (1) Procesul contravenţional nu 
poate fi pornit, iar dacă a fost pornit, nu poate fi efectuat şi va fi încetat în cazurile în care: b) se 
constată vreunul din temeiurile prevăzute la art.3 alin.(3), art.4 alin.(3), art.20-31.
La data de 07 iunie 2024 a intrat în vigoare art. III pct. 2 din Legea nr. 136 din 06 iunie 
2024 „pentru modificarea unor acte normative (modificarea Codului penal și a Codului 
contravențional)” prin care au fost operate modificări la termenul de prescripție de tragere la 
răspundere contravențională. 
Potrivit noilor modificări termenul de prescripție, termenul general de prescripţie a 
răspunderii contravenţionale este de 18 luni; termenul de prescripţie se întrerupe în cazul în care, 
până la expirarea termenelor prevăzute de alin.(2) şi (3), cauza contravenţională se remite în 
instanţa de judecată pentru examinare.
Totodată la pct. IV din Lege este reglementat modul de calcul al termenelor de prescripție 
modificate. 
Respectiv, potrivit pct. (2) din art. IV „În cazul infracțiunilor sau contravențiilor săvârșite 
până la intrarea în vigoare a prezentei legi, calcularea termenului de prescripție se efectuează 
conform condițiilor și termenelor de până la intrarea în vigoare a prezentei legi”. 
Instanța de judecată atestă că, contravenția incriminată contravenientului Bandas Tudor a 
fost comisă la data de 06 octombrie 2022, respectiv, în temeiul art. 3 alin. (1) Cod 
Contravențional, caracterul contravenţional al faptei şi sancţiunea ei contravenţională se stabilesc 
de prezentul cod în vigoare la momentul săvîrşirii faptei.
Totodată, potrivit art. 30 alin. (2) Cod Contravențional, legea contravenţională care 
înăspreşte sancţiunea sau înrăutăţeşte situaţia persoanei vinovate de săvîrşirea unei contravenţii 
nu are efect retroactiv.
În conformitate cu prevederile art. 30 alin. (2) Cod Contravențional (în vigoare la data 
săvârșirii faptei), „termenul general de prescripție a răspunderii contravenționale este de un an. 
Termenul de prescripție curge de la data săvârșirii contravenției și până la data rămânerii 
definitive a hotărârii cu privire la cauza contravențională.” 
În speță, instanța de judecată va reține că, termenul de 1 an de la data săvârșirii 
contravenției a expirat la 06 octombrie 2023.
Astfel, în temeiul art. 441 alin. (1), lit. b) Cod Contravențional, procesul contravențional 
intentat în privința contravenientului Bandas Tudor de învinuire în comiterea contravenției 
prevăzute de art. 142 alin. (2) Cod Contravenţional al RM, încetează, din motivul intervenirii 
prescripției răspunderii contravenționale.
VIII. Corpurile delicte
Potrivit art. 431 alin. (4) Cod Contravențional, la judecarea cauzei contravenţionale, 
instanţa hotărăşte asupra corpurilor delicte potrivit art.439 7 din prezentul cod şi prevederilor 
art.162 din Codul de procedură penală, care se aplică în mod corespunzător în procesul 
contravenţional.
Conform art. 4397 alin. (1) - (3) Cod Contravențional, (1) Confiscarea specială constă în 
trecerea forţată şi gratuită în proprietatea statului a bunurilor indicate la alin.(2). În cazul în care 
aceste bunuri nu mai există, nu pot fi găsite sau nu pot fi recuperate, se confiscă contravaloarea 
acestora. (2) Sînt pasibile confiscării speciale bunurile: a) utilizate sau destinate pentru săvîrşirea 
unei contravenţii; b) rezultate din săvîrşirea contravenţiei, precum şi orice venituri generate de 
aceste bunuri; c) date pentru a determina săvîrşirea unei contravenţii sau pentru a-l răsplăti pe 
contravenient; d) deţinute contrar regimului stabilit de legislaţie şi depistate pe parcursul 
desfăşurării procesului contravenţional; e) convertite sau transformate, parţial sau integral, din 
bunurile rezultate din contravenţii sau din veniturile generate de aceste bunuri. (3) Confiscarea 
specială se aplică de către instanţa de judecată la demersul agentului constatator.
Potrivit art. 162 alin. (1), pct. 1) Cod de Procedură Penală, (1) În cazul în care procurorul 
dispune încetarea urmăririi penale sau în cazul soluţionării cauzei în fond, se hotărăşte chestiunea 
cu privire la corpurile delicte. În acest caz: 1) uneltele care au servit la săvîrşirea infracţiunii vor 
fi confiscate şi predate instituţiilor respective sau nimicite.
În conformitate cu art. 162 alin. (1), pct. 4) Cod de Procedură Penală, (1) În cazul în care 
procurorul dispune încetarea urmăririi penale sau în cazul soluţionării cauzei în fond, se hotărăşte 
chestiunea cu privire la corpurile delicte. În acest caz: Celelalte obiecte se predau proprietarilor 
legali, iar dacă aceştia nu sînt identificaţi, se trec în proprietatea statului. 
Potrivit prevederilor art. 86 Cod Silvic, producţia lemnoasă, alte produse ale pădurii 
dobîndite ilicit sînt supuse confiscării şi transmiterii întreprinderii, instituţiei sau organizaţiei 
respective care administrează gospodăria silvică sau beneficiarului silvic. Dacă confiscarea 
producţiei silvice dobîndite ilicit este imposibilă, se încasează contravaloarea ei.
La trecerea forţată a bunurilor în proprietatea statului, instanţa de judecată urmează să 
verifice această situaţie prin prisma principiilor elaborate de jurisprudenţa Curţii Europene: 1) 
dacă o aşa imixtiune în dreptul la proprietate este prevăzută de lege; 2) dacă urmăreşte un scop 
legitim; 3) este necesară într-o societate democratică şi 4) dacă este proporţională cu 
circumstanţele cauzei, cerinţele generale ale societăţii, coroborate cu cerinţele de a proteja 
drepturile de proprietate.
Altfel spus, de fiecare dată la aplicarea confiscării bunurilor în proprietatea statului, se va 
ține cont de necesitatea unor penalități proporționale, această situație fiind verificată prin prisma 
„triplului test”, constant emanat în jurisprudența Curții Europene a Drepturilor Omului, care 
presupune trei condiții asumate corelativ pentru a justifica și argumenta o restricție adusă: a) 
limitarea este prevăzută de lege; b) protejează un interes legitim; c) să fie necesară într-o 
societate democratică.
Așadar, principiul proporționalității, în accepțiunea sa clasică, urmează să se bazeze pe o 
justă și echitabilă evaluare a faptelor și echilibrare adecvată a intereselor implicate, precum și pe 
o selectare coerentă a mijloacelor și mecanismelor, care urmează a fi utilizate, în vederea 
atingerii unui scop predefinit.
În jurisprudența Curții Europene a Drepturilor Omului s-a statuat că, simpla faptă de 
încălcare a legislației nu este destulă pentru aplicarea măsurii de confiscare. Este necesar de 
stabilit dacă măsura de confiscate corespunde gravității situației create (cauza Ismaylov vs F. 
Rusă, 06.11.2008). Confiscarea nu este o metodă de recompensare a prejudiciului statului, dar ca 
o măsură de siguranță și de pedepsire a inculpatului pentru comiterea infracțiunii incriminate 
(cauza Bendenoun vs Franța, 24.02.1994), la care instanțele trebuie să țină seama că acesta să nu 
fie vădit disproporțională față de natura și gravitatea faptei, raportat cu bunul supus confiscării.
În cauza Silivkiene vs. Lituania, în ceea ce privește raportul de proporționalitate dintre 
scopul confiscării și drepturile fundamentale ale petentei, Curtea Europeană a reținut ideea 
conform căreia în cazul unei confiscări de proprietăți echilibrul just dintre scop și drepturi 
depinde de mai mulți factori, inclusiv de comportamentul proprietarului. 
În acest sens, instanța de judecată reține că, prin ordonanța de recunoaștere și de anexare 
a corpurilor delicte la cauza contravențională din 06 octombrie 2022 s-a recunoscut drept corp 
delict masa lemnoasă cu volum de 3 m 3, despicată și care se păstrează la parcarea specială din 
orașul Drochia, str. Cecal nr. 29A;                                                                                                        
(f.d. 12)
Prin urmare, instanța de judecată constatând vinovăția lui Bandas Tudor în comiterea 
contravenției prevăzute de art. 142 alin. (2) Cod Contravențional instanța de judecată va 
dispunea confiscarea specială față de bunurile ridicate - masa lemnoasă, aproximativ 3 m 3 și 
recunoscut în calitate de corp delict, prin ordonanța de recunoaștere și de anexare a corpurilor 
delicte la cauza contravențională din 06 octombrie 2022, cu trecerea acestora în beneficiul 
Primăriei orașului Drochia, din momentul devenirii definitive a prezentei hotărâri. 
IX. În conformitate cu prevederile art. 395 alin. (1), pct. 1), lit. d), 441 alin. (1), lit. b), 
460 și 462 Cod Contravenţional al RM, instanţa de judecată –
h o t ă r ă ș t e:
Bandas Tudor se recunoaște vinovat de comiterea contravenției prevăzute de art. 142 
alin. (2) Cod Contravențional al RM, iar procesul contravențional intentat în privința 
contravenientului Bandas Tudor de învinuire în comiterea contravenției prevăzute de art. 142 
alin. (2) Cod Contravenţional al RM, în temeiul art. 441 alin. (1), lit. b) Cod Contravențional al 
RM, încetează, în legătură cu expirarea termenului general de prescripţie a răspunderii 
contravenţionale.
În conformitate cu art. 439 7 alin. (2) Cod Contravențional al RM, corpul delict - masa 
lemnoasă (în volum de 3 m3), recunoscut drept corp delict prin ordonanța de recunoaștere și de 
anexare a corpurilor delicte din 06 octombrie 2022 și care se află la păstrare la parcarea specială 
din orașul Drochia, din momentul devenirii definitive a hotărârii se confiscă, cu trecerea acestora 
beneficiul Primăriei orașului Drochia. 
Hotărârea este susceptibilă recursului la Curtea de Apel Nord în termen de 15 zile, prin 
intermediul Judecătoriei Drochia, sediul Central. 
Preşedintele şedinţei, 
Judecător:                                                                                      Corina Tăbăcaru 