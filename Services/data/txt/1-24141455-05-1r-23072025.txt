Dosarul nr.1-24141455-05-1r-23072025                                                                                                                                                       
                                                                         Prima instanță: Judecătoria Cahul, sediul Central
                                                                                                    Judecător: Aliona Sârbu
 
CURTEA DE APEL SUD
 
    D E C I Z I E 
   în numele Legii
11 decembrie 2025                                                                                                    municipiul 
Cahul
Completul de judecată al Curții de Apel Sud, sediul Cahul
Având în componența sa:
Președintele completului                        Vitalie Movilă
Judecătorii                                  Inga Gorlenco, Evgheni Bancov
judecând în lipsa părților, în ordine de recurs, cauza penală de învinuirea lui: 
Gheţivu Gheorghe *****, născut la *****, IDNP 
*****, domiciliat în *****, raionul Cahul, cetăţean 
al Republicii Moldova, studii *****,
de săvârșirea infracțiunii prevăzute de art.2641 alin.(3) Cod penal, 
la recursul procurorului în Procuratura Cahul, Oficiul Principal, Cara Mihail, și recursul 
avocatei Bria Iulia, în interesele inculpatului Ghețivu Gheorghe, declarate împotriva sentinței 
Judecătoriei Cahul, sediul Central, din 01 iulie 2025.
Termenul de examinare a cauzei:
-  prima instanță de la 11 decembrie 2024 – 01 iulie 2025;
-  instanța de recurs de la 23 iulie 2025 – 11 decembrie 2025.
Analizând argumentele invocate în recursul părții acuzării și recursul părții apărării, 
probele administrate la materialele dosarului penal, Completul de judecată,- 
C O N S T A T Ă :
Soluția instanței de fond:
Prin sentința Judecătoriei Cahul, sediul Central, din 01 iulie 2025, Ghețivu Gheorghe a 
fost recunoscut vinovat în săvârșirea infracțiunii prevăzute de art.264 1 alin.(3) Cod penal, fiindu-
i stabilită în conformitate cu art.80 1 Cod penal, pedeapsa sub formă de muncă neremunerată în 
folosul comunităţii în mărime de 200 ore, cu anularea dreptului de a conduce mijloace de 
transport. 
S-a informat Gheţivu Gheorghe despre obligația acestuia de a se prezenta la Biroul de 
probațiune în a cărui rază teritorială se află domiciliul său, adică Biroul de probațiune Cahul, în 
termen de 5 zile de la momentul rămânerii definitive a prezentei sentințe în vederea executării 
pedepsei aplicate.
S-a explicat lui Gheţivu Gheorghe, că în caz de eschivare cu rea-voinţă de la munca 
neremunerată în folosul comunității, ea se înlocuiește cu închisoare, calculându-se o zi de 
închisoare pentru 4 ore de muncă neremunerată în folosul comunității.
Mijloacele materiale de probă: procesul-verbal privind constatarea faptei de conducere a 
mijlocului de transport în stare de ebrietate alcoolică (după caz, de refuz/eschivare de la testare), 
procesul-verbal de înlăturare de la conducerea vehiculului, copia buletinului de verificare 
metrologică, copia certificatului, copia extrasului din eData, copia pașaportului tehnic, fotografia 
motocicletei, două înregistrări video stocate pe un disc optic de tip DVD-R, efectuate la 12 iulie 
2024, în momentul constatării refuzului lui Ghețivu Gheorghe de a fi supus testului la 
alcoolemie, împachetat și sigilat în Pachetul nr.1, a le păstra la materialele cauzei pe toată durata 
păstrării dosarului penal. 
Circumstanțele de fapt constatate la pronunțarea sentinței:
Pentru a pronunța sentința în privința inculpatului Ghețivu Gheorghe, prima instanță a 
reținut ca fiind constată fapta prejudiciabilă, în următoarele circumstanțe:
Ghețivu Gheorghe, deţinând permis de conducere valabil pentru categoria mijlocului de 
transport condus, la 12 iulie 2024, aproximativ orele 15:35, fiind suspectat că a condus în stare 
de ebrietate alcoolică mijlocul de transport tip motocicletă de model „KYMCO”, cu numărul de 
înmatriculare *****, pe drumurile publice din satul Vadul lui Isac, raionului Cahul, fiind 
observat că nu deţinea cascheta de protecţie, a fost stopat în vederea stabilirii circumstanţelor 
cauzei de către angajaţii de poliţie al DP Sud al INSP al IGP, în urma discuţiilor s-a simţit miros 
specific de alcool în aerul expirat din cavitatea bucală, i s-a cerut să se supună testării 
alcoolscopice şi examenului medical, însă conducătorul mijlocului de transport Gheţivu 
Gheorghe a refuzat categoric să se supună testării alcoolscopice, încălcând regulile circulaţiei 
rutiere şi anume:
- art.33 alin.(3) lit.c) din Legea nr.131 din 07.06.2007 privind siguranţa traficului rutier, 
care prevede că „Conducătorul de autovehicul este obligat să se supună, la solicitarea agentului 
de circulaţie, procedurii de testare a aerului expirat şi examenului medical de recoltare a probelor 
biologice în vederea constatării alcoolemiei ori consumului de droguri şi de alte substanţe 
psihotrope sau de medicamente cu efecte similare”;
- pct.11 lit.j) din Regulamentul circulaţiei rutiere, aprobat prin Hotărârea Guvernului 
nr.357 din 13.05.2009, care prevede că „Conducătorul de vehicul este obligat să se supună, la 
solicitarea poliţistului, procedurii de testare a aerului expirat sau, după caz, examenului medical 
de recoltare a probelor biologice în vederea constatării alcoolemiei, consumului de droguri ori de 
alte substanţe psihotrope sau de medicamente cu efecte similare”.
În drept, fapta inculpatului Ghețivu Gheorghe, a fost calificată de către instanța de fond 
ca infracțiune prevăzută de art.264 1 alin.(3) Cod penal, refuzul conducătorului mijlocului de 
transport de la testarea alcoolscopică, de la examenul medical în vederea stabilirii stării de 
ebrietate şi a naturii ei, de la recoltarea probelor biologice în cadrul acestui examen medical. 
Recursul părții acuzării:
Legalitatea și temeinicia hotărârii instanței de fond este contestată cu recurs la 09 iulie 
2025 de către procurorul în Procuratura Cahul, Oficiul Principal, Cara Mihail, în care solicită: 
casarea sentinței, cu rejudecarea cauzei și adoptarea unei noi hotărâri, prin care Ghețivu 
Gheorghe să fie recunoscut vinovat de săvârșirea infracțiunii prevăzute de art.264 1 alin.(3) din 
Codul penal, aplicându-i-se, în conformitate cu art.80 1 din Codul penal, pedeapsa sub formă de 
muncă neremunerată în folosul comunităţii în cuantum de 180 (una sută optzeci) ore, cu anularea 
dreptului de a conduce mijloace de transport.
Drept argumente pentru înaintarea recursului a indicat că, prin acţiunile sale intenţionate 
Gheţivu Gheorghe a comis infracţiunea prevăzută de art.264 1 alin.(3) Cod penal, cu semnele de 
calificare „Refuzul conducătorului mijlocului de transport de la testarea alcoolscopică, de la 
examenul medical în vederea stabilirii stării de ebrietate şi a naturii ei, de la recoltarea probelor 
biologice în cadrul acestui examen medical”, care se pedepseşte cu muncă neremunerată în 
folosul comunităţii de la 200 la 240 de ore, în ambele cazuri cu anularea dreptului de a conduce 
mijloace de transport.
Consideră ilegală sentința Judecătoriei Cahul, sediul Central, din 01 iulie 2025, cu 
privire la cuantumul pedepsei aplicate, prin care Ghetivu Gheorghe a fost recunoscut vinovat de 
săvârșirea infracţiunii prevăzute de art.264 1 alin.(3) din Codul penal, fiindu-i aplicată, în temeiul 
art.801 din Codul penal, pedeapsa sub formă de muncă neremunerată în folosul comunităţii în 
cuantum de 200 ore, cu depășirea plafonului legal de 180 de ore, precum şi cu aplicarea pedepsei 
complementare privind anularea dreptului de a conduce mijloace de transport.
Astfel, precizează că, 1/4 din pedeapsa de 240 de ore de muncă neremunerată în folosul 
comunității constituie 60 de ore. Prin urmare, reducerea acestei pedepse cu o pătrime echivalează 
cu 180 de ore de muncă neremunerată în folosul comunității.
Recursul părții apărării:
Legalitatea și temeinicia hotărârii instanței de fond este contestată cu recurs la 15 iulie 
2025 de către avocata Bria Iulia, în interesele inculpatului Ghețivu Gheorghe, în care solicită: 
casarea sentinței în partea stabilirii pedepsei, rejudecarea cauzei cu emiterea unei noi hotărâri în 
această parte, cu recunoașterea lui Ghețivu Gheorghe vinovat de comiterea infracțiunii prevăzute 
de art.2641 alin.(3) din Codul penal, şi în baza acestei Legi, cu aplicarea prevederilor art.10 şi 801 
Cod penal, stabilindu-i pedeapsa sub formă de amendă în mărime de 2000 unități convenționale 
(echivalentul a sumei de 100 000 lei). În temeiul art.385 alin.(4) Cod de procedură penală, a 
reduce pedeapsa cu 700 unități convenționale, stabilind definitiv pedeapsa sub formă de amendă 
în mărime de 1300 unități convenționale (echivalentul a sumei de 65 000 lei). Aplicarea 
prevederilor art.79 Cod penal, fără aplicarea anulării dreptului de a conduce mijloace de 
transport.
În motivarea recursului a menționat că, categoriile pedepselor aplicate persoanelor 
fizice sunt expuse în Codul penal într-o anumită consecutivitate: de la cea mai blândă – amendă, 
până la cea mai aspră - detenţiune pe viaţă. Iar, în conformitate cu criteriile generale de 
individualizare a pedepsei (art.75 Cod penal), o pedeapsă mai aspră, din numărul celor 
alternative, prevăzute pentru săvârşirea infracţiunii, se stabileşte numai în cazul în care o 
pedeapsă mai blândă, din numărul celor menţionate, nu va asigura atingerea scopului pedepsei. 
Concluzia instanţei cu privire la aplicarea unei pedepse mai aspre urmează a fi motivată.
Conform art.2641 alin.(3) din Codul penal, la data de 12 iulie 2025 legiuitorul fixa că 
acţiunile se pedepsesc - cu muncă neremunerată în folosul comunităţii de la 200 la 240 de ore, în 
ambele cazuri cu anularea dreptului de a conduce mijloace de transport.
După modificările operate prin Legea nr.136 din 06 iunie 2024, în vigoare din 07 
septembrie 2024, la art.2641 alin.(3) din Codul penal, la data examinării 01 iulie 2025 legiuitorul 
fixa că acţiunile se pedepsesc - cu amendă de la 2000 la 3000 de unităţi convenţionale sau cu 
închisoare de la 1 la 4 ani, în ambele cazuri cu anularea dreptului de a conduce mijloace de 
transport.
Susține că, instanța de judecată nu a ținut cont de faptul că în cursul examinării cauzei, 
avocatul în interesele inculpatului a solicitat instanței aplicarea pedepsei sub formă de amendă, 
or, prin prisma prevederilor art.10 Cod penal, în sensul că, după data de 07.09.2024, infracțiunea 
prevăzută de art.264 1 alin.(3) Cod penal, prevede ca sancțiune principală pedeapsa cu amendă 
sau închisoare. Iar, potrivit doctrinei, legea penală care ușurează pedeapsa are efect retroactiv, 
inclusiv când ea micșorează limitele minime sau maxime ale pedepsei sau stabilește o categorie 
de pedepse principale mai ușoare pentru infracțiunea respectivă.
Consideră că instanţa de judecată incorect a ajuns la concluzia că modificarea legii 
penale înrăutățește situația lui Gheţivu Gheorghe în condițiile în care la categoria pedepselor 
principale a fost exclusă în totalitate munca neremunerată fiind adăugat pedeapsa sub formă de 
amendă, pedeapsă care a şi fost solicitată de către Gheţivu Gheorghe. Legea nouă prevede în 
calitate de pedeapsă principală - amendă sau închisoare, iar amenda este o pedeapsă mai uşoară 
în comparaţie cu munca neremunerată în folosul comunității, respectiv neîntemeiat instanţa de 
fond a considerat că, în speţă nu sunt aplicabile prevederile art.10 Cod penal.
Susține că, instanţa de judecată la caz a aplicat o pedeapsă mai gravă decât pedeapsa 
solicitată de către Gheţivu Gheorghe fară a ţine cont de circumstanțele necesare individualizării 
pedepsei conținute în art.75 din Codul penal, şi fară a motiva juridic opțiunea sa.
Mai mult ca atât, ţinându-se cont de circumstanțele cauzei, gravitatea faptei comise, de 
motivul acesteia, de persoana inculpatului, de circumstanțele cauzei care atenuează răspunderea 
sau agravantele, de influența pedepsei aplicate asupra corectării şi reeducării vinovatului, 
personalitatea lui Gheţivu Gheorghe. Cât şi de condițiile de viaţă a familiei acesteia, de faptul că 
Gheţivu Gheorghe la evidenţa medicului narcolog sau psihiatru, nu se află; anterior nu a fost în 
conflict cu legea penală; are studii medii; căsătorit; are un copil minor la întreţinere; la locul de 
trai este caracterizat pozitiv, cât şi punând accent pe faptul că, infracţiunea comisă nu a produs 
careva consecinţe grave, toate acestea denotă că pedeapsa stabilită de instanţa de fond este 
disproporţionat de severă şi, prin urmare, nu este echitabilă în raport cu circumstanţele concrete 
ale cauzei şi datele din materialele dosarului. Instanţa s-a limitat la o comparaţie teoretică între 
muncă neremunerată şi închisoare, fără a analiza concret care dintre cele două reglementări ar fi 
mai favorabilă pentru Gheţivu Gheorghe în raport cu situaţia sa personală, recunoaşterea faptei şi 
conduita ulterioară.
Totodată, conchide că, instanţa a trecut cu vederea argumentul lui Gheţivu Gheorghe 
care a explicat că este de acord să-i fie aplicată pedeapsă sub formă de amendă şi-a exprimat 
voinţa de a-i fi aplicată legea mai favorabilă, or, atât legea penală prevede amenda ca fiind forma 
de pedeapsă mai blândă, cât şi pentru inculpat această pedeapsă este mai favorabilă. Art.10 Cod 
penal prevede că, (1) legea penală care înlătură caracterul infracţional al faptei, care uşurează 
pedeapsa ori, în alt mod, ameliorează situaţia persoanei ce a comis infracţiunea are efect 
retroactiv, adică se extinde asupra persoanelor care au săvârşit faptele respective până la intrarea 
în vigoare a acestei legi, inclusiv asupra persoanelor care execută pedeapsa ori care au executat 
pedeapsa, dar au antecedente penale.
Consideră ca fiind neîntemeiat argumentul instanței, precum că art.264 1 alin.(3) Cod 
penal, în forma anterioară modificărilor aduse prin Legea nr.136 din 06.06.2024, prevedea că, 
pedeapsă principală munca neremunerată în folosul comunităţii, iar în forma actuală sancţiunea 
stabileşte pedeapsa sub formă de amendă sau închisoare, se consideră că, prin noua lege, 
pedeapsa a fost înăsprită şi, ca urmare, aceasta nu are efect retroactiv. În interpretarea acestor 
prevederi, consideră că, nu s-a ţinut cont de faptul că, principiul retroactivităţii legii penale 
impune aplicarea legii mai favorabile în ansamblul său, nu doar aplicarea unor părţi izolate ale 
dispoziţiei acestei legi. Legea penală nu poate fi aplicată în mod fragmentar. Menționează şi 
faptul că, o lege penală mai favorabilă trebuie considerată în contextul său integral, nu doar în 
elementele individuale ale pedepsei. La caz, injust a fost conchis de instanța de fond că, speței nu 
îi sunt aplicabile prevederile art.10 alin.(1) din Codul penal şi incorect a stabilit anume pedeapsa 
cu munca neremunerată, care este o pedeapsă disproporționată la caz. Prin modificările aduse 
art.2641 alin.(3) din Codul penal, legiuitorul a exclus în mod intenţionat pedeapsa cu munca 
neremunerată în folosul comunităţii, introducând în schimb amenda, ceea ce demonstrează că s-a 
apreciat că pentru această categorie de fapte munca neremunerată nu mai este necesară sau 
proporţională. Instanţa trebuia să respecte această opţiune a legiuitorului.
Conform jurisprudenței constante a Curţii Europene a Drepturilor Omului, aplicarea 
pedepsei trebuie să respecte principiile necesității şi proporționalității sancțiunii în raport cu 
gravitatea concretă a faptei şi cu scopul reintegrării sociale a persoanei condamnate. CEDO a 
subliniat în mod repetat că: sancţiunile neprivative de libertate, cum este amenda, sunt 
considerate mai puțin intruzive şi, totodată, mai eficace pentru atingerea scopului pedepsei, 
atunci când persoana vinovată nu reprezintă un pericol social ridicat; în special în cauzele privind 
infracțiuni rutiere (precum în speţă), CEDO a arătat că, atunci când autorul are o conduită 
ireproșabilă în general, recunoaște fapta, cooperează cu autoritățile şi nu există un prejudiciu 
semnificativ sau victime directe, aplicarea unei pedepse privative de libertate sau a unei măsuri 
echivalente (cum ar fi munca neremunerată în folosul comunității, care implică tot o restrângere 
semnificativă a libertății), trebuie justificată în mod concret şi temeinic.
În lumina celor expuse, consideră că sentința instanței de fond este afectată de o greșită 
aplicare a legii penale mai favorabile, de o nejustificată înlăturare a argumentelor privind 
circumstanțele personale şi sociale ale lui Gheţivu Gheorghe, precum şi de o nerespectare a 
principiilor consacrate de art.10 şi art.75 din Codul penal, coroborate cu exigențele jurisprudenței 
Curţii Europene a Drepturilor Omului privind necesitatea şi proporționalitatea sancțiunii. 
Aplicarea pedepsei cu munca neremunerată în folosul comunității - mai gravă decât pedeapsa cu 
amendă prevăzută de legea nouă - apare ca fiind nejustificată, disproporţionată şi lipsită de temei 
concret raportat la persoana inculpatului şi împrejurările speţei.
În consecinţă, solicită admiterea recursului, aplicarea legii penale mai favorabile şi 
stabilirea faţă de Gheţivu Gheorghe a unei pedepse sub forma amenzii, pedeapsă care corespunde 
în totalitate scopului reeducării, reintegrării sociale şi principiului proporţionalităţii.
Conform textului Sentinţei pronunţate instanţa de judecată a conchis eronat asupra 
netemeiniciei cererii depuse în interesele lui Gheţivu Gheorghe, drepturile căruia au fost afectate 
direct prin acţiunea/inacţiunea procurorului Cara Mihail. După cum rezultă din însăşi constatările 
instanţei de judecată, urmărirea penală în cauza penală a fost începută la data de 19 iulie 2024, 
fiind finisată urmărirea penală la data de 5 decembrie 2024, cu expedierea cauzei în instanţa de 
judecată fară dovada de expediere a rechizitoriului, fiind înmânat acesta în şedinţă de judecată 
abia la data de 17 februarie 2025 urmare a solicitărilor insistente ale avocatului. Se observă un 
comportament tendenţios al instanţei de judecată şi favorizator părţii acuzării, or, apărarea nu a 
pus la îndoială că inculpatul a fost pus sub acuzare aşa cum face instanţa trimitere la prevederile 
art.291 alin.(1) lit.b) din Codul de procedură penală. Instanţa de judecată eronat a stabilit că la 
etapa urmăririi penale (19.07.2025-06.12.2024) inculpatul era plecat peste hotarele ţării, or, 
rechizitoriul urma a fi întocmit cu ocazia finalizării urmăririi penale. La materialele cauzei 
lipsesc probe care să confirme că la data finalizării urmăririi penale şi expedierii cauzei în 
judecată fără înmânarea rechizitoriului părţilor, Gheţivu Gheorghe nu se afla în Republica 
Moldova. Or, în cadrul şedinbţei de judecată Gheţivu Gheorghe a menţionat că el nu a primit o 
copie a rechizitoriului, iar la data de 11 decembrie 2024, ultimul se afla în ţară. De către 
procurorul Cara Mihail nu au fost prezentate probe care să confirme legalitatea acţiunilor sale, 
însă instanţa de judecată în lipsa oricăror argumente plauzibile din partea procurorului a decis să 
recunoască legale acţiunile acestuia de trimitere a cauzei în instanţa de judecată fără înmânarea 
copiei de pe rechizitoriul părţilor în condiţiile legale.
Instanţa de judecată a motivat opţiunea sa făcând trimitere la prevederile art.385 şi 
art.297 din Codul de procedură penală. Atrage atenţia instanţei de recurs că, art.297 alin.(2) 
fixează că, în cazul în care învinuitul se abţine de a se prezenta pentru a lua cunoştinţă de 
materialele cauzei şi a primi rechizitoriul, procurorul trimite cauza în judecată fară efectuarea 
acestor acţiuni procesuale, dar cu anexarea la dosar a probelor care confirmă abţinerea 
învinuitului, iar în cazul sustragerii - şi a informaţiei despre măsurile luate pentru căutarea 
acestuia. La cazul din speţă, nu sunt incidente aceste prevederi, or, Gheţivu Gheorghe s-a 
prezentat împreună cu avocatul la solicitarea organului de urmărire penală, nu s-a abţinut de a se 
prezenta pentru a primi rechizitoriul, trimiterea la acest articol este nejustificată şi este cu scopul 
de a legaliza acţiunile ilegale ale procurorului. Din înregistrarea audio a şedinţei de judecată veţi 
putea consta că ultimul nu a putut prezenta instanţei de judecată probele care ar justifica 
legalitatea acţiunilor sale.
Apreciază că, este nejustificată şi ilegală practica transmiterii dosarului în instanţă fără 
înmânarea sub recipisă a rechizitoriului, or nici o normă legală nu prevede neaducerea la 
cunoştinţă rechizitoriului învinuitului şi apărătorului său. În acest sens, menționează că la 
materialele cauzei chiar lipseşte dovada recepţionării de către părţi a actelor respective, ceea ce 
denotă evident că dosarul a fost remis în adresa instanţei de judecată pentru examinare în fond, 
fară a fi transmis după cum prevede legislaţia. În cauza CEDO Moiseyev c. Rusiei (09 octombrie 
2008, nr.62936/00, par.215-217) au fost constatate probleme în ceea ce priveşte înmânarea copiei 
rechizitoriului şi nu poate fi explicat de ce autorităţile statului nu au fost în stare să prezinte actul 
de acuzare constituie o încălcare a principiului egalităţii armelor. Astfel, chiar dacă procurorul a 
afirmat că a expediat în adresa avocatei copia rechizitoriul, dar nu a putut prezenta dovada 
recepţionării efective a acestuia şi nu a expediat în adresa lui Gheţivu Gheorghe din motiv că a 
fost expediat avocatei, în viziunea apărării acest argument nu reprezintă o acţiune legală din 
partea procurorului.
În acest mod apărarea consideră că a fost încălcat grav dreptul la un proces echitabil al 
inculpatului Gheţivu Gheorghe, deoarece dânsul a fost lipsit de posibilitatea de a lua cunoştinţă 
de rechizitoriul cauzei penale, ce reprezintă actul procesual întocmit de procuror la finalizarea 
urmăririi penale, prin care acesta formulează oficial acuzaţia împotriva învinuitului sau 
inculpatului şi dispune trimiterea cauzei în judecată. Este un act obligatoriu, care are rolul de a 
asigura respectarea principiului contradictorialităţii şi al dreptului la apărare, în sensul că 
inculpatul trebuie să cunoască în mod clar şi complet acuzaţiile ce i se aduc, pentru a se putea 
apăra efectiv în faţa instanţei de judecată. Prin aprecierea eronată a stării de fapt privind 
neexpedierea rechizitoriului către inculpat, instanța a săvârşit o eroare gravă de fapt care a 
influențat în mod direct soluția pronunțată. Mai exact, dreptul inculpatului de a primi, anterior 
începerii judecăţii, o copie a actului de sesizare (rechizitoriul) reprezintă o garanție esențială a 
dreptului la apărare, prevăzut atât de Codul de procedură penală, cât şi de jurisprudența CEDO 
privind principiul contradictorialității şi egalității armelor.
Faptul că instanţa a considerat în mod greşit că acest rechizitoriu ar fi fost comunicat 
inculpatului, deşi în realitate nu a fost expediat, a condus la privarea acestuia de posibilitatea 
efectivă de a-şi pregăti apărarea. Această eroare de fapt este una esenţială, pentru că a determinat 
încălcarea dreptului lui Gheţivu Gheorghe de a beneficia de o reducere a pedepsei pentru 
încălcarea admisă, or, erorile organului de urmărire penală, inculpatul nu şi le poate asuma. Prin 
urmare, eroarea instanţei privind situaţia de fapt (respectiv comunicare a rechizitoriului la data de 
17.02.2025 abia după solicitarea avocatei) a avut consecinţe directe asupra legalităţii procedurii 
şi, implicit, asupra soluţiei pronunţate, ceea ce constituie o eroare gravă de fapt susceptibilă de 
remediere pe calea de atac.
Consideră neîntemeiată respingerea solicitării apărării cu privire la aplicarea 
prevederilor art.79 din Codul penal, în forma în care a fost motivată de instanţă, cu trimitere la 
faptul că solicitările sunt neîntemeiate din considerentul că acestea fac parte din tactica de 
apărare a inculpatului. Instanţa de judecată, prin aprecierea vădit nerezonabilă a probelor, a 
dispus respingerea solicitării apărării privind aplicarea față de inculpat a prevederilor art.79 Cod 
penal, ca fiind neîntemeiată. Instanţa de judecată în mod eronat a ajuns la concluzia că la 
examinarea cauzei nu sunt prezente nici circumstanțe atenuante şi nici circumstanțe excepționale.
Menționează faptul, că la nivel legislativ nu este dată noțiunea de „circumstanţe 
excepționale ale cauzei”. Însă, reieșind din textul normei prevăzute la alin.(1) art.79 din Codul 
penal, rezultă că la ele se atribuie aşa circumstanță sau un cumul de circumstanțe care micșorează 
esențial gravitatea faptei şi a consecințelor ei, gradul sau pericolul social al persoanei 
vinovatului.
Având ca punct de reper prevederile art.264 1 alin.(3) (în vigoare la data examinării), 
art.801 alin.(2) din Codul penal, art.79 din Codul penal, art.385 alin.(4) din Codul de procedură 
penală, solicită ca instanța de recurs să țină cont de argumentele formulate de apărare şi să aplice 
în privința lui Gheţivu Gheorghe prevederile art.79 din Codul penal şi anume „neaplicarea 
pedepsei complementare obligatorii”.
Termenul de depunere a recursului:
Conform art.439 alin.(1) Cod de procedură penală, termenul de recurs împotriva 
hotărârilor pentru care legea nu prevede calea de atac apelul este de 15 zile de la data 
pronunțării hotărârii.
Materialele cauzei atestă că prima instanță a pronunțat sentința judecătorească în ședința 
de judecată din 01 iulie 2025, în prezența procurorului, avocatului și inculpatului. 
Cererea de recurs a fost înregistrată de către procuror la data de 09 iulie 2025 și de către 
apărător la 15 iulie 2025. 
Astfel, termenul legal stabilit pentru exercitarea căii de atac recursul, a fost respectat de 
procuror și apărător. 
Procedura în fața instanței de recurs:
Conform art.447 alin.(1) Cod de procedură penală, recursul se judecă în termen 
rezonabil, fără prezența părților la proces.
Prin înștiințare părțile au fost informate despre data examinării recursului.
În contextul normei citate, instanța de recurs a examinat recursul în absența părților în 
baza materialelor din dosar.
La 24 octombrie 2025 procurorul-șef al Procuraturii de circumscripție Sud, Calendari 
Dumitru, a depus referință la cererile de recurs, solicitând respingerea cererii de recurs depusă de 
avocata Iulia Bria, în interesele inculpatului Ghețivu Gheorghe, ca fiind nefondată, iar în temeiul 
art.449 alin.(1) pct.2) lit.b) Cod de procedură penală, admiterea recursului procurorului Mihail 
Cara,  casarea parțială a sentinței, în latura penală, în partea stabilirii pedepsei sub formă de 
muncă neremunerată în folosul comunității, rejudecarea cauzei cu adoptarea unei noi hotărâri în 
această parte, care nu agravează situația inculpatului, stabilirea termenului de pedeapsă sub 
formă de muncă neremunerată în folosul comunității de 180 ore, în rest să fie menținută sentința.
Aprecierea instanței de recurs:
Studiind probele acumulate la cauza penală, analizând sentința judecătorească în raport 
cu argumentele recursurilor, Completul de judecată conchide asupra respingerii recursului depus 
de avocatul Bria Iulia, în interesele lui Ghețivu Gheorghe, și admiterii recursului declarat de 
procurorul în Procuratura Cahul, Oficiul Principal, Cara Mihail, cu casarea parțială a sentinței 
primei instanțe, în partea stabilirii pedepsei, cu pronunțarea în această parte a unei noi hotărâri, 
din următoarele considerente.
Conform art.449 alin.(1) pct.1) lit.a) Cod de procedură penală, judecînd recursul, 
instanţa adoptă una din următoarele decizii: respinge recursul, menţinînd hotărîrea atacată, 
dacă: recursul este nefondat;
În conformitate cu art.449 alin.(1) pct.2) lit.b) Cod de procedură penală, judecînd 
recursul, instanţa adoptă una din următoarele decizii: admite recursul, casînd hotărîrea, parţial 
sau integral, şi ia una din următoarele soluţii: rejudecă cauza cu adoptarea unei noi hotărâri, 
dacă prin aceasta nu se agravează situaţia inculpatului. 
Potrivit art.448 alin.(1) Cod de procedură penală, judecând recursul, instanța verifică 
legalitatea și temeinicia hotărârii atacate pe baza materialului din dosarul cauzei și a oricăror 
documente noi prezentate în instanța de recurs.
Verificând legalitatea și temeinicia sentinței judecătorești sub aspectul circumstanțelor 
de fapt contestate și a încadrării juridice a faptelor penale, Completul de judecată consideră că 
prima instanță întemeiat a considerat suficiente probe administrate în vederea confirmării 
faptelor imputate inculpatului Ghețivu Gheorghe și datele existente cu privire la persoana 
acestuia pentru stabilirea pedepsei, rechizitoriul este întocmit în conformitate cu prevederile 
art.296 Cod de procedură penală, întrucât actele de procedură administrate la urmărirea penală 
nu atestă existența temeiurilor de nulitate absolută prevăzute în art.251 Cod de procedură penală, 
și nici nu denotă careva indicii că au fost încălcate drepturile și libertățile fundamentale garantate 
de Convenția Europeană, iar participanții la proces nu au formulat careva cereri referitoare la 
contestarea acestor circumstanțe, rațiuni din care a admis cererea inculpatului și dispus 
examinarea cauzei penale în procedură simplificată, prevăzută de art.364 1 Cod de procedură 
penală, în baza probelor administrate în faza de urmărire penală. 
Având în vedere respectarea normelor procesuale de către prima instanță la examinarea 
cauzei penale în procedură simplificată, precum și nu se atestă necesitatea aprecierii diferită a 
probelor decât cea făcută de instanța de fond, Completul de judecată nu se va expune repetat 
asupra probelor administrate de către organul de urmărire penală în faza de urmărire penală, care 
au fost acceptate de către inculpat. Drept urmare, instanța de recurs consideră că din probele 
administrate la faza de urmărire penală, descrise în rechizitoriu și acceptate de inculpatului 
Ghețivu Gheorghe, este dovedită în afara oricărui dubiu vinovăția acestuia în săvârșirea 
infracțiunii prevăzute de art.264 1 alin.(3) Cod penal, conform indicilor: refuzul conducătorului 
mijlocului de transport de la testarea alcoolscopică, de la examenul medical în vederea stabilirii 
stării de ebrietate şi a naturii ei, de la recoltarea probelor biologice în cadrul acestui examen 
medical.
Completul de judecată remarcă că sentința primei instanțe este contestată de partea 
acuzării sub aspectul reducerii termenului pedepsei inculpatului Ghețivu Gheorghe, pe care îl 
consideră incorect redus, solicitând aplicarea în privința inculpatului a unei pedepse sub formă de 
muncă neremunerată în folosul comunității în cuantum de 180 ore, cu anularea dreptului de a 
conduce mijloace de transport.
De asemenea, sentința primei instanțe este contestată de avocata Bria Iulia, în interesele 
inculpatului Ghețivu Gheorghe, asupra individualizării pedepsei penale de către instanța de fond, 
pe care o consideră prea aspră, solicitând aplicarea pedepsei cu amendă prevăzută în redacția 
actuală la art.264 1 alin.(3) Cod penal, cât și neaplicarea pedepsei complementare, în baza art.79 
Cod penal.
Instanța de recurs reține că, potrivit art.61 Cod penal, scopul pedepsei penale este 
restabilirea echității sociale, corectarea inculpatului și prevenirea săvârșirii de noi infracțiuni atât 
de către acesta, cât și de către alte persoane. Mai mult ca atât, este de notat că în conformitate cu 
art.75 Cod penal, individualizarea judiciară a pedepsei este realizată de către instanța de judecată 
și constă în stabilirea și aplicarea pedepsei prevăzute de sancțiune, pentru infracțiunea săvârșită, 
în funcție de gravitatea infracțiunii săvârșite, de personalitatea infractorului, de împrejurările 
concrete în care s-a comis infracțiunea. Este necesar de menționat și faptul că, pedepsele stabilite 
de instanța de judecată trebuie să fie nu numai legale, în sensul de respectare a cadrului legal de 
individualizare judiciară, dar în același timp, trebuie să fie și juste, adică să se respecte criteriul 
proporționalității, care presupune stabilirea cuantumului pedepsei în funcție de gravitatea 
infracțiunii și vinovăția autorului. În același timp, trebuie să fie respectată prevederea art.61 Cod 
penal, conform căruia pedeapsa care se aplică urmează să-și atingă scopul de restabilire a 
echității sociale și prevenire a săvârșirii noilor infracțiuni de către alte persoane.
Mai mult ca atât, la stabilirea pedepsei instanța de fond a pus accent și pe prevederile 
art.2 alin.(2) din Codul penal, în care este stipulat că, legea penală are, de asemenea, drept scop 
prevenirea săvârșirii de noi infracțiuni.
Astfel, ținând cont de cele menționate, la stabilirea pedepsei, instanța de fond nu a 
acordat eficiență normelor stipulate supra, aplicând o pedeapsă în alte limite decât cele prevăzute 
de lege. 
Completul de judecată notează că, conform art.75 Cod penal, (1) persoanei recunoscute 
vinovate de săvîrşirea unei infracțiuni i se aplică o pedeapsă echitabilă în limitele fixate în 
Partea specială a prezentului cod şi în strictă conformitate cu dispozițiile Părții generale a 
prezentului cod. La stabilirea categoriei şi termenului pedepsei, instanța de judecată ține cont de 
gravitatea infracţiunii săvîrşite, de motivul acesteia, de persoana celui vinovat, de 
circumstanţele cauzei care atenuează ori agravează răspunderea, de influența pedepsei aplicate 
asupra corectării şi reeducării vinovatului, precum şi de condițiile de viață ale familiei acestuia. 
(2) În cazul alternativelor de pedeapsă prevăzute pentru infracțiunea săvîrşită, pedeapsa cu 
închisoare are un caracter excepțional şi se aplică atunci cînd gravitatea infracţiunii şi 
personalitatea infractorului fac necesară aplicarea pedepsei cu închisoare, iar o altă pedeapsă 
este insuficientă şi nu şi-ar atinge scopul. O pedeapsă mai aspră, din numărul celor alternative 
prevăzute pentru săvîrşirea infracţiunii, se stabilește numai în cazul în care o pedeapsă mai 
blîndă, din numărul celor menționate, nu va asigura atingerea scopului pedepsei. Caracterul 
excepțional la aplicarea pedepsei cu închisoare urmează a fi argumentat de către instanța de 
judecată.
Echitatea socială a pedepsei se realizează când față de inculpat se aplică sancțiunea 
penală corespunzătoare gradului prejudiciabil al infracțiunii comise, circumstanțelor cauzei și 
personalității acestuia. Un alt scop important al pedepsei penale, este scopul reeducării și 
resocializării condamnatului, după executarea pedepsei penale stabilite.
Individualizarea pedepsei se realizează de către instanța de judecată prin respectarea 
cerințelor art.75 alin.(1) Cod penal. La stabilirea categoriei și termenului pedepsei aplicate, 
urmează să fie reținuți următorii factori – gravitatea infracțiunii săvârșite, motivul săvârșirii 
acesteia, persoana celui vinovat, circumstanțele cauzei care atenuează ori agravează răspunderea 
inculpatului, influența pedepsei aplicate asupra corectării și reeducării persoanei condamnate și 
condițiile de viață ale familiei condamnatului.
Legalitatea pedepsei constituie un aspect al principiului legalității în dreptul penal și 
este asigurată prin cerința art.75 alin.(1) Cod penal, care impune instanței obligația de a stabili 
pedeapsa în limitele fixate în Partea specială și în strictă conformitate cu dispozițiile Părții 
generale ale Codului penal. În contextul celor invocate, mai întâi este necesar ca fapta să fie 
calificată corect, ca infracțiunea să fie sancționată de norma penală prevăzută de Partea specială 
a Codului penal. Ulterior, urmează a fi aleasă pedeapsa și să fie stabilit termenul sau mărimea 
pedepsei în limitele sancțiunii normei penale  din Partea specială a Codului penal, în baza căreia 
fapta a fost calificată ca infracțiune.
Potrivit art.80 1 Cod penal (la data comiterii faptei), (1) În cazul în care inculpatul a 
recunoscut săvârşirea faptelor indicate în rechizitoriu şi a solicitat ca judecata să se facă pe 
baza probelor administrate în faza de urmărire penală, acesta beneficiază de reducerea cu o 
pătrime a limitelor de pedeapsă prevăzute în Partea specială a prezentului cod în cazul pedepsei 
cu amendă, cu muncă neremunerată în folosul comunităţii sau cu închisoare. (2) În cazul în care 
inculpatul a recunoscut săvârșirea faptelor indicate în rechizitoriu pentru infracțiunile prevăzute 
la art. 1811–182, 239–240, 2421, 2422, 256, 324–3351, 370 și a solicitat ca judecata să se facă pe 
baza probelor administrate în faza de urmărire penală, acesta beneficiază de reducerea cu o 
pătrime doar a limitei maxime de pedeapsă prevăzute în Partea specială a prezentului cod în 
cazul pedepsei cu amendă, cu muncă neremunerată în folosul comunității sau cu închisoare.
Art. 10 alin. (1)-(2) Cod penal prevede că, legea penală care înlătură caracterul 
infracţional al faptei, care uşurează pedeapsa ori, în alt mod, ameliorează situaţia persoanei ce 
a comis infracţiunea are efect retroactiv, adică se extinde asupra persoanelor care au săvîrşit 
faptele respective pînă la intrarea în vigoare a acestei legi, inclusiv asupra persoanelor care 
execută pedeapsa ori care au executat pedeapsa, dar au antecedente penale. Legea penală care 
înăspreşte pedeapsa sau înrăutăţeşte situaţia persoanei vinovate de săvîrşirea unei infracţiuni 
nu are efect retroactiv
În acest mod, în speţă, limitele pedepsei pentru comiterea infracţiunii prevăzute de 
art.2641 alin.(3) din Codul penal, cu aplicarea prevederilor art.80 1 alin.(1) din Codul penal, se 
modifică pentru pedeapsa cu muncă neremunerată în folosul comunităţii de la 150 la 180 de ore.
Astfel, la caz, Completul de judecată reține că pedeapsa stabilită lui Ghețivu Gheorghe 
este în alte limite decât cele prevăzute de lege, or o pătrime din pedeapsa de 240 de ore de muncă 
neremunerată în folosul comunității constituie 60 de ore. Prin urmare, reducerea acestei pedepse 
cu o pătrime echivalează cu 180 de ore de muncă neremunerată în folosul comunității, ce 
constituie limita maximă a pedepsei.
Ținând cont de circumstanțele în care a fost comisă fapta, atitudinea inculpatului în 
timpul și după săvârșirea infracțiunii prevăzute de art.264 1 alin.(3) Cod penal, gravitatea faptei 
imputate, circumstanțele care atenuează sau agravează răspunderea, materialul caracterizant în 
privința inculpatului, rezultă că, fiind stabilită pedeapsă sub formă de muncă neremunerată în 
folosul comunității în mărime de 200 ore, ce a dus la aplicarea unei pedepse cu derogarea de la 
prevederile art.61 Cod penal. 
Astfel, ținând cont de personalitatea inculpatului Ghețivu Gheorghe, care se prezintă ca 
fiind o persoană responsabilă, nefiind în vizorul organelor de drept și care a comis o infracțiune 
ușoară, care nu s-a soldat cu careva urmări nefaste. La fel, punând accent pe necesitatea 
restabilirii echității sociale, de influența pedepsei aplicate asupra corectării și reeducării acestuia, 
cât și prevenirea săvârșirii de noi infracțiuni atât din partea inculpatului, cât și a altor persoane, 
Completul de judecată conchide necesar de a admite recursul depus de procuror, cu casarea 
parțială a sentinței contestate și emiterea în partea casată a unei noi hotărâri, prin care lui Ghețivu 
Gheorghe, recunoscut vinovat de săvârșirea infracțiunii prevăzute art.2641 alin.(3) Cod penal, să-
i fie stabilită pedeapsa sub formă de muncă neremunerată în folosul comunității în mărime de 
150 ore. Concluzie formulată în raport cu fapta comisă, punându-se accent în acest sens și pe 
personalitatea acestuia, ținând cont de toate circumstanțele cauzei. Astfel, la stabilirea pedepsei 
inculpatului Ghețivu Gheorghe, Completul de judecată pune accent pe necesitatea acordării 
deplinei eficiențe prevederilor art.2, art.61, art.75-77 Cod penal. La fel, și pe necesitatea faptului 
de a ține cont de criteriile generale de individualizare a pedepsei, de circumstanțele în care a fost 
comisă fapta, de persoana celui vinovat, de comportamentul acestuia la săvârșirea infracțiunii și 
după comiterea acesteia, de influența pedepsei aplicate asupra corectării și reeducării acestuia, 
punând accent și pe personalitatea inculpatului Ghețivu Gheorghe, care nici nu a negat comiterea 
faptei imputate și căința sinceră a acestuia. Circumstanțe, ce denotă necesitatea stabilirii pedepsei 
mai blânde și micșorarea numărului de ore muncă neremunerată în folosul comunității.
În circumstanțele expuse, se desprinde că pedeapsa în privința lui Ghețivu Gheorghe 
sub formă de muncă neremunerată în folosul comunității în mărime de 150 ore, este 
proporțională cu gravitatea infracțiunii săvârșite și va fi suficientă pentru restabilirea echității 
sociale, adică a drepturilor și intereselor statului și întregii societăți, perturbate prin infracțiune și 
va contribui la realizarea scopului de corectare a inculpatului, de prevenire a săvârșirii de noi 
infracțiuni, atât de către inculpat cât și de către alte persoane. Or, restabilirea echității sociale 
reprezintă o valoare supremă în societate și este garantată de art.1 alin.(3) din Constituția 
Republicii Moldova.
Privitor la pedeapsa complementară - anularea dreptului de a conduce mijloace de 
transport, instanța de fond corect a aplicat față de inculpatul Ghețivu Gheorghe pedeapsa 
complementare cu anularea dreptului de a conduce mijloace de transport, care este obligatorie.
Cu referire la recursul depus de partea apărării, Completul de judecată ajunge la 
concluzia respingerii  acestuia, din următoarele considerente.
Potrivit art.10 alin.(1) Cod penal, legea penală care înlătură caracterul infracțional al 
faptei, ușurează pedeapsa ori, în alt mod, ameliorează situația persoanei care a comis 
infracțiunea are efect retroactiv, extinzându-se și asupra persoanelor care au săvârșit faptele 
respective anterior intrării ei în vigoare, inclusiv asupra celor care execută pedeapsa sau au 
executat-o, dar au antecedente penale. Conform alin.(2) al aceluiași articol, legea penală care 
înăsprește pedeapsa sau înrăutățește situația persoanei vinovate de săvârșirea unei infracțiuni 
nu are efect retroactiv. Prin urmare, legea penală defavorabilă se aplică exclusiv faptelor 
comise după intrarea sa în vigoare.
Legea penală defavorabilă este legea mai severă în comparație cu cea precedentă, care 
agravează situația persoanei prin instituirea unui tratament juridic mai riguros, precum: 
majorarea limitelor de pedeapsă, calificarea juridico-penală mai gravă, extinderea cauzelor 
generale agravante, impunerea unui regim de detenție mai strict, mărirea termenelor de 
prescripție a răspunderii sau a pedepsei penale, excluderea circumstanțelor atenuante ori a 
cauzelor de reducere a pedepsei, precum și eliminarea cauzelor justificative sau de 
neimputabilitate.
Efectul juridico-penal al acestei reguli constă în faptul că o astfel de lege se va aplica 
doar faptelor infracționale comise ulterior intrării ei în vigoare.
În ceea ce privește interpretarea normelor juridice, Curtea Europeană a Drepturilor 
Omului a statuat că dezvoltarea progresivă a dreptului penal prin intermediul procesului de 
creare a dreptului constituie o parte bine consolidată și necesară a tradiției juridice a statelor-părți 
la Convenție. Articolul 7 din Convenție nu poate fi interpretat ca interzicând clarificarea graduală 
a regulilor răspunderii penale prin intermediul jurisprudenței, cu condiția ca evoluția rezultată să 
fie conformă cu esența infracțiunii și să fie previzibilă în mod rezonabil (cauza Kononov c. 
Letoniei [MC], 17 mai 2010, §185).
Totodată, Curtea a subliniat că, având în vedere principiul aplicabilității generale a 
legilor, formularea acestora nu poate atinge o precizie absolută. Oricât de clar ar fi redactată o 
normă juridică, în orice sistem de drept există un element inevitabil de interpretare judiciară, 
inclusiv în materia dreptului penal. Deși certitudinea este dezirabilă, aceasta nu trebuie să 
conducă la rigiditate excesivă. Rolul instanțelor de judecată este tocmai acela de a elimina 
dubiile ce pot apărea în procesul de interpretare și aplicare a normei (cauza Del Río Prada c. 
Spaniei [MC], 21 octombrie 2013, §§92–93).
Principiul legalității incriminării și pedepsei consacrat la art.8 alin.(1) Cod penal 
stabilește că „legea penală care incriminează fapta, o modifică sau o abrogă, precum și legea care 
stabilește pedeapsa, se aplică faptelor săvârșite în timpul cât ele se află în vigoare. Prin urmare, 
instanța este ținută să aplice legea penală existentă la data comiterii infracțiunii, nu cea intrată 
ulterior în vigoare. Excepția de la acest principiu — aplicarea legii penale mai favorabile — este 
reglementată la art.10 Cod penal, însă aceasta intervine doar dacă legea nouă diminuează 
răspunderea penală sau înăsprește condițiile de individualizare în favoarea inculpatului. În cauză, 
modificările operate prin Legea nr.136 din 06 iunie 2024, în vigoare 07 septembrie 2024, nu se 
aplică retroactiv, întrucât nu prevăd o dezincriminare sau o reducere a pedepsei pentru fapta 
concretă.
Instanța de fond a respectat principiul „tempus regit actum”, adică actul juridic se 
apreciază potrivit legii în vigoare la momentul săvârșirii acestuia. Astfel, aplicarea dispozițiilor 
legii noi ar contraveni principiului stabilității raporturilor juridice penale și ar depăși limitele de 
aplicare în timp a legii. Legea nr.136 din 06 iunie 2024, intrată în vigoare la 07 septembrie 2024, 
nu conține o dispoziție expresă privind aplicarea retroactivă. În lipsa unei asemenea prevederi, 
potrivit art.8 alin.(2) Cod penal, aceasta produce efecte numai pentru faptele săvârșite după 
intrarea ei în vigoare. Aplicarea legii noi, mai blânde, nu se face automat, ci doar dacă noua 
normă are caracter mai favorabil și se raportează la aceeași faptă concretă și la aceleași 
circumstanțe juridice. În cazul dat, legea nouă nu schimbă natura juridică a infracțiunii și nici nu 
înlătură caracterul penal al faptei.
Prin urmare, Completul constată că instanța de fond a aplicat în mod corect legea penală 
în vigoare la momentul comiterii infracțiunii, potrivit art.8 Cod penal, iar dispozițiile Legii 
nr.136 din 06 iunie 2024, intrată în vigoare la 07 septembrie 2024, nu pot fi aplicate retroactiv, 
întrucât acestea nu întrunesc condițiile legii penale mai favorabile prevăzute la art.10 Cod penal.
Respectiv, examinând cauza, Completul constată aplicabil în speță principiul 
ultraactivității legii penale, care presupune aplicarea legii penale mai favorabile persoanei, în 
situația în care o infracțiune a fost săvârșită sub imperiul legii vechi, ce prevedea o sancțiune mai 
blândă, iar ulterior, pe parcursul urmăririi penale sau al judecării cauzei, aceasta a fost abrogată 
și înlocuită cu o lege nouă ce instituie o sancțiune mai severă. Într-o asemenea ipoteză, legea 
veche, mai favorabilă, își păstrează aplicabilitatea, producând efecte ultraactive.
Așadar, potrivit regulii generale prevăzute de art.8 Cod penal, caracterul infracțional al 
faptei și pedeapsa pentru aceasta se stabilesc conform legii penale în vigoare la momentul 
săvârșirii infracțiunii. În același timp, conform art.10 alin.(2) Cod penal, legea penală care 
înăsprește pedeapsa sau înrăutățește situația persoanei vinovate de comiterea infracțiunii nu are 
efect retroactiv.
Prin urmare, având în vedere modificările operate prin Legea nr.136 din 06 iunie 2024, 
care au intervenit asupra art.264 1 alin.(3) Cod penal, și coroborând dispozițiile acestuia cu 
prevederile art.10 Cod penal, Completul reține că prezenta cauză penală corect a fost examinată 
în temeiul legii penale în vigoare la momentul comiterii faptei infracționale, respectiv a legii 
vechi, care urmează a fi aplicată ultraactiv. Or, potrivit legii anterioare infracțiunea prevăzută de 
art.2641 alin.(3) Cod penal era calificată ca infracțiunea ușoară, iar legea nouă prevede pedeapsa 
cu amendă de la 2000 la 3000 de unități convenționale sau cu închisoare de la 1 la 4 ani, în 
ambele cazuri cu anularea dreptului de a conduce mijloace de transport și califică infracțiunea ca 
una de gravitate medie. Astfel, legea nouă prevede o situație mai defavorabilă pentru inculpat, 
agravând regimul sancționator al faptei, iar, potrivit principiului neretroactivității legii penale 
defavorabile, aceasta nu poate fi aplicată faptelor comise anterior intrării sale în vigoare.
Legea nouă nu poate fi aplicată retroactiv, întrucât aceasta nu întrunește condițiile legii 
penale mai favorabile, ci, dimpotrivă, prevede o reglementare mai severă în raport cu cea 
anterioară. În aceste condiții, instanța de fond a procedat corect aplicând legea penală în vigoare 
la momentul comiterii faptei, conform art.8 și art.10 Cod penal, respectiv legea veche, care 
urmează a fi aplicată ultraactiv. 
Prin urmare, Completul de judecată respinge ca fiind neîntemeiate argumentele părții 
apărării în sensul aplicarea pedepsei cu amendă prevăzută în redacția actuală la art.264 1 alin.(3) 
Cod penal.
De asemenea, Completul de judecată consideră neîntemeiate criticile părții apărării în 
sensul neaplicării pedepsei complementare în privința inculpatului Ghețivu Gheorghe, în baza 
art.79 Cod penal, din următoarele considerente.
În conformitate cu art.78 alin.(2) Cod penal, în cazul în care instanța de judecată 
constată circumstanțe atenuante la săvârșirea infracțiunii, pedeapsa complementară, prevăzută de 
lege pentru infracțiunea săvârșită, poate fi înlăturată. Potrivit art.78 alin.(5) Cod penal, dacă 
există circumstanțe atenuante excepționale, pedeapsa poate fi aplicată conform prevederilor 
art.79 Cod penal.
Potrivit art.79 alin.(1) Cod penal, ținând cont de circumstanţele excepţionale ale cauzei, 
legate de scopul şi motivele faptei, de rolul vinovatului în săvârșirea infracţiunii, de 
comportarea lui în timpul şi după consumarea infracţiunii, de alte circumstanţe care micşorează 
esenţial gravitatea faptei şi a consecinţelor ei, precum şi de contribuirea activă a participantului 
unei infracţiuni săvârșite în grup la descoperirea acesteia, instanţa de judecată poate aplica o 
pedeapsă sub limita minimă, prevăzută de legea penală pentru infracţiunea respectivă, sau una 
mai blândă, de altă categorie, ori poate să nu aplice pedeapsa complementară obligatorie. 
Minoratul persoanei care a săvârșit infracţiunea se consideră circumstanţă excepţională. 
Săvârșirea infracţiunii de către persoanele care au atins vârsta de 18 ani, dar nu au atins vârsta 
de 21 de ani poate fi apreciată de către instanţa de judecată drept circumstanţă excepţională.
Completul de judecată atestă că în cadrul cercetării judecătorești nu au fost constatate 
circumstanțe atenuante excepționale, or argumentele apărării precum că inculpatul se căiește 
sincer, a săvârșit pentru prima data o infracțiune ușoară, instanța de recurs le apreciază ca fiind 
împrejurări obișnuite care nicidecum nu constituie circumstanțe excepționale prevăzute la art.79 
Cod penal, iar legea prevede sancțiunea complimentară ca fiind obligatorie și nu facultativă, care 
ar putea fi înlăturată. Totodată, Completul de judecată ține să menționeze că, pentru 
recunoașterea vinovăției și căința sinceră a inculpatului, cauza a fost examinată pe baza probelor 
administrate în faza de urmărire penală, iar Ghețivu Gheorghe beneficiază de reducerea pedepsei 
conform prevederilor art.801 Cod penal. 
Astfel, Completul de judecată menționează că, instanța de fond just şi întemeiat a 
aplicat pedeapsa complementară față de inculpat sub formă de anularea dreptului de a conduce 
mijloace de transport, nu a constatat nici un temei de a exclude pedeapsa complimentară sub 
formă de anularea dreptului de a conduce mijloace de transport, or ținând cont de împrejurările și 
modul de comitere a infracțiunii, starea de pericol creată pentru valoarea socială ocrotită punând 
în primejdie siguranța circulației dar și consecințele produse; motivul săvârșirii infracțiunii și 
scopul urmărit; conduita după săvârșirea infracțiunii și în cursul procesului penal, permit 
aplicarea pedepsei complementare, întru conștientizarea faptei şi a urmărilor, astfel că va adopta 
pe viitor o atitudine de respectare întocmai a normelor juridice de securitatea circulației rutiere.
Obligativitatea pedepsei complementare este motivată şi prin decizia Curții 
Constituționale de inadmisibilitate din 4 august 2020, care în par.30 statuează că legiuitorul a 
optat pentru o pedeapsă mai aspră constituită din pedeapsa principală și pedeapsa complementară 
obligatorie. Astfel, Completul de judecată subliniază strânsa legătură ce trebuie să existe între 
infracțiunea săvârșită și interzicerea unui drept (fapta comisă furnizând premisa că e nevoie de 
interzicerea acelui drept pentru apărarea valorilor ocrotite de legea penală). Or, natura faptei 
săvârșite de inculpat susține existența unei nedemnități în exercitarea dreptului special de a 
conduce mijloace de transport.
Totodată, Completul de judecată este solidar cu poziția instanței de fond la 
neconstatarea încălcării drepturilor și libertăților fundamentale ale omului prin prisma 
jurisprudenței Curții Europene a Drepturilor Omului, Convenției pentru apărarea drepturilor 
omului și a libertăților fundamentale, față de inculpatul Ghețivu Gheorghe, prin încălcarea 
principiului egalității armelor și încălcarea dreptului la apărare, ținând cont de încălcările admise 
la etapa urmăririi penale, or încălcările procedurale admise nu influențează într-un mod grav 
procesul penal, respectiv nu sunt afectate de un viciu fundamental, ceea ce înseamnă că actele și 
acțiunile contestate sunt legale, întemeiate și emise fără încălcarea esențială a drepturilor și 
libertăților omului, garantate de CEDO. Or, materialele cauzei penale au fost prezentate 
inculpatului la 06 decembrie 2024 în prezența apărătorului, ulterior fiind înmânat rechizitoriul, 
iar inculpatul Ghețivu Gheorghe a recunoscut integral săvârșirea faptelor indicate în rechizitoriu 
şi a solicitat ca judecata să se facă pe baza probelor administrate în faza de urmărire penală.  
Generalizând cele expuse mai sus, Completul de judecată conchide că, corectă, 
echitabilă, legală, cât și proporțională circumstanțelor cauzei este pedeapsa sub formă de muncă 
neremunerată în folosul comunității în mărime de 150 ore, cu anularea dreptului de a conduce 
mijloace de transport. În rest, sentința Judecătoriei Cahul, sediul Central, din 01 iulie 2025, fiind 
necesar de menținut. Concluzie, care în opinia Completului de judecată, este întemeiată pe 
prevederile legislației naționale și cele internaționale, cu acordarea eficienței prevederilor art.61 
Cod penal, pedeapsă care are drept scop restabilirea echității sociale, corectarea inculpatului, cât 
și prevenirea săvârșirii de noi infracțiuni atât din partea inculpatului, cât și a altor persoane. 
Ținând cont de gradul de pericol al infracțiunii săvârșite de Ghețivu Gheorghe, care a fost comisă 
cu intenție, însă nu s-a soldat cu careva urmări nefaste, punând accent pe personalitatea 
inculpatului, atitudinea acestuia față de fapta comisă, Completul de judecată conchide că, în 
privința acestuia pedeapsa menționată supra, este una echitabilă și nu cea stabilită de prima 
instanță.
Totodată, Completul de judecată notează că, împrejurările indicate supra denotă în mod 
concludent că, apelul declarat de avocata Bria Iulia, în interesele inculpatului Ghețivu Gheorghe, 
urmează a fi respins ca nefondat, iar apelul procurorului în Procuratura Cahul, Oficiul Principal, 
Cara Mihail, urmează a fi admis și sentința contestată urmează a fi casată parțial, în latura 
penală, în partea stabilirii pedepsei, cu pronunțarea în partea casată a unei noi hotărâri. Iar, în 
rest, sentința contestată, urmează a fi menținută.
Călăuzindu-se de prevederile art.447-449 alin.(1) pct.1) lit.a), pct.2) lit.b) Cod de 
procedură penală, Completul de judecată,-
D  E  C  I  D  E :
Se respinge ca nefondat recursul avocatului Bria Iulia, în interesele inculpatului Ghețivu 
Gheorghe.
Se admite recursul procurorului în Procuratura Cahul, Oficiul Principal, Cara Mihail. 
  Se casează parțial sentința Judecătoriei Cahul, sediul Central, din 01 iulie 2025, 
pronunțată în cauza penală privindu-l pe Ghețivu Gheorghe, învinuit de săvârșirea infracțiunii 
prevăzute art.264 1 alin.(3) Cod penal, în latura penală, în partea stabilirii pedepsei, cu 
pronunțarea în partea casată a unei noi hotărâre potrivit modului stabilit pentru prima instanță, 
după cum urmează:
Lui Ghețivu Gheorghe, recunoscut vinovat de săvârșirea infracțiunii prevăzute de 
art.2641 alin.(3) Cod penal, i se stabilește pedeapsa sub formă de muncă neremunerată în folosul 
comunității în mărime de 150 (una sută cinci zeci) ore, cu anularea dreptului de a conduce 
mijloace de transport.
În rest, sentința Judecătoriei Cahul, sediul Central, din 01 iulie 2025, se menține.
Decizia este irevocabilă.
Președintele completului,
judecător                                                                                                         Vitalie Movilă
Judecătorii:                                                                                                     Inga Gorlenco
                                                                                                                    Evgheni Bancov