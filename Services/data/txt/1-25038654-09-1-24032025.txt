Dosarul nr.1-42/2025
1-25038654-09-1-24032025
S E N T I N Ţ Ă
în numele Legii
12 decembrie 2025                                                     or.Glodeni
Judecătoria Bălți, sediul Glodeni
În componenţa:
Preşedintele şedinţei, judecătorul                        Andrian Gavdiuc
Grefieri                                        Gheorghe Bejenari
                 Carolina Ghețu  
Cu participarea:
Procurorului                                  Valerian Junghină
Apărătorului inculpatului                                 Nicolae Stroncea
Avocatul părții vătămate                                                                               Ion Racoviță
Reprezentantului legal 
al părții vătămate minore                                                   Al Rashdan A Sem Ali Salameh
Inculpatului                                                                                               Andrusic Victor
Traducători         Marina Lazari
                                       Cristina Bujor
examinând în şedinţa de judecată publică, în procedura prevăzută de art.364 1 Cod 
de procedură penală, cauza penală, de învinuire a lui:
Andrusic Victor *****, născut la  *****, 
originar și domiciliat în sat. *****, com. *****, r-
nul Glodeni, studii medii de specialitate, 
concubinaj, la întreținere un copil minor, cetățean 
al Republicii Moldova, cod personal: *****, 
anterior nu a fost judecat.
în săvârșirea infracțiunii prevăzute de art. 164 alin. (2) lit. c) Cod penal;
Termenul de examinare a cauzei: 24 martie 2025 – 12 decembrie 2025.
Procedura de citare legal executată.
În baza materialelor din dosar și a probelor administrate în sedința de judecată, 
instanța de judecată,
c o n s t a t ă :
Andrusic Victor *****, la data 06 februarie 2025 aproximativ la ora 15:00, după 
ce a fost înștiințat de către fiica sa minoră Andrusic Maria că a fost jignită de către colegii 
ei de clasă Al Rashdan Ali și Ghilescu Rostislav, cu automobilul său personal de model 
”Volkswagen Pasat” cu numărul de înmatriculare HUW 010, s-a deplasat pe teritoriul 
Instituției Publice Gimnaziului com. ***** r. Glodeni, unde ultimii învață în clasa IX-a și 
unde observându-i pe Al Rashdan Ali și pe Ghilescu Rostislav, le-a solicitat acestora să 
urce în automobil său, la care cerințe Ghilescu Rostislav s-a urcat benevol deoarece îl 
cunoștea pe Andrusic Victor, iar Al Rashdan Ali a refuzat și a opus rezistența, după care 
Andrusic Victor, având intenția de a răpi persoana, cunoscând cu certitudine că Al 
Rashdan Ali născut la 13.09.2010 este minor, dându-și seama de caracterul prejudiciabil 
al acțiunilor sale, prevăzând in mod conștient şi dorind survenirea urmărilor 
prejudiciabile, profitând de imposibilitatea minorului de a opune rezistență, aplicând forța 
fizică exprimată prin apucarea minorului de haine și  împingere, forțat l-a urcat pe Al 
Rashdan Ali în automobilul de model ”Volkswagen Pasat” cu numărul de înmatriculare 
HUW 010, timp în care l-a lovit pe acesta cu capul de părțile componente al 
automobilului, ulterior a pornit motorul automobilului și a blocat ușile, apoi l-a 
transportat pe acesta la domiciliul părinților săi din s. ***** r. Glodeni, iar în timpul 
deplasării l-a înjurat  cu cuvinte necenzurate și l-a amenințat cu răfuială, astfel privîndu-l 
ilegal pe minorul Al Rashdan Ali de libertate și de posibilitate de a chema în ajutor pe 
cineva timp de mai multe minute, permițîndu-i să coboare din automobil  numai după ce 
a discutat cu tatăl acestuia. 
Ca urmare a acțiunilor infracționale ale lui Andrusic Victor, minorul Al Rashdan 
Ali a primit, conform raportului de expertiză judiciară 202527D0019 din 21 februarie 
2025, leziuni corporale sub formă de edem al țesuturilor moi și echimoză în regiunea 
frunții pe dreapta, care au fost produse prin mecanism de lovire cu un corp dur-
contondent sau la lovire de un astfel de  corp, posibil în urma celor relatate de către 
persoana examinată, nu generează dereglarea sănătății mai mult de 6 zile și, în baza 
acestui criteriu, se califică ca vătămarea neînsemnată a integrității corporale sau a 
sănătății. Nu se exclude faptul că vătămările corporale depistate să fi apărut în urma 
urcării forțate într-un automobil și lovindu-se cu capul de o parte componentă a 
autovehiculului.
În cadrul ședinței de judecată, până la începerea cercetării judecătorești, inculpatul 
Andrusic Victor, asistat de către apărătorul Stroncea Nicolae, a înaintat o cerere, în care 
prin înscris autentic, a indicat că, recunoaște săvârșirea faptelor indicate în rechizitoriu și 
solicită ca judecata să se facă pe baza probelor administrate în faza de urmărire penală.
În rezultatul verificării autenticității cererii inculpatului de judecare a cauzei 
penale în ordinea prevederilor art. 364 1 Cod de procedură penală, instanța de judecată 
prin încheiere protocolară, a admis cererea acestuia, or, din probele administrate la faza 
urmăririi penale și studiate în ședință, se constată fără echivoc că, faptele inculpatului 
sânt stabilite și sânt suficiente date cu privire la persoana sa pentru a permite stabilirea 
unei pedepse.
Procurorul Valerian Junghină, în cadrul ședinței de judecată a solicitat ca 
inculpatul să fie recunoscut vinovat în comiterea infracțiunii prevăzute la art. 164 alin. (2) 
lit. c) Cod penal și să-i fie aplicată o pedeapsă sub formă de închisoare pe un termen de 5 
ani și cu aplicarea art. 90 Cod penal, pedeapsa cu închisoare să fie suspendată condiționat 
pentru o perioadă de probațiune de 3 ani. 
Apărătorul inculpatului Stroncea Nicolae, în ședință de judecată a pledat pentru 
aplicarea unei pedepse sub formă de închisoare, cu aplicarea prevederilor art. 90 Cod 
penal
Reprezentantul legal al părții vătămate minore, Al Rashdan A Sem Ali Salameh, în 
ședință de judecată nu a înaintat acțiune civilă. A declarat că,  inculpatul i-a achitat suma 
de 10 00 lei cu titlu de pagubă morală. Careva pretenții materiale nu are față de inculpat. 
A indicat că, inculpatul urmează să-i fie stabilită o pedeapsă non privativă de libertate.
Avocatul părții vătămate, Racoviță Ion, a fost de acord cu alegațiile reprezentantul 
legal al părții vătămate minore. A pledat pentru aplicarea unei pedepse non privative de 
libertate inculpatului.
Inculpatul Andrusic Victor, în ședință de judecată, fiind audiat potrivit regulilor de 
audiere a martorului, prin expunere factologică ce nu contravine acuzației formulate în 
rechizitoriu, sub jurământ, a recunoscut integral vinovăția și a declarat că, la data 06 
februarie 2025 aproximativ la ora 15:00, după ce a fost înștiințat de către fiica sa minoră 
Andrusic Maria că a fost jignită de către colegii ei de clasă Al Rashdan Ali și Ghilescu 
Rostislav, cu automobilul său personal de model ”Volkswagen Pasat” s-a deplasat pe 
teritoriul Instituției Publice Gimnaziului com. ***** r. Glodeni, unde ultimii învață în 
clasa IX-a și unde observându-i pe Al Rashdan Ali și pe Ghilescu Rostislav, le-a solicitat 
acestora să urce în automobil său, la care cerințe Ghilescu Rostislav s-a urcat benevol 
deoarece îl cunoștea pe Andrusic Victor, iar Al Rashdan Ali a refuzat și a opus rezistența, 
după care Andrusic Victor, având intenția de a răpi persoana, cunoscând cu certitudine că 
Al Rashdan Ali este minor, dându-și seama de caracterul prejudiciabil al acțiunilor sale, 
profitând de imposibilitatea minorului de a opune rezistență, aplicând forța fizică 
exprimată prin apucarea minorului de haine și  împingere, forțat l-a urcat pe Al Rashdan 
Ali în automobilul de model ”Volkswagen Pasat”, timp în care l-a lovit pe acesta cu capul 
de părțile componente al automobilului, ulterior a pornit motorul automobilului și a 
blocat ușile, apoi l-a transportat pe acesta la domiciliul părinților săi din s. ***** r. 
Glodeni, iar în timpul deplasării l-a înjurat  cu cuvinte necenzurate și l-a amenințat cu 
răfuială, astfel privându-l ilegal pe minorul Al Rashdan Ali de libertate și de posibilitate 
de a chema în ajutor pe cineva timp de mai multe minute, permițându-i să coboare din 
automobil  numai după ce a discutat cu tatăl acestuia. A solicitat aplicarea unei pedepse 
non privative de libertate.
Vinovăția inculpatului Andrusic Victor, în săvârșirea infracțiunii imputate a mai 
fost dovedită în ședința de judecată și prin totalitatea probelor administrate la faza 
urmăririi penale și anume prin:
- Declarațiile părții vătămate minore Al Rashdan Ali,  audiat în condițiile art. 
1101-111 Cod de procedură penală, care a declarat că, este născut la data de 13 
septembrie 2010, în satul *****, raionul Glodeni, locuiește împreună cu mama Natalia şi 
tatăl A Sem. Învăță în gimnaziul din satul *****, este elev în clasa a IX-a. A venit aici 
împreună cu tatăl şi a venit să povestească ceea ce s-a întâmplat cu adevărat. Totul s-a 
întâmplat într-o zi de joi a lunii ianuarie 2025. Totul s-a întâmplat la pauză, în clasă, pe la 
orele 13:00, după lecția a cincea. Ei au în clasă un dulap pentru încălțăminte și pentru 
cești. El împreună cu prietenul Rostislav Ghelescu, care se schimba și el îl aștepta. De ei 
s-a apropiat colega lor, Maşa Andusic, care a rugat să se dea într-o parte, ca să-şi ia o 
ceașcă să bea apă. Nichita a zis: ”fu” şi el tot a zis ”fu”. Aceasta a fost o glumă, dar şi din 
cauza că era un miros neplăcut de transpirație amestecat cu parfum. Era o senzație 
neplăcută. Ea nu a reacționat în nici un fel, ea pur şi simplu a trecut pe alături. După 
lecții, în jurul orei două şi 55 minute, mergea pe drum pe trotuar împreună cu prietenul 
Nichita, de ei s-a apropiat o mașină care s-a oprit brusc. Din autoturism a ieșit șoferul, 
care s-a îndreptat spre ei, ea a apucat și a început să vorbească cu cuvinte necenzurate şi 
să-i jignească. Forțat a încercat să se urce în mașină. Nichita se împotrivea, el a cedat. El 
de asemenea era împotrivă, dar s-a lovit cu capul de mașină în regiunea frunții. La 
început s-a gândit că vrea să-l omoare, să-l aducă într-o pădure să-l îngroape. Era în stare 
de şoc dar s-a liniștit când a văzut-o pe colega lor, care era tot în mașină şi era liniștită, 
rădea de ei. Șoferul conducea repede mașina era cât pe ce să se tamponeze cu o altă 
mașină care era parcată. El s-a îndreptat spre casa lui, drumul i-a arătat colega Maşa. Tot 
drumul șoferul îi numea cu cuvinte necenzurate şi le înjura. Când a ajuns în preajma casei 
lui, şoferul s-a oprit, a coborât din maşină şi s-a îndreptat spre casa lui, a deschis poarta 
fără permisiune, a intrat în ogradă şi a bătut la uşă. Ei toți trei el, Nichita şi Maşa se aflau 
pe bancheta din spate. Nu a auzit ce au discutat, s-a apropiat de maşină şi a deschis uşa. 
El împreună cu Maşa au ieşit afară, Nichita a rămas în maşină. Tata a întrebat dacă este 
adevărat că a numit-o pe fată. El a dat doar din cap că da. A zis să ceară scuze, el sa cerut 
scuze. Ei au urcat în maşină şi au plecat împreună cu Nichita mai departe. În acel moment 
tata a observat vânătaia de pe frunte, l-a întrebat de unde este, iar el i-a răspuns că 
bărbatul forțat la urcat în autoturism. Când discuta, mașina s-a întors şi se îndrepta spre 
ei. Tata a oprit maşina şi i-a spus să-l scoată pe al doilea băiat din maşină. L-a întrebat 
cine i-a permis să se comporte cu băiatul lui în acest mod. Tata a chemat poliția a povestit 
totul. A spus să se prezente la primărie, deoarece acolo se află poliția. Acolo l-au audiat 
pe toți după care s-au dus fiecare pe la casele sale. Concretizează Nichita şi Rostislav este 
una şi aceiași persoană. Din mașina neagră a ieșit șoferul, tatăl Maşei. Până la acel 
moment el nu l-a văzut niciodată, nu-l cunoaște cine este. A înțeles că este tatăl lui Mașa 
atunci când a urcat în mașină şi a văzut-o pe Maşa şi Nichita, care i-a spus să se 
liniștească. A înțeles că în clasa a VI-a a fost un caz când Nichita a numit-o pe Maşa 
”Oleg”. Atunci după lecții a venit tatăl Maşei şi l-a apucat de haine pe Nichita şi l-a 
întrebat dacă va mai proceda astfel sau nu? Pe tatăl Maşei îl cheamă Victor. Şoferul a 
vrut să se urce pe el şi pe Nikita în maşină şi i-a apucat de guler pe amândoi. Nichita 
inițial s-a împotrivit, apoi sa urcat în mașină deoarece îl cunoștea, el însă se împotrivea şi 
el l-a apucat de sub brațe, el iarăși se opunea, atunci el l-a apucat de mână şi de guler şi în 
acel moment s-a lovit cu capul de mașină. Până la urmă i-a urcat forțat în mașină ca pe o 
buturugă de lemn. În acel moment era în stare de șoc și-i era frică. Cu excepția loviturii în 
regiunea frunții, alte leziuni nu a avut. Îl durea mână dreaptă de care l-a apucat dar i-a 
trecut repede. Cuvintele necenzurate erau spuse de tatăl Maşei, lui şi Nichita, dar în 
marea parte în adresa lui. Nu i-a explicat de ce l-a urcat forțat în maşină, dar spunea că: 
”acuş țâncule o să-ți arăt eu ție”, însoțite de cuvinte necenzurate. Ei nu puteau coboră din 
maşină deoarece ușile erau blocate de tatăl Maşei. În maşină el l-a întrebat unde se duc, la 
care el a răspuns pe un ton agresiv că „acuş ve-ți vedea” spunând la fel şi cuvinte 
necenzurate. În autoturism el s-a aflat aproximativ 5 minute, iar Nichita 7 minute. 
Andrusic V. a discutat cu tata aproximativ 2 minute chiar în preajma ușii casei lor. În acel 
moment ei trei stăteau în maşină. A încercat să iasă, însă uşile maşinii erau blocate. Nu 
ține minte momentul cum a ieşit din maşină. Știe despre ce au discutat tatăl lui şi a Maşei. 
Despre aceasta i-a zis tata. Când tata a ieşit afară, tatăl Maşei i-a spus că fiul Dvs. trebuie 
educat. Băiatul Dvs. zice că de la fiica lui miroase urât, aşa că puteți să vă apropiaţi şi să 
vedeți dacă este adevărat sau nu. Amândoi s-au apropiat de maşină şi au deschis uşa. 
Concretizează că, el avea hematom pe frunte în partea dreaptă. În perioada cât a fost în 
maşină, nu a observat hematomul pe frunte din cauza că era în stare de şoc iar când era la 
primărie şi se atingea de frunte, simțea durere. Aşa nu-l durea, doar când îl atingea. Peste 
o zi durerea a trecut. Hematomul era vizibil, reieșind din faptul că prietenii îl vedeau, 
culoarea pielii era schimbată. A durut timp de o zi hematomul. Nu s-a adresat la medic 
pentru o consultație. După aceasta nu a simțit durere în această regiune. Când a fost urcat 
cu forța în autoturism, hainele nu au fost deteriorate, însă era cât pe ce să-și piardă 
căciula. Faţă de tatăl Maşei la moment el simte furie şi dezgust. Nu vrea să-l vadă prin 
preajmă la moment. După incident, l-a văzut pe tatăl Maşei, era împreună cu prietenii şi 
s-a stricat dispoziția din cauza lui, însă nu are senzație de frică. Crede că problema 
trebuia rezolvată în alt mod, el este foarte temperat dar putea să se ducă la directoare sau 
la polițistul de sector și să hotărască problema pe cale amiabilă. Acele 5 minute petrecute 
în maşină au trecut foarte greu, în viziunea lui iar timpul cât a stat în maşină din 
momentul când sau oprit lângă casa lui a trecut foarte repede. La moment se simte foarte 
bine (f. d. 76);
- Declarații martorului/reprezentant legal al părții vătămate minore, Al 
Rashdan A Sem Ali Salameh, care fiind audiat a declarat că, este cetățean al Regatul 
Hașamid al Iordaniei, la moment se află în R. Moldova în baza permisului de ședere 
provizoriu pentru cetățeni străini. Locuiește în s. ***** r. Glodeni cu soția oficială 
Diacova Natalia și cinci copii minori dintre care AL Rashdan Ali în vârstă de 14 ani care 
este elev a clasei 9-a a gimnaziului din s. ***** r. Glodeni. La data 06 februarie 2025 
aproximativ la ora 15:10 împreună cu soția și copii se afla la domiciliu. În acest moment 
a auzit cum cineva a bătut la ușa de la intrare în casă, a deschis ușa și a ieșit pe pragul 
casei unde a observat o persoană de gen masculin. De la angajații poliției a aflat că 
persoana necunoscută este Andrusic Victor. Persoana dată era foarte agitată și agresivă, 
nu a dovedit să-i comunice nimic iar persoana dată i-a comunicat că, „este necesar să-și 
educe copilul” la ce el l-a întrebat ce s-a întâmplat iar persoana i-a comunicat că fiul lui îi 
spune fiicei lui Andrusic Victor că de la ea miroase urât. Pentru a aplana situația i-a 
comunicat că-l cheamă A Sem și a întins mâna la ce Andrusic Victor i-a comunicat că-l 
cheamă Victor. Victor i-a comunicat să plece în drum la automobil pentru ca el să o 
miroase pe fiica lui și să-i comunice dacă miroase urât sau nu. Împreună cu Victor au 
plecat în drum unde au observat un automobil de model ”Volkswagen Pasat„ de culoarea 
negru. Victor a deschis ușa din spate și el l-a văzut pe fiul Ali care se afla pe bancheta din 
spate împreună cu Ghilescu Rostislav (Nichita). Imediat i-a comunicat lui Ali să coboare 
din automobil și fiul a coborât, după care Victor i-a comunicat fiicei Maria să coboare din 
automobil. L-a întrebat pe Ali de ce a obijduit-o pe Maria însă fiul numai dădea din cap, 
atunci i-a comunicat fiului să-și ceară scuze, astfel, fiul și-a cerut scuze de la Maria. După 
aceasta Victor cu fiica s-au urcat în automobil și Victor a efectuat manevra de întoarcere, 
în acest timp s-a uitat la fiul său și a văzut că pe frunte avea o vânătaie roșietică astfel l-a 
întrebat pe fiul de unde-i vânătaia la ce fiul i-a comunicat că Victor l-a răpit cu forța, 
adică, Victor cu viteză a venit cu automobilul lângă gimnaziu și cu forța l-a urcat în 
automobil iar în acest moment el s-a lovit cu capul de părțile componente a automobilului 
după care fiul i-a comunicat că, Victor se deplasa cu viteză excesivă, îi amenința cu 
răfuială fizică și-i numea cu cuvinte necenzurate. Auzind acest fapt el l-a oprit pe Victor 
și l-a rugat să iasă din automobil, i-a comunicat lui Victor că, așa problemă nu se rezolvă 
cu forța. Totodată l-a întrebat pe Victor dacă l-a luat pe fiu cu forța și că acțiunile lui sunt 
ilegale și se numesc răpire, totodată l-a întrebat unde este Ghilescu Rostislav (Nichita) la 
ce Victor i-a comunicat că minorul este în automobil. Victor a deschis ușa automobilului 
și i-a comunicat lui Ghilescu Rostislav (Nichita) să iasă afară. I-a comunicat lui Victor că 
o să telefoneze la poliție și a apelat la serviciu unic 112 unde a solicitat ajutorul poliției la 
ce Victor i-a comunicat că, tot o să depună plângere. Ulterior a fost telefonat de către 
inspectorul de sector care l-a întrebat unde ei sunt la ce el i-a explicat că locuiește lângă 
piață, atunci sectoristul i-a comunicat să vină la primărie deoarece este în preajma 
domiciliului lor. Ulterior s-a schimbat de haine și împreună cu fiul a plecat la primăria 
din s. ***** r. Glodeni unde a depus plângere pe faptul răpirii fiului. A adăugat că, seara 
fiul i-a comunicat că anterior aproximativ 3 ani în urmă Victor l-a mai răpit odată pe 
Ghilescu Rostislav (Nichita) deoarece ultimul i-a obijduit fiica, acest fapt lui nu i-a plăcut 
astfel a doua zi a plecat cu fiul la medicul legist (f. d. 44 );
- Declarațiile martorului Ghilescu Natalia Valentin, care fiind audiată a 
declarat că, este mama biologică fiului minor Ghilescu Rostislav (Nichita) a. n. 2009, fiul 
este elev a clasei a 9-a a gimnaziului din s. ***** r. Glodeni. Cunoaște că fiul de mult 
timp prietenește cu colegul său de clasă Al Rashdan Ali. La data 06.02.2025 sau 
07.02.2025 fiul i-a comunicat că, la data de 06.02.2025 fiind la gimnaziu la o recreație, 
cu Ali sau râs din cauza unui miros neplăcut de la o colegă de clasă pe nume Andrusic 
Maria. Astfel fiul după lecții aproximativ la ora 15:00 împreună cu Ali s-au îndreptat spre 
domiciliu, ieșind de pe teritoriul gimnaziului a observat că, spre ei sa deplasat un 
automobil care s-a oprit, din automobil a coborât o persoană și a comunicat să urce în 
automobil, acesta fiind inervat. Persoana dată este tata colegei lor de clasă pe numele 
Andrusic Victor, ultimul a deschis ușa automobilului unde fiul a observat-o pe colega sa 
de clasă Andrusic Maria, fiul puțin s-a speriat și benevol s-a urcat în automobil iar Ali a 
opus rezistența deoarece nu dorea să urce în automobil la ce Andrusic Victor l-a apucat 
pe Ali și l-a urcat forțat unde în acest moment Ali s-a lovit cu capul de părțile 
componente a automobilului. Ulterior ei s-au deplasat la domiciliu lui Ali. Andrusic 
Victor a plecat în ograda domiciliu lui Ali unde l-a chemat pe tata lui Ali și ceva au 
discutat după care au venit la automobil. În scurt timp cineva a deschis ușa automobilului 
astfel fiul împreună cu Ali au coborât din automobil și atunci tata lui Ali a observat o 
vânătaie pe fruntea lui Ali după care a telefonat la poliție. În scurt timp ei toți s-au 
deplasat la inspectorul de sector. A adăugat că, fiul nu i-a comunicat dacă anterior a avut 
careva discuții cu Andrusic Victor care este tata lui Andrusic Maria (f. d. 51-52);
- Declarațiile martorului Htema Alexandr Ivan, care fiind audiat a declarat că, este 
tatăl biologic a minorului Htema Pavel a. n. 2009, fiul este elev a clasei a 9-a a 
gimnaziului din s. ***** r. Glodeni. La data 06.02.2025 aproximativ la ora 15:30 fiul a 
venit de la școală și i-a comunicat că, Andrusic Victor care este tata colegei de clasă 
Andrusic Maria a venit la școală și i-a răpit pe colegii de clasă Ghilescu Rosteslav și Al 
Rashdan Ali. Atunci el l-a întrebat cum s-a întâmplat acest fapt la ce fiul i-a comunicat 
că, în timpul când se deplasa pe teritoriul școlii a observat cum Andrusic Victor forțat îi 
urca pe Ghilescu Rosteslav și Al Rashdan Ali în automobilul său, la un moment Ghilescu 
Rosteslav s-a urcat benevol în automobil iar Al Rashdan Ali a opus rezistența astfel 
Andrusic Victor l-a apucat de haine pe Al Rashdan Ali și cu forța la pus pe bancheta din 
spate a automobilului. După aceasta au plecat în direcția Bisericii din s. ***** r. Glodeni. 
Asta este tot ce fiul i-a comunicat. Despre faptul că fiul a telefonat la poliție a aflat de la 
angajații poliției (f. d. 50);
- Declarațiile martorului minor Htema Pavel, audiat în condițiile art. 1101 Cod 
de procedură penală care fiind audiat a declarat că, este născut la data de 21 septembrie 
2009, are 15 ani. Studiază în Gimnaziul din s. ***** r-1 Glodeni. Este elev în clasa a 9. 
Locuiește cu părinții. Cunoaște care este diferența dintre adevăr şi minciună. Nu l-a 
impus nimeni să vină aici, a exprimat voință de a veni şi a povesti adevărul. Împreună cu 
Cucinschi Anton şi Masleac Daria a ieşit din şcoală, se deplasa pe trotuar în direcția 
magazinului. Dintr-o parte a văzut cum tatăl lui Maşa Andrusic, îl baga pe Nichita în 
maşină iar Ali opunea rezistență. A devenit curios şi a propus să se apropie. Nichita s-a 
urcat benevol pe motiv că îl știa pe tatăl lui Maşa. Ei nu au reuşit să se apropie deoarece 
erau departe de automobil. Elevii din alte clase tot au văzut incidentul, după care au sunat 
la poliție, au povestit cele întâmplate. Şi el a telefonat pe polițistul de sector şi a povestit 
despre situația. A spus să îl aștepte, împreună cu colegii l-a așteptat şi a dat declarații, a 
identificat şi a întrebat numerele automobilului şi dacă îi este cunoscută această persoană. 
A povestit cine este dânsul. La acel moment retrăia pentru băieți, deoarece nu ştia în 
genere ce se întâmpla. I-a fost frică pentru ei, nu ştia unde îi duce, nu ştia că îi va duce la 
părinți. Era în luna februarie 2025 în jurul orei 15:00-16:00, după lecții. Nu ține minte ce 
zi era. Totul s-a întâmplat lângă porțile şcolii, lângă trecerea de pietoni. Maşina era de 
model Volkswagen Passat culoare albastru închis. La volan era tatăl lui Maşa Andrusic 
nu ştie cum se numeşte. Îl cunoştea după automobil plus în maşină se afla și fiica lui, 
Maşa şi nu putea fi dânsul o persoană străină. Ei erau la o distanță de aproape 100 m. 
careva discuții nu a auzit. A văzut cum bărbatul din automobil îl băga pe Ali în maşină. 
Ali s-a opus şi s-a lovit cu fruntea de carcasa maşinii. Inițial 1-a băgat pe Nichita, a 
încercat să îl împingă cu umărul, apoi Nichita s-a urcat singur, nu s-a opus. Ali nu-l 
cunoştea pe acel bărbat şi opunea rezistență, ținându-se cu mâinile de uşă, nu vroia să se 
urce. Apoi ca pe un „covor” l-a băgat în maşină. Din spate l-a apucat de scurtă şi l-a 
aruncat în maşină pe bancheta din spate. Apoi a fugit repede s-a urcat în automobil şi a 
blocat uşile, a auzit un clic. A auzit aceasta în timpul când se apropia. Alte discuții nu a 
auzit. De la început a simțit îngrijorare, deoarece nu a înțeles ce se întâmplă, nu a mai 
avut aşa situație. După a discutat cu Ali care i-a povestit, că a fost îngrijorat când se afla 
în maşină şi a plâns. După ce a blocat ușile, a pornit maşină, a făcut manevra cu spatele 
apoi a plecat cu viteză în direcția bisericii. Ei nu au ştiut unde îi ducea, nu ştia că îi duce 
la părinți. El a telefonat polițistului de sector, nu ține minte familia, dar se numeşte Igor şi 
este polițist de sector în s. *****. I-a comunicat despre cele întâmplate. L-a aşteptat, 
dânsul a venit l-a rugat să-l urmeze, a înscris în proces verbal totul. L-a întrebat numele şi 
familia şi ce s-a întâmplat. Ali este colegul lui de clasă. Cu Nichita sunt de la grădiniță, 
iar Ali a venit în clasa a 7-8 cu ei. Maşa este colega lui de clasă. De la început nu a 
cunoscut din ce cauza s-a produs incidentul, apoi i-au povestit, Nichita a povestit precum 
că atunci când Maşa a intrat în clasă ei s-au exprimat "fu pute" din care cauză Maşa 
probabil l-a telefonat pe tatăl său și i-a povestit. A observat că Maşa în principiu nu 
comunica cu Ali. El mai mult comunica cu băieți de cât cu fete. Din partea lui Ali 
niciodată nu a fost ca dânsul să vorbească urât, este liniştit şi nici anterior nu a observat 
să-i fi spus ceva. În acea zi nu a fost careva incident între Ali şi Maşa, el nu a văzut, 
ultimii nici nu s-au certat. Nichita și Ali stau mai mult împreună aparte. Cunoaște că la 
lecția a cincea când Maşa a intrat în clasă Ali cu Nichita s-au exprimat „fu pute”. Maşa a 
crezut că cuvintele au fost spuse în adresa ei şi l-a telefonat pe tatăl său. În afară de Maşa 
a fost numai băieții Ali şi Nichita. Ultimii nu s-au certat cu Maşa, ea a luat telefonul şi l-a 
telefonat pe tatăl sau. Însuşi discuția dintre Maşa şi tatăl ei nu a auzit-o (f. d. 95);
- Declarațiile martorului minor Ghilescu Rostislav, audiat în condițiile art. 1101 
Cod de procedură penală care fiind audiat a declarat că, este născut la data de 03.11.2009. 
Locuiesc în satul ***** cu părinții și bunica. Este elev în clasa a 9 la Gimnaziul din s. 
*****. Vor discuta astăzi despre colegul Ali, despre el şi şoferul care e-a furat. Nu poate 
spune că cineva l-a impus să vină aici, polițistul de sector e-a anunțat că trebuie să vin. 
Cunoaște că trebuie să spună adevărul, poate face diferență dintre adevăr şi minciună. 
Totul s-a întâmplat în luna februarie într-o zi de joi, anul 2025, a fost lângă școală, chiar 
la ieşire din şcoala din s. *****. El cu prietenul Ali ieşeau din şcoală şi discutau. Imediat 
lângă poartă a intrat o maşină de model Passat, negru. Din automobil a ieşit un bărbat şi 
e-a băgat în maşină. El sa urcat în maşină mai repede deoarece deja îl cunoştea şi a urcat 
practic neforțat. Însă dat fiind faptul că Ali nu îl cunoştea, dânsul se opunea, ca rezultat s-
a lovit cu capul de rama automobilului primind un cucui. După care pe ei l-au dus la 
părinții lui Ali. Victor Andrusic, şoferul automobilului a vorbit cu părinții lui Ali, a 
explicat că fiul lor se comportă râu. Cînd deja şoferul a întors maşina ca să plece de 
acolo, a fost oprit de tatăl lui Ali şi a întrebat despre cucui, ca urmare a telefonat 
polițistului de sector deoarece a fost cauzate leziuni. Numerele automobilului nu le ține 
minte. La volan se afla Andrusic Victor. Îl cunoaște pe ultimul, pe motiv că anterior în 
clasa a şasea a avut un incident cu acesta. Atunci ultimul s-a oprit lângă bordură la școală 
şi i-a spus să nu o mai numesc pe fiica lui "Oleg" şi ei sau despărţit. Această observația a 
fost în adresa lui. Victor Andrusic când a oprit maşina lângă școală a coborât și pare l-a 
apucat de piept şi îl târa în maşină. El singur a urcat repede. Ali însă se opunea. Nu avea 
dorință de a urca în maşină dar înțelegea că nu are de ales la acel moment. A simțit frică 
când a văzut că a fost apucat de piept și forțat să intre în maşină. Însă înțelegând situația 
și cunoscând această persoană sa urcat singur. L-a apucat cu o mâna de piept, însă ce 
spunea nu ține minte, par spunea că „o să vă dau eu o lecţie” ceva de genul acesta, cu un 
ton agresiv. Amenințări pare nu au fost, se adresa către ei doi, către el şi Ali. Sa urcat pe 
bancheta din spate, pe mijloc. Sa aşezat pe mijloc deoarece într-o parte era Maşa şi 
rămânea încă un loc pentru Ali. Maşa Andrusic este fiica lui Victor Andrusic. Ali a 
început să opună rezistență să se apuce de automobil, Ali întâmplător s-a lovit cu fruntea 
de rama maşinii şi s-a făcut un cucui. Apoi Victor Andrusic 1-a luat pe Ali ca pe un „sac 
cu cartofi” 1-a târât în automobil. Toate acțiunile le făcea Victor Andrusic. La apucat de 
haina din spate şi l-a împins in maşină. Ali opunea rezistență. Să fi plâns Ali el nu a 
observat, până la urmă el s-a aşezat. Nu poate să amintească ce cuvinte spunea Victor 
Andrusic. Pare erau nişte cuvinte jignitoare, însă erau necenzurate dar pre nu ține minte. 
Apoi ieşind cu maşina de pe teritoriul şcolii sau dus la părinții lui Ali. Ei nu ştiau unde 
merge. El sa gândeam că vor merge undeva în altă parte atunci aş fi opus rezistență, însă 
când îi s-a spus că merge la părinții lui Ali el sa liniştit. Era la o distanță de aproximativ 
500 m. de la școală când a spus unde mergem. De la școală la primărie apoi este un drum 
drept, iată undeva acolo a spus unde merg. Toate s-au întâmplat ca urmare că ei o numeau 
şi o ignorau pe Maşa. O numeau pe Maşa Andrusic "вонючка", in glumă, însă elevii din 
clasele întâi pot spune şi mai multe. A ajuns la ograda tatălui lui Ali. Din maşină a 
coborât Victor Andrusic și a spus lui Ali să coboare. Apoi Victor Andrusic cu tatăl lui Ali 
au început a discuta despre comportamentul lui Ali şi altele. După discuție Victor 
Andrusic a urcat în maşină şi a pornit, însă în acel timp tatăl lui Ali a observat la fiul său 
un cucui și a stopat automobilul, lată atunci a început tot conflictul. Tatăl lui Ali a spus că 
Ali este fiul lui şi el cunoaşte cum se comportă ultimul însă dânsul are leziuni în urma 
cum a fost urcat în maşină şi urmează să se adreseze la poliție. Inițial Victor Andrusic 
vorbea cu tata lui Ali din automobil apoi a ieşit. Când a ieşit el nu a auzit ce discutau. 
Când a revenit în automobil a permis să iese și să plece. Tatăl lui Ali a cerut să coboare şi 
el din maşină şi a întrebat dacă nu are careva leziuni şi cum a fost urcat în maşină Ali. El 
a povestit totul şi mai departe aşteptau polițistul de sector. A mai povestit despre cele 
întâmplate părinților și unor cunoscuți, căror le-a spus să nu spună la nimeni. La moment 
când amintește are careva senzație de frică. Maşa Andrusic în automobil nu a vorbit 
nimic cu el, însă când era lângă curtea lui Ali, Mașa a spus că ei vor plânge și vor teme. 
Ali este prietenul lui cel mai bun. La şcoală învăţă într-o clasă. Maşa Andrusic, fiica lui 
Victor Andrusic, ea la fel este colega lor de clasă. Htema Pavel tot este colegul lor de 
clasă. Sunt în relații normale. Au început a comunica cu el mai mult acum, în clasele 
primare el era altfel. În timp când se afla în automobil l-a văzut pe Htema Pavel cu alți 
colegi, care s-au oprit uitându-se înspre ei. Crede că ei au văzut incidentul din start, de la 
început cum Victor Andrusic a intrat în curte şi a parcat automobilul. Când sa pornit de la 
școală a vorbit cu Victor Andrusic, spunea că le va învăța și le mai obijduia, dar nu cu 
cuvinte necenzurate. Tonalitatea vocii a lui Victor Andrusic era agresivă. Maxim ce a 
auzit că a spus „o să vă dau eu o lecţie” Nu ține minte dacă careva din ei l-a fi rugat pe 
Victor Andrusic să se oprească, s-au să se cobore, posibil l-a rugat Ali dar nu poate spună 
cu precizie. El personal nu l-a rugat acest lucru. Evident că vroiau să coboare, însă ştiau 
unde merg şi nu se opunea. Cum a spus inițial dacă nu ştia unde merg atunci opuneam 
rezistență. Eu personal a aşteptat cu ce se va termina totul. Voia să aflu mai multe detalii. 
A spus că a simțit o frică, corpul întreg tremura, dar cu mintea conştientiza totul şi căuta 
o ieşire din situație. În automobil maxim sa aflat 30 min. Sau deplasat de la școală spre 
casa lui Ali pe lângă piața din apropiere. A durat totul în jur de 15 min. În ziua respectivă, 
joi a avut lecția a şasea educația fizică, el se schimba încălțămintea lângă dulap. Acolo 
mirosea a transpirație. Ali se afla lângă el, în acel moment a trecut Maşa Andrusic care 
era parfumată cu un parfum mai puternic. Atunci mirosurile sau amestecat şi era 
imposibil de respirat. Ali s-a expus precum că miroase urât. El continua să se schimbe de 
încălțăminte iar Ali a spus „fu". Ce a făcut Maşa nu amintește, posibil a reacționat 
cumva, precis nu poate spune. La lecția de educație fizică Maşa nu a fost, la fel şi la lecția 
a 7 la fel nu era. Uneori se mai întâmpla că poate întâmplător în mulțime Ali o putea 
împinge sau să o calce pe picior şi Maşa reacționa agresiv (f. d.  114);
- Raport privind circumstanțele comiterii infracțiunii înregistrat în R1 a IP 
Glodeni din 17.02.2025 pe faptul că la data de 06.02.2025, Andrusic Victor, aflându-se 
lângă Gimnaziul s. *****, r-nul Glodeni, forțat l-a urcat pe minorul Ali Rashdan în 
automobil, iar în momentul când îl urca forțat în automobil l-a lovit cu capul de 
automobil (f. d.3);
- Informația telefonică  înregistrată în Registrul  de evidență a altor 
informații referitoare la infracțiuni  a IP Glodeni sub nr. 289  din 06.02.2025, 
conform căreia la data de 06.02.2025, în jurul orelor 15:13 a parvenit informația 
telefonică de la 112, tel 078216071 de la cet. Htema Pavel, loc. satului ***** raionul 
Glodeni, care a comunicat  că Andrusic Victor a venit la școală cu mijlocul de transport 
VW Pasat cu n/î XUWm i-a urcat pe colegii săi  Ghilescu Nichita și Radan Ali de 15 ani 
în automobil și a plecat (f.d. 4);
- Informația telefonică  înregistrată în Registrul  de evidență a altor 
informații referitoare la infracțiuni  a IP Glodeni sub nr. 290  din 06.02.2025, 
conform căreia la data de 06.02.2025, în jurul orelor 15:23 a parvenit informația 
telefonică de la 112, tel 067138833 de la cet. Alarjdan Asem, loc. satului ***** raionul 
Glodeni, care a comunicat  că fiul său Ali de 14 ani, a fost agresat fizic de către părinții 
unui coleg de clasă (f.d. 4);
- Plângerea cet. Al Rasdan A Sem Ali Solomen din 07.02.2025, prin care a 
solicitat tragerea la răspundree pe Andrusic Victor care la 06.02.20205 în jurul orei 15, în 
stradă l-a îmbrîncit și la lovit la cap pe feciorul lui Ali Rashdan în timp ce la urcat în 
automobil forțat și la adus la dînsul acasă, prin ce i-a cauzat dureri fizice (f. d.6);
- Raport de constatare nr. 202538P0043 din 07.02.2025, potrivit căruia urmare  
examinării medico-legală a minorului Al Rashdan Ali, s-au depistat leziuni corporale sub 
formă de edem al țesuturilor moi și echimoză în regiunea frunții pe dreapta, care au fost 
produse prin mecanism de lovire cu un corp dur-contondent sau la lovire de astfel de 
corp, posibil în urma celor relatate de către persoana examinată, nu generează dereglarea 
sănătății mai mult de 6 zile și, în baza acestui criteriu, se califică ca vătămarea 
neînsemnată a integrității corporale sau a sănătății (f. d. 13-14);
- Proces-verbal de ridicare din 17.02.2025, acțiune procesuală, în cadrul căreia 
de la Ursu Mihail a fost ridicată o secvență video cu durata de 01.30 minute cu 
înregistrarea acțiunilor cet. Andrusic Victor în privința a doi copii, acțiuni săvârșite lângă 
poarta Gimnaziului din s. *****, r-nul Glodeni (f. d. 16);
- Proces verbal de cercetare a materialelor și a obiectelor din 19.02.2025, 
acțiune procesuală prin care s-a examinat un dispozitiv optic de stocare a informației și 
anume un disc de model „Omega” de tip DVD-R, cu memorie 4,7 GB, de culoarea alb, 
pe care este  înregistrată secvența video cu denumirea:  
VID_20250214_155633400.mp4” din data 06.02.2025 are durata de 01 minută și 30 
secunde, video se începe de la ora 14:59:25. Înregistrarea video se începe în fața 
Primăriei s. ***** r. Glodeni unde observăm la parcarea primăriei un automobil de 
model Volkswagen Pasat de culoarea neagră, acest automobil se deplasează spre trecerea 
pentru pietoni după care întră pe teritoriul I.P Gimnaziul s. ***** r. Glodeni de unde iese 
doi copii identificați ca Al Rashdan Ali și Ghilescu Nichita. Din automobil de model 
Volkswagen Pasat de la locul șoferului coboare o persoană de gen masculin identificat ca 
Andrusic Victor care vine spre minori Al Rashdan Ali și Ghilescu Nichita. Andrusic 
Victor apucă pe ambii minori de haine și duce spre automobil, ulterior Andrusic Victor 
forțat urcă minorii în automobil pe bancheta din spate, și închide ușa automobilului. După 
care Andrusic Victor urcă pe bancheta șoferului efectuează manevra de întoarcere și se 
deplasează în direcția centrului s. ***** r. Glodeni (f. d. 20);
- Raport de expertiză judiciară nr. 202527D0019 din 21.02.2025, potrivit căruia 
la examinarea medico-legală a minorului Al Rashdan Ali s-au depistat leziuni corporale 
sub formă de edem al țesuturilor moi și echimoză în regiunea frunții pe dreapta, care au 
fost produse prin mecanism de lovire cu un corp dur-contondent sau la lovire de astfel de 
corp, posibil în urma celor relatate de către persoana examinată, nu generează dereglarea 
sănătății mai mult de 6 zile și, în baza acestui criteriu, se califică ca vătămarea 
neînsemnată a integrității corporale sau a sănătății. Nu se exclude faptul că vătămările 
corporale depistate să fi apărut în urma urcării forțate într-un automobil și lovindu-se cu 
capul de o parte componentă a autovehiculului (f. d. 25-26);
- Proces-verbal de ridicare din 12.03.2025, acțiune procesuală, în cadrul căreia 
de la proprietarul Andrusic Victor, a. n. 1982, loc. s. *****, r-nul Glodeni, a fost ridicat 
automobilul de model ”Volswagen Passat”, n/î *****, de culoare neagră (f. d. 30);
- Proces verbal de examinare a obiectelor din 12.03.2025 cu planșă ilustrativă, 
acțiune procedurală prin care s-a examinat automobilul de model ”Volswagen Passat”, n/î 
*****, de culoare neagră ridicat de la proprietarul Andrusic Victor, a. n. 1982, loc. s. 
*****, r-nul Glodeni (f. d. 31-34).
Analizând probele acumulate la faza de urmărire penală și cercetate în ședința de 
judecată prin prisma prevederilor art. 101 Cod de procedură penală, în virtutea cărora, 
fiecare probă urmează să fie apreciată din punct de vedere al pertinenţei, concludenţei, 
utilităţii şi veridicităţii ei, iar toate probele în ansamblu – din punct de vedere al 
coroborării lor, instanţa, apreciindu-le conform propriei convingeri, formate în urma 
examinării lor în ansamblu, sub toate aspectele şi în mod obiectiv, călăuzindu-se de lege, 
a ajuns la concluzia că, în şedinţa de judecată cu certitudine s-a dovedit vinovăția 
inculpatului Andrusic Victor şi acţiunile acestuia corect au fost încadrate juridic în baza 
art. 164 alin. (2) lit. c) Cod penal – „răpirea unei persoane,  săvârșită cu bună știință 
asupra unui minor”.
Potrivit art. 101 alin. (1) şi (2) Cod de procedură penală, fiecare probă urmează să 
fie apreciată din punct de vedere al pertinenţei, concludenţei, utilităţii şi veridicităţii ei, 
iar toate probele în ansamblu – din punct de vedere al coroborării lor, precum și 
judecătorul apreciază probele conform propriei convingeri, formate în urma examinării 
lor în ansamblu, sub toate aspectele şi în mod obiectiv, călăuzindu-se de lege.
Potrivit art. 93 alin. (1) Cod procedură penală, probele sânt elemente de fapt 
dobândite în modul stabilit de prezentul cod, care servesc la constatarea existenței sau 
inexistenței infracțiunii, la identificarea făptuitorului, la constatarea vinovăţiei, precum 
şi la stabilirea altor împrejurări importante pentru justa soluționare a cauzei.
Conform art. 384 alin. (1) – (4) Cod de procedură penală, instanța hotărăște 
asupra învinuirii înaintate inculpatului prin adoptarea sentinței de condamnare, de 
achitare sau de încetare a procesului penal. Sentinţa se adoptă în numele legii. Sentinţa 
instanţei de judecată trebuie să fie legală, întemeiată şi motivată. Instanţa îşi întemeiază 
sentinţa numai pe probele care au fost cercetate în şedinţa de judecată.
În conformitate cu prevederile art. 389 alin. (1) şi (2) Cod de procedură penală, 
sentinţa de condamnare se adoptă numai în condiţia în care, în urma cercetării 
judecătoreşti, vinovăţia inculpatului în săvârşirea infracţiunii a fost confirmată prin 
ansamblul de probe cercetate de instanţa de judecată şi nu poate fi bazată pe 
presupuneri.
Prin urmare în privința inculpatului a fost pornită şi efectuată urmărirea penală cu 
respectarea legislației procesual-penale în vigoare. 
La fel, prin prisma art. 6 al Convenției pentru apărarea drepturilor omului și 
libertăților fundamentale, inculpatului i-a fost adusă la cunoștință atât natura și cauza 
acuzației, cât și probele pe care se fundamentează acuzația, precum și calificarea juridică 
care a fost dată faptelor săvârșite de acesta într-o manieră detaliată prin rechizitoriul 
întocmit.
 Instanța reține că, toate probele prezentate de acuzatorul de stat au fost analizate 
și examinate minuțios de către instanța de judecată, cu respectarea principiului apărării și 
contradictorialității, încât, verificând aspectul concludenţei, pertinenţei şi utilităţii 
probelor acumulate, a ajuns la concluzia că, acestea au fost obținute în mod legal, 
respectiv insuficiența probatoriului nu poate fi pusă la îndoială.
În această ordine de idei, instanța de judecată consideră că, în acțiunile lui 
Andrusic Victor, sunt întrunite pe deplin elementele constitutive ale componenței 
infracțiunii imputate acestuia.
Instanța atestă că, atât în faza de urmărire penală cât și în ședința de judecată s-a 
demonstrat cu certitudine că, Andrusic Victor, la data 06 februarie 2025 aproximativ la 
ora 15:00, după ce a fost înștiințat de către fiica sa minoră Andrusic Maria că a fost 
jignită de către colegii ei de clasă Al Rashdan Ali și Ghilescu Rostislav, cu automobilul 
său personal de model ”Volkswagen Pasat” cu numărul de înmatriculare HUW 010, s-a 
deplasat pe teritoriul Instituției Publice Gimnaziului com. ***** r. Glodeni, unde ultimii 
învață în clasa IX-a și unde observându-i pe Al Rashdan Ali și pe Ghilescu Rostislav, le-a 
solicitat acestora să urce în automobil său, la care cerințe Ghilescu Rostislav s-a urcat 
benevol deoarece îl cunoștea pe Andrusic Victor, iar Al Rashdan Ali a refuzat și a opus 
rezistența, după care Andrusic Victor, având intenția de a răpi persoana, cunoscând cu 
certitudine că Al Rashdan Ali născut la 13.09.2010 este minor, dându-și seama de 
caracterul prejudiciabil al acțiunilor sale, prevăzând in mod conștient şi dorind survenirea 
urmărilor prejudiciabile, profitând de imposibilitatea minorului de a opune rezistență, 
aplicând forța fizică exprimată prin apucarea minorului de haine și  împingere, forțat l-a 
urcat pe Al Rashdan Ali în automobilul de model ”Volkswagen Pasat” cu numărul de 
înmatriculare HUW 010, timp în care l-a lovit pe acesta cu capul de părțile componente al 
automobilului, ulterior a pornit motorul automobilului și a blocat ușile, apoi l-a 
transportat pe acesta la domiciliul părinților săi din s. ***** r. Glodeni, iar în timpul 
deplasării l-a înjurat  cu cuvinte necenzurate și l-a amenințat cu răfuială, astfel privîndu-l 
ilegal pe minorul Al Rashdan Ali de libertate și de posibilitate de a chema în ajutor pe 
cineva timp de mai multe minute, permițîndu-i să coboare din automobil  numai după ce 
a discutat cu tatăl acestuia. 
Ca urmare a acțiunilor infracționale ale lui Andrusic Victor, minorul Al Rashdan 
Ali a primit, conform raportului de expertiză judiciară 202527D0019 din 21 februarie 
2025, leziuni corporale sub formă de edem al țesuturilor moi și echimoză în regiunea 
frunții pe dreapta, care au fost produse prin mecanism de lovire cu un corp dur-
contondent sau la lovire de un astfel de  corp, posibil în urma celor relatate de către 
persoana examinată, nu generează dereglarea sănătății mai mult de 6 zile și, în baza 
acestui criteriu, se califică ca vătămarea neînsemnată a integrității corporale sau a 
sănătății. Nu se exclude faptul că vătămările corporale depistate să fi apărut în urma 
urcării forțate într-un automobil și lovindu-se cu capul de o parte componentă a 
autovehiculului.
În conformitate cu principiul caracterului personal al răspunderii penale, prevăzut 
de art. 6 Cod penal, și cu principiul individualizării pedepsei consacrat de art. 7 Cod 
penal, instanţa, la stabilirea felului şi a termenului pedepsei ce urmează a fi aplicată 
inculpatului, urmează să se conducă de prevederile art. 61 și art. 75 Cod penal, luând în 
considerare gradul şi caracterul prejudiciabil al infracţiunii săvârşite, motivul săvârșirii 
acesteia, persoana făptuitorului, circumstanţele care atenuează sau agravează răspunderea 
penală, precum şi influenţa pedepsei asupra corectării şi reeducării inculpatului.
Analizând datele privind personalitatea inculpatului Andrusic Victor, instanța 
reține că, acesta nu a fost anterior judecat (f.d. 137), iar potrivit cazierului contravențional 
a fost sancționat contravențional o singură dată (f.d. 136). Conform certificatelor din 
13.02.2025, inculpatul nu se află la evidența medicului narcolog și psihiatru (f.d. 134, 
135), iar potrivit caracteristicii eliberate de Primăria sat. *****, acesta este caracterizat 
pozitiv.
În temeiul art. 76 Cod penal, instanța constată existența circumstanței atenuante și 
anume recunoașterea vinovăției.
În conformitate cu art. 77 Cod penal, instanța reține ca circumstanțe agravante: 
săvârșirea infracțiunii cu bună-știință împotriva unui minor și săvârșirii infracțiunii în 
prezența minorilor.
Potrivit principiilor generale privind scopul și funcțiile pedepsei, prevăzute de art. 
61 Cod penal, pedeapsa reprezintă o măsură de constrângere statală aplicată în numele 
legii persoanei care a săvârșit o infracțiune, în vederea restabilirii echității sociale, 
corectării și reeducării sale, precum şi a prevenirii săvârșirii de noi infracțiuni atât de 
către inculpat, cât şi de către alte persoane. Astfel, criteriile de individualizare a 
pedepsei reprezintă elemente obligatorii de care instanța este ținută a se conduce în 
procesul stabilirii și aplicării acesteia.
Ținând cont de circumstanțele cauzei, de comportamentul inculpatului înainte și 
după comiterea faptei, precum și de faptul că acesta a recunoscut integral săvârșirea 
infracțiunii, nu are antecedente penale, este caracterizat pozitiv, are la întreținere un copil 
minor, instanța apreciază că, în privința acestuia se impune aplicarea unei pedepse cu 
închisoare, stabilită în limitele prevăzute de lege.
Infracțiunea prevăzută de art. 164 alin. (2) lit. c) Cod penal, potrivit art. 16 alin. (4) 
Cod penal, este calificată drept infracțiune gravă și se pedepsește cu pedeapsa închisorii 
de la 6 la 10 ani.
În conformitate cu art. 364¹ alin. (1) Cod de procedură penală, inculpatul a 
declarat, înainte de începerea cercetării judecătorești, prin înscris autentic, că recunoaște 
faptele indicate în rechizitoriu și solicită ca judecarea cauzei să se efectueze pe baza 
probelor administrate în faza de urmărire penală. În temeiul art. 80 1 alin. (1) Cod penal, 
această conduită procesuală determină beneficiul reducerii cu o pătrime a limitelor de 
pedeapsă prevăzute de lege.
Prin urmare, în condițiile art. 364¹ alin. (1) Cod de procedură penală coroborat cu 
art. 80 1 Cod penal, instanța recalibrează limitele pedepsei stabilite de lege, urmând a 
stabili o pedeapsă proporțională gravității faptei și persoanei inculpatului.
Având în vedere că, fapta comisă de Andrusic Victor constituie o infracțiune 
gravă, săvârșită cu intenție, iar încadrarea juridică atrage un regim de executare 
corespunzător gradului de pericol social al infracțiunii, în temeiul art. 72 alin. (3) din 
Codul penal, pedeapsa urmează a fi executată într-un penitenciar de tip semi-închis. 
Această soluție se justifică atât prin natura și modalitatea de săvârșire a 
infracțiunii, cât și prin necesitatea aplicării unui regim de detenție care să reflecte 
proporționalitatea între gravitatea faptei și scopul pedepsei, respectiv prevenția generală 
și specială.
În continuare, în temeiul art. 90 alin. (1) Cod penal, instanța examinează 
oportunitatea suspendării condiționate a executării pedepsei. Dispoziția legală permite 
suspendarea executării pedepsei închisorii stabilite pe un termen de cel mult 5 ani pentru 
infracțiunile săvârșite cu intenție, dacă circumstanțele cauzei și persoana inculpatului 
justifică concluzia că executarea efectivă a pedepsei nu este necesară. În asemenea caz, 
instanța indică în hotărâre motivele care justifică suspendarea, precum și perioada de 
probațiune.
Raportând circumstanțele personale ale inculpatului, lipsa antecedentelor penale, 
recunoașterea vinovăției, comportamentul procesual loial, situația familială, gradul 
concret de pericol social al faptei și finalitatea urmărită de lege prin instituția suspendării, 
instanța apreciază că, obiectivele pedepsei pot fi atinse fără izolarea inculpatului de 
societate, prin aplicarea unei pedepse cu închisoare, a cărei executare va fi suspendată 
condiționat, cu stabilirea unei perioade de probațiune, oferindu-i inculpatului posibilitatea 
reală de reabilitare prin comportament exemplar și muncă cinstită.
În acest sens este relevantă și jurisprudența Curții Europene a Drepturilor Omului, 
care subliniază necesitatea examinării măsurilor neprivative de libertate ca alternativă la 
detenție (Varga și alții v. Ungaria, 10 martie 2015, §104; Norbert Sikorski v. Polonia, 22 
octombrie 2009, §158), precum și interdicția aplicării automate a pedepsei închisorii fără 
analizarea oportunității altor sancțiuni (Kyprianou v. Cipru, 15 decembrie 2005, §108). 
De asemenea, CEDO statuează că aplicarea unei pedepse mai severe este justificată doar 
dacă o sancțiune mai blândă nu poate asigura atingerea scopului pedepsei.
În conformitate cu art. 90 alin. (6) Cod penal, aplicând suspendarea condiționată 
a executării pedepsei, instanța poate impune condamnatului mai multe obligațiuni. 
Prin urmare, în temeiul art. 90 alin. (6) lit. a), b) Cod penal, Andrusic Victor 
*****, este obligat să se prezinte la organul de probaţiune la datele fixate de acesta și să 
anunţe în scris, în prealabil, despre schimbarea domiciliului sau orice deplasare care 
depăşeşte 5 zile.  
La fel, potrivit Ordonanței privind aplicarea măsurii preventive din 20 martie 
2025, în privința inculpatului s-a dispus aplicarea măsurii preventive – obligarea de a nu 
părăsi țara pe un termen de 60 de zile (f.d. 158), care a expirat de drept.
Referitor la încasarea de la inculpat a cheltuielilor de judecată în folosul statului, 
solicitate de către acuzatorul de stat, pentru efectuarea raportului de expertiză judiciară 
nr. 202527D0019 din 21 februarie 2025, în sumă de 320 lei, și pentru efectuarea 
raportului de constatare nr. 202538P0043 din 07 februarie2025, în sumă de 128 lei, în 
total suma de 448, aceasta urmează a fi încasată de la inculpat, or,  în corespundere cu 
art. 229 alin. (1) Cod de procedură penală, cheltuielile judiciare sânt suportate de 
condamnat și acestea reprezintă cheltuieli suportate în cadrul urmăririi penale în vederea 
acumulării probatoriului necesar pentru demonstrarea vinovăției inculpatului.
În privința corpurilor delicte, soarta acestora urmează a fi determinată potrivit 
art.162 Cod de procedură penală și anume: 
- un dispozitiv optic de stocare a informației disc de model ”Omega” de tip DVD-
R, cu memorie de 4,7 Gb, de culoare alb, cu înregistrarea video cu denumirea: 
VID_20250214_155633400.mp4, recunoscut ca corp delict prin Ordonanța din 19 
februarie 2025 (f.d. 22), anexat la dosar, de păstrat în continuare la cauza penală pe 
întreaga durata de păstrare a acesteia;
- înregistrările audio/video a audierii realizate cu copilul Al Rashdan Ali a.n. 2010, 
la data de 04.03.2025, în spațiul amenajat în incinta Centrului regional Nord; 
înregistrările audio/video a audierii realizate cu copilul Htema Pavel  a.n. 2009, la data de 
04.03.2025, în spațiul amenajat în incinta Centrului regional Nord; înregistrările 
audio/video a audierii realizate cu copilul Ghilescu Rotislav a.n. 2009, la data de 
04.03.2025, în spațiul amenajat în incinta Centrului regional Nord, recunoscute ca corpuri 
delicte prin Ordonanța din 05 martie 2025 (f.d. 121-122), anexate la dosar, de păstrat în 
continuare la cauza penală pe întreaga durata de păstrare a acesteia;
-  automobilul de model ”Volswagen Passat”, n/î *****, de culoare neagră ridicat 
de la proprietarul Andrusic Victor, a. n. 1982, loc. s. *****, r-nul Glodeni, recunoscut ca 
corp delict prin Ordonanța din 12 martie 2025 (f.d. 35) și care prin Ordonanța din 12 
martie 2025 (f.d. 37) a fost restituit lui Andrusic Victor, de lăsat în continuare spre 
folosință și păstrare posesorului de drept.
Acțiune civilă nu a fost înaintată.
Conducându-se de prevederile art. art.384, 385, 389, 392-395, 364 1 Cod de 
procedură penală, art. 801 Cod penal, instanţa de judecată,
h o t ă r ă ș t e :
Andrusic Victor *****, născut la  *****, se recunoaște vinovat de comiterea 
infracțiunii prevăzute de art. 164 alin. (2) lit. c) Cod penal, și în baza acestei Legi, cu 
aplicarea prevederilor art. 801 Cod penal, i se stabilește o pedeapsă sub formă de 5 (cinci) 
ani închisoare. 
În temeiul art. 72 alin. (3) Cod penal, pedeapsa închisorii stabilită lui Andrusic 
Victor ***** prin prezenta sentință, urmează a fi executată în penitenciar de tip 
semiînchis.
În temeiul art. 90 alin. (1) Cod penal, executarea pedepsei stabilită lui Andrusic 
Victor *****, prin prezenta sentință, se suspendă condiționat pe o perioadă de probațiune 
de 3 (trei) ani și nu va fi executată dacă condamnatul, în perioada de probațiune, nu va 
comite o nouă infracțiune și prin purtarea exemplară, va confirma încrederea acordată.  
În temeiul art. 90 alin. (6) lit. a), b) Cod penal, Andrusic Victor *****, este 
obligat să se prezinte la organul de probaţiune la datele fixate de acesta și să anunţe în 
scris, în prealabil, despre schimbarea domiciliului sau orice deplasare care depăşeşte 5 
zile.  
A admite demersul acuzatorului de stat și se încasează în folosul statului, de la 
Andrusic Victor, cheltuielile de judecată, pentru efectuarea raportului de expertiză 
judiciară nr. 202527D0019 din 21 februarie 2025, în sumă de 320 lei, și pentru efectuarea 
raportului de constatare nr. 202538P0043 din 07 februarie2025, în sumă de 128 lei, în 
total suma de 448 (patru sute patruzeci și opt) lei. 
În privința corpurilor delicte:  
- un dispozitiv optic de stocare a informației disc de model ”Omega” de tip DVD-
R, cu memorie de 4,7 Gb, de culoare alb, cu înregistrarea video cu denumirea: 
VID_20250214_155633400.mp4, recunoscut ca corp delict prin Ordonanța din 19 
februarie 2025 (f.d. 22), anexat la dosar, de păstrat în continuare la cauza penală pe 
întreaga durata de păstrare a acesteia;
- înregistrările audio/video a audierii realizate cu copilul Al Rashdan Ali a.n. 2010, 
la data de 04.03.2025, în spațiul amenajat în incinta Centrului regional Nord; 
înregistrările audio/video a audierii realizate cu copilul Htema Pavel  a.n. 2009, la data de 
04.03.2025, în spațiul amenajat în incinta Centrului regional Nord; înregistrările 
audio/video a audierii realizate cu copilul Ghilescu Rotislav a.n. 2009, la data de 
04.03.2025, în spațiul amenajat în incinta Centrului regional Nord, recunoscute ca corpuri 
delicte prin Ordonanța din 05 martie 2025 (f.d. 121-122), anexate la dosar, de păstrat în 
continuare la cauza penală pe întreaga durata de păstrare a acesteia;
-  automobilul de model ”Volswagen Passat”, n/î *****, de culoare neagră ridicat 
de la proprietarul Andrusic Victor, a. n. 1982, loc. s. *****, r-nul Glodeni, recunoscut ca 
corp delict prin Ordonanța din 12 martie 2025 (f.d. 35), care prin Ordonanța din 12 martie 
2025 (f.d. 37) a fost restituit lui Andrusic Victor, de lăsat în continuare spre folosință și 
păstrare posesorului de drept.
Sentința poate fi atacată cu recurs la Curtea de Apel Nord în termen de 15 zile prin 
intermediul Judecătoriei Bălți, sediul Glodeni.
 Preşedintele şedinţei, 
judecător                               Andrian Gavdiuc