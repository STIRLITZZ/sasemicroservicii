Dosarul nr. 5r-4941/2025
        4-25114520-12-5r-11082025
D E C I Z I E
 în numele Legii 
11 decembrie 2025                                                                    mun. Chişinău
Judecătoria Chişinău (sediul Buiucani)   
Instanța compusă din:
Președintele ședinței, judecător                                           Tudor 
Stambol
Grefier                                                                              Cătălina Rașcovschi
În lipsa:
Contravenientului                                                                                                   Dorin 
Ursu 
Agentului constatator                                                              Ion 
Certan 
examinând în ședință judiciară publică, în limba de stat, recursul depus de Ursu 
Dorin (născut la *****, IDNP *****, domiciliat în *****) împotriva deciziei privind 
examinarea contravenției în temeiul constatării personale a agentului constatator nr. 
DCA01 550816 din 17.07.2025 prin care i-a fost aplicată sancțiunea amenzii în mărime 
de 15 unități convenționale cu aplicarea a 5 puncte de penalizare pentru comiterea 
contravenției prevăzute de art. 2411 alin. (1) Cod contravențional, -
c o n s t a t ă:
Prin decizia privind examinarea contravenției în temeiul constatării personale a 
agentului constatator DP „Centru” a INSP a IGP Certan Ion, nr. DCA01 550816 din 
17.07.2025, Ursu Dorin a fost atras la răspundere contravențională şi sancționat conform 
art. 2411 alin. (1) Cod Contravențional cu amendă în mărime de 15 unități convenționale 
cu aplicarea a 5 puncte de penalizare, pentru faptul că, la data de 17.07.2025 ora 21:48 
min., în mun. Chișinău, sectorul Buiucani, a condus automobilul de model „*****” cu n/î 
***** manifestând comportament agresiv în trafic.
La data de 04.08.2025, Ursu Dorin a depus recurs împotriva deciziei privind 
examinarea contravenției în temeiul constatării personale a agentului constatator nr. 
DCA01 550816 din 17.07.2025 prin care i-a fost aplicată sancțiunea amenzii în mărime 
de 15 unități convenționale cu aplicarea a 5 puncte de penalizare pentru comiterea 
contravenției prevăzute de art. 241 1 alin. (1) Cod contravențional, solicitând anularea 
acesteia.
În motivarea recursului a indicat că, în procesul-verbal cu privire la contravenție 
din 17.07.2025, nu este menționat locul exact al întocmirii procesului-verbal cu privire la 
contravenție, fiind menționat doar la general municipiul Chișinău, fapt ce este 
inacceptabil pentru identificarea ulterioară a locului întocmirii sau comiterii 
contravenției. La fel în cadrul aceluiași proces-verbal, o încălcarea gravă care afectează în 
mod esențial cauza este că agentul constatator a menționat că automobilul de model 
„***** E200D” încalcă regulamentul circulației rutiere și este reutilat, însă, la momentul 
comiterii pretinsei contravenții, Ursu Dorin se deplasa cu automobil de model „BMW” și 
nicidecum cu automobil „*****”. Prin urmare a fost identificat și menționat un 
automobil greșit. La fel nu sunt careva probe în vederea demonstrării vinovăției imputate.
În ședința de judecată agentul constatator Ion Certan, nu s-a prezentat, deși fiind 
legal citat, fapt confirmat prin dovada de expediere a citației prin intermediul poștei 
electronice, prin cerere scrisă a solicitat examinarea recursului în absența sa, astfel 
instanța a dispus examinarea cauzei în lipsa acestuia.
În ședința de judecată contravenientul, Ursu Dorin, nu s-a prezentat, însă prin 
cerere scrisă a solicitat examinarea recursului în absența sa, astfel instanța a dispus 
examinarea cauzei în lipsa acestuia.
Studiind materialele cauzei contravenționale, instanța de judecată concluzionează 
de a respinge recursul, din următoarele considerente.
Potrivit art. 448 alin.(1) Cod contravențional, contravenientul, victima sau 
reprezentantul acestora, procurorul, dacă este parte în cauza contravențională, în cazul 
în care nu sînt de acord cu decizia agentului constatator sau în cazul în care aceasta a 
fost emisă cu încălcarea normelor procesuale stabilite de prezentul cod, sînt în drept să 
conteste decizia emisă asupra cauzei contravenționale. Termenul de contestare a deciziei 
agentului constatator este de 15 zile de la data emiterii acesteia sau, pentru părțile care 
nu au fost prezente la ședința de examinare a cauzei contravenționale, de la data 
înmînării copiei de pe decizia respectivă în condițiile art. 4471 alin. (8).
Termenul de depunere a contestației a fost respectat, având în vedere că contestația 
a fost expediată prin intermediul Oficiului poștal la data de 31.07.2025 potrivit ștampilei 
aplicate pe plic (f. d. 8).
În ședința de judecată s-a constatat că, prin decizia privind examinarea 
contravenției în temeiul constatării personale a agentului constatator DP „Centru” a INSP 
a IGP Certan Ion, nr. DCA01 550816 din 17.07.2025, Ursu Dorin a fost atras la 
răspundere contravențională şi sancționat conform art. 2411 alin. (1) Cod Contravențional 
cu amendă în mărime de 15 unități convenționale cu aplicarea a 5 puncte de penalizare, 
pentru faptul că, la data de 17.07.2025 ora 21:48 min., în mun. Chișinău, sectorul 
Buiucani, a condus automobilul de model „*****” cu n/î ***** manifestând 
comportament agresiv în trafic.
Conform art. 7 Cod contravențional, persoana poate fi sancționată numai pentru 
contravenția în a cărei privință este dovedită vinovăția sa, cu respectarea normelor 
prezentului cod.
În conformitate cu art. 442 alin. (1) Cod contravențional, procesul-verbal cu 
privire la contravenție este un act prin care se individualizează fapta ilicită şi se 
identifică făptuitorul. Procesul-verbal se încheie de agentul constatator pe baza 
constatărilor personale şi a probelor acumulate, în prezența făptuitorului sau în absența 
lui. 
Conform art. 440 alin. (1) Cod contravențional, constatarea faptei 
contravenționale înseamnă activitatea, desfășurată de agentul constatator, de colectare 
şi de administrare a probelor privind existența contravenției, de încheiere a procesului-
verbal cu privire la contravenție, de aplicare a sancțiunii contravenționale sau de 
trimitere, a dosarului, după caz, funcționarului abilitat să examineze cauza 
contravențională, din cadrul autorității din care face parte agentul constatator, în 
instanța de judecată sau în alt organ spre soluționare.
Conform art. 425 alin. (1) Cod contravențional, probele sînt elemente de fapt, 
dobîndite în modul stabilit de prezentul cod, care servesc la constatarea existenței sau 
inexistenței contravenției, la identificarea făptuitorului, la constatarea vinovăției și la 
cunoașterea altor circumstanțe importante pentru justa soluționare a cauzei.
Conform art. 451 1 Cod contravențional, examinarea faptei contravenționale în 
baza constatărilor personale ale agentului constatator : (1) În cazul depistării unei fapte 
ce constituie contravenție, agentul constatator nu încheie proces-verbal cu privire la 
contravenție dacă sînt întrunite cumulativ următoarele condiții: a) contravenția poate fi 
constatată în temeiul constatărilor personale ale agentului constatator şi nu necesită 
acumulare de probe; b) persoana acceptă constatările agentului constatator, ca fiind 
suficiente pentru demonstrarea vinovăției, și recunoaște săvîrşirea contravenției; c) 
examinarea contravenției și aplicarea sancțiunii țin de competența agentului constatator; 
d) contravenția nu este pasibilă de sancțiunea confiscării bunurilor în conformitate cu 
art. 4397. (2) În cazul săvîrşirii contravenției de către un minor, procedura simplificată 
poate fi aplicată doar în condițiile asistării acestuia de către reprezentantul său legal. (3) 
În cazul tragerii la răspundere contravențională în condițiile alin.(1), agentul 
constatator va emite o decizie prin care va aplica o sancțiune egală cu o doime din 
minimumul sancțiunii sub formă de amendă prevăzută în partea specială a cărții întîi.
Conform art. 451 2 Cod contravențional, decizia privind examinarea contravenției 
în temeiul constatării personale a agentului constatator (1) Decizia privind examinarea 
contravenției în temeiul constatării personale a agentului constatator este un document 
executoriu, care va include: a) data (ziua, luna, anul), ora şi locul întocmirii deciziei; b) 
calitatea, numele şi prenumele agentului constatator, denumirea autorității pe care o 
reprezintă; c) numele, prenumele, domiciliul şi/sau reședința, datele din buletinul de 
identitate al agentului constator sau, după caz, din alt act care stabilește identitatea 
persoanei, iar în cazul persoanei juridice – denumirea, sediul, codul ei fiscal, datele 
persoanei fizice care o reprezintă; d) fapta contravențională, locul, timpul și 
circumstanțele cauzei care au importanță pentru stabilirea faptelor și consecințelor lor 
juridice, identitatea victimei, evaluarea eventualelor pagube cauzate de contravenție; e) 
încadrarea juridică a faptei, norma materială contravențională și indiciile calificative 
ale elementelor constitutive ale contravenției; f) aducerea la cunoștința 
contravenientului, precum și a reprezentantului legal al minorului a drepturilor și 
obligațiilor lor prevăzute la art.384 și 387 ale prezentului cod, precum și a consecințelor 
examinării contravenției în procedură simplificată; g) declarația contravenientului 
despre recunoașterea săvîrşirii contravenției și acceptarea constatărilor agentului 
constatator ca fiind suficiente pentru demonstrarea vinovăției contravenientului. (2) În 
decizia privind examinarea contravenției nu se admit rectificări, adăugiri şi alte 
modificări. În cazul necesității unor astfel de acțiuni, se emite o nouă decizie în care se 
face consemnarea respectivă. (3) În cazul în care contravenientul este un minor, se va 
consemna şi numele, prenumele, domiciliul și/sau reședința reprezentantului legal al 
acestuia. (4) În cazul în care contravenientul este asistat de un avocat, se va consemna 
identitatea acestuia. (5) Partea rezolutivă a deciziei va cuprinde: încadrarea juridică a 
faptei contravenționale, decizia agentului constatator de sancționare a contravenientului, 
contul de virament al instituției bancare la care se va transfera valoarea amenzii, calea 
de contestare. (6) Decizia se semnează de către agentul constatator şi contravenient și se 
înmînează o copie contravenientului şi victimei, dacă există. (7) În cel mult 24 de ore de 
la întocmire, decizia se înscrie în ordinea întocmirii într-un registru electronic ținut de 
Ministerul Afacerilor Interne.
În legislația Republicii Moldova, ca şi în cea a altor state europene, contravențiile 
au fost scoase de sub incidența legii penale și supuse unui regim administrativ. Din 
perspectiva capitolului IV din Cartea I al Codului contravențional, instanța de judecată 
evidențiază că sancțiunile administrative nu privesc un grup de persoane, ci se adresează 
tuturor cetățenilor în vederea realizării scopului preventiv și represiv al sancțiunii, iar 
potrivit art. 38 alin. (3) din legea citată, arestul contravențional poate fi aplicat şi în cazul 
neexecutării intenționate a unei alte sancțiuni contravenționale, ceea ce conferă faptei 
natura penală. Astfel, în materie contravențională au fost recunoscute garanțiile 
procedurale specifice în materie penală în ceea ce privește dreptul la un proces echitabil, 
printre care și prezumția de nevinovăție, prevăzută de alin. (2) al art. 6 din Convenția 
Europeană a Drepturilor Omului (Zilibergerg împotriva Moldovei (§ 35, din 01 februarie 
2005), Angel împotriva României (§ 52, din 04 octombrie 2007) sau Ozturk împotriva 
Germaniei (din 21 februarie 1994). Această împrejurare fundamentează la nivel de 
principiu că, sarcina probei în procedura contravenționala desfășurată în fața instanței de 
judecată revine în primul rând organului constatator şi, în condițiile în care acesta face 
dovada vinovăției, petentul urmează să-şi probeze nevinovăția.
Instanţa reiterează faptul că, prezumția de legalitate a procesului-verbal cu privire 
la contravenție, a fost supusă atenției Curții Europene a Drepturilor Omului (cauza 
Anghel contra României din 04 octombrie 2007), cauză în care Curtea, prin hotărârea din 
data de 4 octombrie 2007, își exprimă în mod foarte clar punctul de vedere cu privire la 
acest aspect. Curtea este de părere că, dacă scoaterea contravenției în afara legii penale nu 
ridică probleme în sine, nerespectarea garanțiilor fundamentale, printre care și prezumția 
de nevinovăție, care protejează cetățenii împotriva unor posibile abuzuri din partea 
autorităților, reprezintă un aspect ce trebuie examinat în temeiul articolului 6 din 
convenție. Reiterînd importanța, în cadrul unei proceduri ce poate fi calificată drept 
„penală”, a unei astfel de garanții, destinată să restabilească echilibrul dintre presupușii 
autori ai faptelor ilegale și autoritățile chemate să îi urmărească şi pedepsească, Curtea 
consideră că asemenea cazuri urmează a fi judecate echitabil, după cum prevede art. 6 din 
CEDO.
În asemenea situație, întru respectarea garanțiilor sus indicate, instanța de judecată 
va verifica legalitatea şi temeinicia deciziei privind examinarea contravenției în temeiul 
constatării personale a agentului constatator nr. DCA01 550816 din 17.07.2025, 
întocmită în privința lui Ursu Dorin.
Instanța reține că, la art. 451 1 alin. (1) Cod Contravențional, legiuitorul a prevăzut 
expres şi exhaustiv temeiurile de examinare a faptei contravenționale în baza 
constatărilor personale ale agentului constatator.
Instanța consideră oportun de a preciza că, decizia contestată a fost întocmită și 
perfectată în prezența făptuitorului, fiindu-i aduse la cunoștință drepturile și obligațiile lui 
prevăzute de art. 34, 378, 383, 384, 387 și 451 3 din Codul contravențional, precum și 
decizia aplicată în privința sa, fapt confirmat prin semnătura acestuia în toate rubricile 
corespunzătoare din decizia privind examinarea contravenției în temeiul constatării 
personale a agentului constatator. De asemene contravenientul Ursu Dorin nu a indicat 
careva obiecții. Sancțiunea aplicată este egală cu o doime din minimumul sancțiunii sub 
formă de amendă prevăzută de art. 2411 alin. (1) Cod contravențional.
Potrivit pct. 3 din Regulamentul Circulației Rutiere participanţii la trafic sînt 
obligaţi să respecte regulile de circulaţie, semnificaţia mijloacelor de semnalizare 
rutieră, semnalele şi indicaţiile agentului de circulaţie, condiţiile tehnice ale prezentului 
Regulament şi prin acţiunile lor să nu cauzeze prejudicii altor participanţi la trafic, să 
nu-i expună pericolului, precum şi să nu creeze neîntemeiat obstacole circulaţiei care ar 
depăşi pe acele care sînt provocate de circumstanţe iminente.
În contextul circumstanțelor arătate, instanța reține că prezumția de legalitate și 
temeinicie de care se bucură decizia de constatare a contravenției, ca și act autentic nu a 
fost răsturnată de către făptuitor, deși i s-a creat cadrul necesar și suficient în acest sens.
Astfel, instanța de judecată, coroborând probele cercetate cu prevederile legale 
citate, concluzionează că Ursu Dorin este culpabil de comiterea contravenției prevăzute 
de art. 2411 alin. (1) Cod contravențional.
Instanța relevă că, agentul constatator la examinarea cauzei a calificat 
împrejurările cauzei obiectiv și a adoptat decizia de sancționare a lui Ursu Dorin în baza 
unor probe pertinente și concludente, cauza a fost examinată complet, fiind stabilit cert 
faptul că în acțiunile lui Ursu Dorin sunt prezente elementele contravenției prevăzute de 
art. 2411 alin. (1) Cod contravențional.
Totodată, instanța de judecată menționează că potrivit jurisprudenței CEDO în 
cauza Maslova şi Nalbandov contra Rusiei, Curtea a reiterat importanța soluționării unei 
cauze în fond, astfel ca instanța națională să se expună asupra vinovăției sau nevinovăției 
persoanei acuzate de comiterea unui delict, în vederea stabilirii adevărului obiectiv, 
restabilirii ordinii de drept, ocrotirii şi asigurării drepturilor nu numai a acuzatului, dar şi 
a victimelor infracțiunii. În termeni clari CEDO a reiterat că nu pot fi puse la baza unei 
hotărâri de condamnare – exclusiv probele obținute cu încălcarea art. 2 CEDO, adică prin 
aplicarea torturii. În restul cazurilor, instanțele urmează să dea apreciere probelor 
obținute cu încălcări procedurale, fiind posibilă ușurarea pedepsei ca recompensă pentru 
drepturile încălcate (cum este art. 385 alin. (4) din Codul de Procedură Penală).
Astfel, CEDO în jurisprudența sa a reiterat că formalitățile procedurale nu trebuie 
să predomine asupra fondului cauzei/adevărului obiectiv.
Conform art. 251 Cod procedură penală, „(1) Încălcarea prevederilor legale care 
reglementează desfăşurarea procesului penal atrage nulitatea actului procedural numai 
în cazul în care s-a comis o încălcare a normelor procesuale penale ce nu poate fi 
înlăturată decât prin anularea acelui act, fie au fost afectate caracterul echitabil al 
procesului penal sau drepturile părţilor. (2) Actele îndeplinite ulterior actului care a fost 
declarat nul sunt la rândul lor lovite de nulitate atunci când există o legătură directă 
între acestea şi actul declarat nul. (3) În cazul în care constată nulitatea unui act, 
organul de urmărire penală, procurorul sau instanţa de judecată dispune, atunci când 
este necesar şi dacă este posibil, refacerea acelui act cu respectarea dispoziţiilor legale.”
Spre deosebire de reglementările din Codul contravențional, în Codul de procedură 
penală legislatorul a decis să diferențieze nulitatea absolută de cea relativă. Astfel, 
potrivit articolului 251 din Codul de procedură penală, se sancționează cu nulitate 
absolută actul procedural încheiat cu încălcarea prevederilor legale referitoare la 
competența rationae materie sau ratione personae, la sesizarea instanței, la compunerea 
acesteia şi la publicitatea ședinței de judecată, la participarea părților în cazurile 
obligatorii, la prezența interpretului ori a traducătorului, dacă sunt obligatorii potrivit 
legii. În toate celelalte cazuri de încălcare a normelor procesuale penale, nulitatea actului 
procedural poate fi invocată numai în cazul în care s-a comis o încălcare ce nu poate fi 
înlăturată decât prin anularea acelui act.
Astfel, scopul de bază a oricărui proces judiciar este aflarea adevărului şi justa 
soluționare a cauzei, iar încălcarea prevederilor procedurale în procesul de acumulare a 
probelor poate servi temei pentru ușurarea pedepsei.
Instanța de judecată reține că prin Hotărârea Nr. 32 din 29 noiembrie 2018 Curtea 
Constituțională a reținut în jurisprudența sa că sistemul de sancționare al statului trebuie 
să funcționeze de o asemenea manieră încât cei vulnerabili, să fie convinși că sistemul 
judiciar va reacționa împotriva ilegalităților comise față de ei și nu le va tolera sau nu îi 
va lăsa pe făptuitori nepedepsiți. Dacă nu s-ar putea stabili o pedeapsă din cauza 
reglementării deficitare a legii, scopul legii contravenționale nu ar fi atins, fapt care ar 
alimenta scepticismul public la adresa sistemului judiciar (HCC nr. 28 din 22 noiembrie 
2018, § 65). În concluzie, Curtea observă că articolul 445 și textul „și 445” din articolul 
461 din Codul contravențional împiedică autoritățile să-și respecte obligațiile procedurale 
pozitive și sunt contrare articolelor 24 și 28 din Constituție. Astfel, constatarea 
neconstituționalității prevederilor contestate nu împiedică Parlamentul să diferențieze 
cazurile de nulitate absolută și de nulitate relativă a procesului-verbal cu privire la 
contravenție. Totuși, până la introducerea acestor amendamente legislative, judecătorii 
trebuie să aplice prevederile din Codul de procedură penală și să constate, în fiecare caz 
particular, dacă lipsa unei mențiuni în procesul-verbal nu poate fi înlăturată decât prin 
anularea procesului-verbal de constatare a contravenției sau dacă aceasta poate fi 
acoperită (confirmată) de către instanța de judecată.
Astfel, conducându-se de propria convingere formată în urma cercetării tuturor 
probelor administrate în raport cu circumstanțele constatate ale cauzei și călăuzindu-se de 
lege, instanța ajunge la concluzia de a respinge recursul ca neîntemeiat, așa cum în 
acțiunile contravenientului există fapta prevăzută de art. 241 1 alin. (1) Cod 
contravențional, sancțiunea aplicată contravenientului de agentul constatator fiind în 
corespundere cu cerințele legale.
În conformitate cu art. 395 alin. (1) pct. 2), (1 1); 451 1-4514; 465-474 Cod 
contravențional, instanța de judecată, -
D E C I D E:
Recursul înaintat de Ursu Dorin (născut la *****, IDNP *****, domiciliat în 
*****) împotriva deciziei privind examinarea contravenției în temeiul constatării 
personale a agentului constatator nr. DCA01 550816 din 17.07.2025 prin care i-a fost 
aplicată sancțiunea amenzii în mărime de 15 unități convenționale cu aplicarea a 5 puncte 
de penalizare pentru comiterea contravenției prevăzute de art. 241 1 alin. (1) Cod 
contravențional, - se respinge ca neîntemeiat.
Decizia este irevocabilă.
Preşedintele şedinţei,
judecător                                                       /semnătura/                            Tudor 
Stambol