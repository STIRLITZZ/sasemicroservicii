Dosarul nr. 5r-1506/2025
Nr. PIGD 4-25116697-09-5r-14082025
H O T Ă R Î R E
În numele Legii
12 decembrie 2025                                                           mun. 
Bălţi
Judecătoria Bălți (sediul central) 
Instanța de judecată în componență:
Președintele ședinței, judecător                     Igor 
Mozgovoi 
Grefier                                                                                                 Constanța Rusu
Cu participarea:
Reprezentantului agentului constatator                     Eduard 
Pantilei
Avocatului             Iulian 
Pascari
În absența:
Contestatarei                          Maria Bondarenco 
examinând în ședință judiciară publică contestația depusă de Bondarenco Maria  
împotriva procesului-verbal cu privire la contravenție seria/nr. ***** din 01.08.2025 și 
decizia din aceeași dată a reprezentantului agentului constatator din cadrul Inspectoratului 
de Poliție Bălți, Țurcan Victor, întocmite în privința lui Bondarenco Maria în baza art. 
471 alin. (1) Cod contravențional.
Termenul de examinare a cauzei: 15.08.2025-12.12.2025.
Procedura de citare legal executată.
În baza materialelor din dosar şi a probelor administrate în şedinţă, instanţa de 
judecată
C O N S T A T Ă:
1.La 01.08.2025 de către reprezentantul agentului constatator din cadrul 
Inspectoratului de Poliție Bălți, Țurcan Victor, a fost întocmit procesul-verbal cu privire 
la contravenție seria/nr. ***** în baza art. 471 alin. (1) Cod contravențional, pentru faptul 
că, Bondarenco Maria, în perioada lunilor iulie-octombrie 2024, aflîndu-se în mun. 
Bălți, a acceptat și a instalat aplicației PSB Bank în telefonul mobil cu scopul de a primi 
surse financiare pentru a susține un anumit candidat la alegerile prezidențiale din 2024.
2.Prin decizia agentului constatator din cadrul Inspectoratului de Poliție Bălți,  
Țurcan Victor adoptată la 01.08.2025, Bondarenco Maria a fost sancționată pentru 
săvârșirea faptei contravenționale prevăzute de art. 47 1 alin. (1) Cod contravențional, cu 
aplicarea amenzii în mărime de 750 unități convenționale, în sumă de 37 500 lei. 
3.La 11.08.2025, Bondarenco Maria a contestat procesul-verbal și decizia 
reprezentantului agentului constatator din cadrul Inspectoratului de Poliție Bălți adoptate 
la 01.08.2025.
4.În motivarea contestației Bondarenco Maria a menționat că, a fost 
sancționată potrivit deciziei agentului constatator pentru o faptă care nu a fost constatată 
și pe care nu a comis-o. Temei de încetare a procesului contravențional constituie 
inexistența faptului contravenției, potrivit lit. a) alin. (1) art. 441 Cod contravențional. 
Agentul constatator, potrivit dispozițiilor legale, era obligat să desfășoare toate acțiunile 
pentru constatarea faptei contravenționale, întocmind în acest sens un proces verbal cu 
privire la contravenție, în care trebuia să individualizeze inclusiv fapta și pedeapsa, s-a 
limitat doar la emiterea deciziei asupra cauzei contravenționale. La fel menționează că, 
este dificil de stabilit care a fost materialul probator pe care l-a utilizat agentul constatator 
la formularea concluziilor cu privire la faptele indicate în procesul verbal contravențional. 
Nu este nici o mențiune a procesului-verbal din 01.08.2025 cu privire la utilizarea 
mijloacelor tehnice, corpuri delicte, anexe, ceea de denotă faptul încălcării Codului 
Contravențional.
Prin lipsa indicării concrete a faptei contravenționale în baza căruia a fost 
sancționată petenta, s-a adus atingere principiului individualizării sancțiunii prevăzută de 
art. 41 Cod contravențional, or agentul constatator la caz nu a descris prin ce s-a 
manifestat pretinsa faptă contravențională pentru care a fost sancționată contravenienta, 
adică ce fel de acțiuni efectuate de către Bondarenco Maria pe care agentul constatator 
le-a atribuit drept corupere electorală pasivă, întrucît acestea nu pot fi deduse din actul de 
constatare și sancționare a lui Bondarenco Maria în baza art. 47 1 alin. (1) Cod 
Contravențional.
Care sînt motivele pe care le-a pus la baza învinuiri lui Bondarenco Maria de către 
agentul constator - nu s-a indicat.
În speță, cerința este imperativă, pentru că rațiunea instituirii ei a fost aceea de a-i 
permite instanței cercetarea legalității actului constatator prin stabilirea faptelor materiale, 
verificarea încadrării juridice pe care acestea au primit-o și justețea sancțiunii aplicate, 
însă prezentarea generală și lipsită de conținut a faptei, echivalează cu lipsa acesteia și 
atrage nulitatea procesului-verbal.
Astfel, procesul-verbal cu privire la contravenție nu conține informații despre 
acțiuni din cele enumerate la art. 47 1 Cod contravențional, care au fost încălcate de către 
Bondarenco Maria, adică forma concretă de exprimare a pretinsei conduite, altfel spus, 
agentul constatator a omis să indice în procesul-verbal cu privire la contravenție fapta 
contravențională exactă a acțiunilor pretinse a fi ilegale din partea lui Bondarenco 
Maria. 
În opinia petentei agentul contatator totuși nu a constatat fapta, nu a descris fapta, 
nu a indicat care anume acțiuni ale contravenientei constituie componență de 
contravenție, astfel încâlcind dispozițiile art. 443 Cod contravențional privitoare la 
mențiunile obligatorii legate de, „fapta săvârșită”, din care motiv, considră că, instanța de 
judecată urmează să aplice față de procesul-verbal cu privire la contravenție - să fie lovit 
de nulitatea absolută, respectiv la acest capitol precizează că, în procesul-verbal contestat 
s-a descris în mod generic fapta contravențională, iar în lipsa unor probe care să 
demonstreze potrivit principiului dincolo de orice dubiu rezonabil, persistența la speță a 
faptei contravenționale și a comiterii ei de către acuzatul contravențional, prezumția de 
nevinovăție nu a fost răsturnată, ajunge la concluzia că procesul contravențional urmează 
a fi încetat, în legătură cu nulitatea acestuia și nestabilirea deciziei de sancționare din 
motiv că nu este întrunită fapta contravenției stabilită la art. 47 1 alin. (1) Cod 
contravențional.
Deasemenea menționează că, este vorbitoare de limba rusă si limba de stat nu o 
cunoaște.   
5.Contestatara Bondarenco Maria, fiind citată despre data, locul şi ora 
examinării cauzei, prin intermediul oficiului poștal, precum şi prin informaţia plasată pe 
site-ul oficial al Judecătoriei Bălți, în şedinţa de judecată nu s-a prezentat, nu a solicitat 
amînarea examinării cauzei, fiind reprezentat de către un apărător ales, iar instanța ținînd 
cont de opinia părților, de prevederile art. 455 alin. (3) Cod contravențional și termenul 
rezonabil de examinare a acestor categorii de cauze a dispus continuarea examinări 
cauzei în absența petentei.
6.În şedinţa de judecată reprezentantul agentului constatator din cadrul 
Inspectoratului de Poliție Bălți, Pantilei Eduard a solicitat respingerea contestației ca fiind 
neîntemeiată, solicitînd menținerea în vigoare a actelor contestate.
7.Apărătorul în atenția autorului contestației a solictat admiterea contestației 
și anularea procesului contravențional dat fiind că lipsește faptul contravenției, mai mult, 
apărătorul a specificat că la momentul întocmirii procesului verbal clientei sale nu i-a fost 
acordat interpret, iar acest material este un raport de analiză și nicidecum o probă. Nu 
sunt probe ce confirmă primirea banilor. Nu a fost examinat telefonul. Totodată a depus 
în scris poziția prin opinie scrisă referitor la temeinicia contestației, pe care o susține pe 
motivele de fapt și de drept indicate.
8.În cadrul ședinței de judecată a fost cercetat în original procesul-verbal cu 
privire la contravenție seria/nr. ***** din 01.08.2025 și decizia de sancționare din 
01.08.2025, întocmite în privința lui Bondarenco Maria în baza art. 47 1 alin. (1) Cod 
contravențional.
9.Examinînd contestaţia înaintată în raport cu materialele cauzei, instanţa de 
judecată a ajuns la următoarele concluzii. 
10.În sensul art. 395 alin. (1) pct. 2) și (1 1) Cod contravenţional, instanţa 
judecă contestaţiile împotriva deciziilor autorităţilor competente să soluţioneze cauzele 
contravenţionale, procurorului. 
Contestaţia împotriva deciziei în cauza contravenţională se examinează de către 
instanţa de judecată în a cărei rază teritorială activează autoritatea competentă sau 
procurorul care a emis decizia, ori de către instanţa de la locul unde îşi are sediul 
autoritatea competentă, pentru cazurile prevăzute la art. 394 alin. (11).
11.Conform materialelor dosarului la 01.08.2025 de către reprezentantul 
agentului constatator din cadrul Inspectoratului de Poliție Bălți, Țurcan Victor, a fost 
întocmit procesul-verbal cu privire la contravenție seria/nr. ***** în baza art. 471 alin. 
(1) Cod contravențional, pentru faptul că, Bondarenco Maria, în perioada lunilor iulie-
octombrie 2024, aflîndu-se în mun. Bălți, a acceptat și a instalat aplicației PSB Bank în 
telefonul mobil cu scopul de a primi surse financiare pentru a susține un anumit candidat 
la alegerile prezidențiale din 2024.
2. Prin decizia agentului constatator din cadrul Inspectoratului de Poliție Bălți,  
Țurcan Victor adoptată la 01.08.2025, Bondarenco Maria a fost sancționată pentru 
săvârșirea faptei contravenționale prevăzute de art. 471 alin. (1) Cod contravențional, cu 
aplicarea amenzii în mărime de 750 unități convenționale, în sumă de 37 500 lei.
Contestatara, nefiind de acord cu procesul-verbal și decizia sus indicate, le-a 
contestat.
12.Potrivit art. 448 alin. (1) Cod contravenţional, contravenientul, victima sau 
reprezentantul acestora, procurorul, dacă este parte în cauza contravenţională, în cazul 
în care nu sînt de acord cu decizia agentului constatator sau în cazul în care aceasta a 
fost emisă cu încălcarea normelor procesuale stabilite de prezentul cod, sînt în drept să 
conteste decizia emisă asupra cauzei contravenţionale. Termenul de contestare a 
deciziei agentului constatator este de 15 zile de la data emiterii acesteia sau, pentru 
părţile care nu au fost prezente la şedinţa de examinare a cauzei contravenţionale, de la 
data înmînării copiei de pe decizia respectivă în condiţiile art.4471 alin.(8).
La 11.08.2025 Bondarenco Maria  a depus contestaţie împotriva procesului-verbal 
și deciziei suscitate, întocmite în privința sa în baza art. 471 alin. (1) Cod contravențional.
În acest sens, studiind procesul-verbal și decizia contestate instanța reține că, 
acestea au fost întocmite la 01.08.2025 în prezența persoanei.
Cu toate acestea, instanţa de judecată consideră că contestaţia este depusă în 
termenul prevăzut de art. 448 alin. (1) Cod contravenţional.
13.În conformitate cu art. 8 alin. (2) Cod contravențional, este supusă 
răspunderii contravenţionale numai persoana care a săvârșit cu intenţie sau din 
imprudenţă o faptă prevăzută de legea contravenţională. 
În sensul art. 440 alin. (1) Cod contravențional, constatarea faptei contravenţionale 
înseamnă activitatea, desfăşurată de agentul constatator, de colectare şi de administrare 
a probelor privind existenţa contravenţiei, deciziei privind examinarea contravenţiei în 
temeiul constatării agentului constatator sau procesului-verbal cu privire la 
contravenţie, de aplicare a sancţiunii contravenţionale sau de trimitere, a dosarului, 
după caz, funcționarului abilitat să examineze cauza contravențională, din cadrul 
autorității din care face parte agentul constatator, în instanţa de judecată sau în alt 
organ spre soluţionare. 
În conformitate cu art. 442 alin. (1) Cod contravențional, procesul-verbal cu privire 
la contravenţie este un act prin care se individualizează fapta ilicită şi se identifică 
făptuitorul. 
Procesul-verbal se încheie de agentul constatator pe baza constatărilor personale 
şi a probelor acumulate, în prezenţa făptuitorului sau în absenţa lui. 
14.La caz, în sarcina lui Bondarenco Maria s-a constatat că, în perioada 
lunilor iulie-octombrie 2024, aflîndu-se în mun. Bălți, a acceptat și a instalat aplicației 
PSB Bank în telefonul mobil cu scopul de a primi surse financiare pentru a susține un 
anumit candidat la alegerile prezidențiale din 2024.
Sub aspectul legalităţii procesului-verbal cu privire la contravenție, instanţa de 
judecată denotă că, motivele de nulitate absolută a actului atacat pot fi invocate atât de 
părţi, cât şi din oficiu de către instanţă întru asigurarea respectării principiului 
legalităţii şi dreptăţii, consacrate expres în art. 5 şi 7 din Codul contravenţional. 
Legea contravenţională prevede redactarea procesului-verbal cu privire la 
contravenţie într-o anumită forma „ad validitatem”, cu respectarea tuturor prescripţiilor 
legale de fond şi de formă, pentru încheierea sa valabilă, în scopul producerii efectelor 
juridice, pentru care a fost întocmit. 
În acest context, respectarea exigențelor legale prevăzute la art. 443 Cod 
contravenţional sunt impuse agentului constatator la întocmirea procesului-verbal cu 
privire la contravenţie prin prisma art. 445 alin. (1) Cod contravenţional. 
În această ordine de idei, din punct de vedere al legalităţii procesului-verbal cu 
privire la contravenție, instanţa constată că acesta a fost încheiat cu respectarea 
dispoziţiilor legale incidente şi cuprinde toate menţiunile obligatorii prevăzute de art. 
443 Cod contravenţional, neexistând cazuri de nulitate absolută ce ar putea fi invocate 
din oficiu. 
În consecinţă, instanţa constată că forţa probantă a actului atacat nu a fost 
înlăturată, el bucurându-se în continuare de prezumţia de legalitate şi temeinicie 
instituită de lege în favoarea sa. 
Sub aspectul temeiniciei procesului-verbal cu privire la contravenție, instanţa 
evidenţiază că forţa probantă a proceselor-verbale este lăsată la latitudinea fiecărui 
sistem de drept, putându-se reglementa importanţa fiecărui mijloc de probă, însă 
instanţa are obligaţia de a respecta caracterul echitabil al procedurii în ansamblu atunci 
când administrează şi apreciază probatoriul (cauza Bosoni v. Franţa, hotărârea din 7 
septembrie 1999). 
În raport cu cele enunţate, art. 425 alin. (2) Cod contravenţional cuprinde dispoziţii 
exprese cu privire la forţa probantă a procesului-verbal cu privire la contravenţie, fiind 
reglementat că, în calitate de probe se admit elementele de fapt constatate prin 
intermediul următoarelor mijloace: procesul-verbal cu privire la contravenţie. 
La fel, instanţa reţine că, legislatorul în art. 442 alin. (1) Cod contravenţional, a 
definit procesul-verbal cu privire la contravenţie, ca fiind un act prin care se 
individualizează fapta ilicită şi se identifică făptuitorul.
Subsecvent, a fost legiferat şi faptul că, procesul-verbal se încheie de agentul 
constatator pe baza constatărilor personale şi a probelor acumulate, în prezenţa 
făptuitorului sau în absenţa lui. 
În această ordine de idei şi din interpretarea art. 425 alin. (2) şi art. 442 alin. (1)  
Cod contravenţional, rezultă că procesul-verbal cu privire la contravenție seria/nr. ***** 
din 01.08.2025 face dovada cu privire la încadrarea în drept şi situaţia faptică stabilită de 
reprezentantul agentului constatator, urmând a fi examinat în raport cu actele existente la 
dosar. 
Acțiunile lui Bondarenco Maria, corect au fost încadrate în conformitate cu art. 
471alin. (1) Cod contravențional, respectiv, cu privire la starea de fapt fixată de 
reprezentantul agentului constatator în procesul-verbal cu privire la contravenţie şi în 
corespundere cu art. 425 alin. (2), (3), (4), (5) Cod contravenţional, instanţa de judecată 
reţine că aceasta a fost confirmată prin probe pertinente, concludente şi utile cazului 
contravenţional: 
-copia ordonanței procurorului din 22.10.2024 prin care s-au dispus efectuarea 
măsurii speciale de investigație colectarea de informație de la furnizorii de servicii de 
comunicații electronice privind aplicația mobilă cu identificatorul „PSB” ce aparține  
BC „Promsveazibank” din Federația Rusă și copia ordonanței procurorului din 
19.11.2024 prin care s-au dispus efectuarea măsurii speciale de investigație identificarea 
abonatului sau utilizatorului unei rețele de comunicații electronice;
-copia încheierii Judecătoriei Chișinău (sediul Ciocana) din 22.10.2024, prin care 
a fost admis demersul procurorului și a fost autorizată măsura specială de investigație: 
colectarea de informație de la furnizorii de servicii de comunicații electronice privind 
aplicația mobilă cu identificatorul „PSB” ce aparține BC „Promsveazibank” din 
Federația Rusă pentru perioada de timp 01.01.2024-22.10.2024; 
-copia proceselor-verbale privind consemnarea măsurii speciale de investigație din 
06.11.2024 și din 09.12.2024; 
-copia ordonanței privind aprecierea pertinenței rezultatelor măsurii speciale de 
investigați din 08.11.2024 și 11.12.2024 prin care s-a dispus constatarea respectării 
condițiilor și temeiurile legale prevăzute de Codul de procedură penală la efectuarea 
măsurilor speciale de investigație și apreciate ca fiind pertinente rezultatele acestora; 
-copia încheierilor și mandatelor Judecătoriei Chișinău (sediul Ciocana) din 
01.04.2025 prin care a fost admis demerul procurorului și a fost autorizată folosirea 
datelor obținute în urma efectuării măsurilor speciale de investigație, din cauza penală 
***** în cauza contravențională RAP01 433516; 
-copia raportului de analiză informațional criminală efectuat în temeiul cauzei 
penale nr. *****, conform elementelor constitutive ale infracțiunii prevăzute de art. 181 3 
și art. 243 alin. (3) lit. a), b) Cod penal; 
-raportul șefului SSP a IP Bălți comisar principal Vadim Budarețchi din 09.04.2025 
prin care a fost informat șeful IP Bălți Ion Volontir despre parvenirea în cadrul 
Secretariatului de poliție Bălți a solicitării INSP prin care se comunică despre inițierea 
în baza art. 374 alin. (2 1) Cod contravențional a procesului contravențional nr. RAP 
01433516 cu privire la acțiunile unor persoane implicate în faptele sancționate de art. 
471 alin. (1) Cod contravențional, în acest sens solicitînd în baza art. 393 alin. (2) Cod 
contravențional înregistrarea raportului în Regsitrul de evidență a altor infomații 
referitoare la infracțiuni al IP Bălți; 
- procesul-verbal privind examinarea comunicațiilor electronice din 01.08.2025;
- extras din fișierele prezentate la raportul de analiză informațional criminală cu 
identificarea numărului cartelei SIM;    
-procesul-verbal cu privire la contravenție seria/nr. ***** din 01.08.2025.
 Deasemenea, instanţa apreciază că, în măsura în care procesul-verbal cu privire la 
contravenţie nu este afectat de vicii de legalitate, valoarea sa probatorie nu trebuie 
exclusă. 
Mai mult, la examinarea cauzei, contestatara nu a prezentat careva probe în favoarea 
sa, iar instanţa nu a stabilit că datele înserate de agentul constatator în actul atacat au fost 
obţinute prin acţiuni ilegale enumerate expres în art. 425 alin. (6)                    Cod 
contravenţional. 
În această ordine de idei, reprezentantul agentului constatator a făcut dovadă stării 
de fapt prin înscrisurile depuse la dosar, apreciate de instanţa de judecată, iar instanţa 
reţine că încheierea procesului-verbal cu privire la contravenţie este temeinică în sensul 
descris supra.
15. În continuare, se subliniază faptul că, potrivit pct. 310 din decizia de 
inadmisibilitate privind excepțiile de neconstituționalitate a unor prevederi din articolul 
471 din Codul contravențional din 21.01.2025, Curtea indică că sintagma „exercitarea 
sau neexercitarea unor drepturi electorale”, care nu ar prevedea un mecanism de 
verificare a modului în care persoana și-a exercitat votul, Curtea menționează că 
articolul 471 alin. (1) descrie doar fapta, nu şi urmarea prejudiciabilă. 
Altfel spus, contravenţia în discuţie este una formală și nu obligă autoritățile să 
verifice dacă alegătorul a votat pentru candidatul sau pentru partidul politic care l-a 
corupt. 
Curtea consideră că existența unui astfel de mecanism ar contraveni caracterului 
secret al votului, garantat de articolul 38 din Constituție, astfel fiind constatat că Curtea 
constată că dispozițiile contestate nu afectează articolul 22 în coroborare cu articolele 1 
alin. (3) şi 23 alin. (2) din Constituţie, din perspectiva argumentelor invocate în sesizări. 
Potrivit pct 317 din aceeași decizie, votul secret şi liber exprimat al alegătorilor 
constituie elementul de bază al alegerilor libere şi democratice şi al dreptului de vot. 
Coruperea alegătorilor sau vânzarea voturilor sunt incompatibile cu conceptul 
alegerii democratice şi printr-un vot liber exprimat de către cetăţeni a organelor 
reprezentative şi fraudează competiţia bazată pe idei şi pe programe politice desfăşurată 
între partidele politice şi între candidaţi (a se vedea HCC nr. 25 din 28 noiembrie 2024, 
§ 102). 
În acest sens, Declaraţia Universală a Drepturilor Omului, adoptată şi proclamată 
de Adunarea Generală a ONU, în art. 21 stipulează că „orice persoană are dreptul de a 
lua parte la conducerea treburilor publice ale ţării sale, fie direct, fie prin reprezentanţi 
liber aleşi; orice persoană are dreptul de acces egal la funcţiile publice din ţara sa; 
voinţa poporului trebuie să constituie baza puterii de stat; această voinţă trebuie să fie 
exprimată prin alegeri nefalsificate, care să aibă loc în mod periodic prin sufragiu 
universal, egal şi exprimat prin vot secret sau urmând o procedură echivalentă care să 
asigure libertatea votului”. 
Alegerile reprezintă actul de transmitere a puterii de la cetăţean la reprezentanţii 
săi, procedura de formare a unui organ de stat sau învestirea unei persoane cu atribuţii 
publice, realizată prin intermediul votului, în condiţiile în care pentru obţinerea 
mandatului respectiv sînt propuse două sau mai multe candidature, ele vizează acţiunile 
cetăţenilor, partidelor şi altor organizaţii social-politice, organelor electorale şi altor 
organe de stat, orientate spre întocmirea listelor electorale, desemnarea şi înregistrarea 
candidaţilor, efectuarea agitaţiei electorale, votarea şi constatarea rezultatelor votării, 
precum şi alte acţiuni electorale realizate în conformitate cu legislaţia în vigoare. 
Alegerile constituie o formă a suveranităţii unui popor şi principiul de bază al 
democraţiilor reprezentative. 
Prin alegeri libere şi corecte se asigură legitimitatea politică fără de care 
guvernările democratice nu pot fi eficiente. 
Constituţia Republicii Moldova, prevede la art. 2 alin. (1) că, Suveranitatea 
naţională aparţine poporului Republicii Moldova, care o exercită în mod direct şi prin 
organele sale reprezentative, în formele stabilite de Constituţie. Art. 38 alin. (1), voinţa 
poporului constituie baza puterii de stat. Această voinţă se exprimă prin alegeri libere, 
care au loc în mod periodic prin sufragiu universal, egal, direct, secret şi liber exprimat. 
Iar principiile participării la alegeri sunt: -vot universal - cetăţenii Republicii 
Moldova pot alege şi pot fi aleşi fără deosebire de rasă, naţionalitate, origine etnică, 
limbă, religie, sex, opinie, apartenenţă politică, avere sau origine social; - vot egal – în 
cadrul oricărui scrutin, fiecare alegător are dreptul la un singur vot. Fiecare vot are 
putere juridică egală, - vot direct - alegătorul votează personal. Votarea în locul unei 
alte persoane este interzisă; -vot secret - votarea la alegeri şi/sau referendum este 
secretă, excluzându-se astfel posibilitatea influenţării voinţei alegătorului; -vot liber 
exprimat - nimeni nu este în drept să exercite presiuni asupra alegătorului pentru a-1 
face să voteze sau să nu voteze, precum şi pentru a-l împiedica să-şi exprime voinţa în 
mod independent. 
Coruperea procesului electoral încalcă flagrant principiile date, mai ales a votului 
liber exprimat, afectează grav credibilitatea corectitudinii și libertății desfăşurării 
alegerilor, subminând întreg sistemul democratic. 
Deci, instanţa statuează în afara oricăror dubii, că într-adevăr fapta incriminată a 
avut loc, cu vinovăţie, chiar dacă ultima invocă lipsa faptei contravenţiei şi nu infirmă de 
altfel faptele incriminate, instanța remarcă că, argumentele lui Bondarenco Maria nu 
sunt însoţite de circumstanţe obiective întemeiate sau alte probe relevante în acest sens, 
ci doar cu o referinţă abstractă la administrarea ineficientă a probelor în acuzarea sa. 
16. Cît privește argumentele invocate de petentă, instanța le consideră neîntemeiate 
și declarative, fiind făcute în scopul de apărare, or, necesitatea aplicării sancțiuni 
respective se impune a fi luată pentru a transmite în societate mesajul că legea trebuie 
respectată, aceasta fiind unica pârghie procesuală în măsură să dea eficiență principiilor 
enunțate în art. 2 Cod contravențional, și anume: apărarea drepturilor şi libertăţilor 
legitime ale persoanei, apărarea proprietăţii, ordinii publice, a altor valori ocrotite de lege 
în soluţionarea cauzelor contravenţionale, precum şi în prevenirea săvârșirii de noi 
contravenţii.
Evaluarea judiciară a legalității și temeiniciei procesului-verbal de constatare a 
contravenției presupune, în mod necesar, coroborarea probatoriului administrat cu 
exigențele de legalitate formală și substanțială, în lumina unui standard de analiză propriu 
materiei contravenționale, distinct de rigorile procesului penal.
În speță, instanța constată că ansamblul probelor administrate – incluzând încheieri 
și mandate judecătorești emise de Judecătoria Chișinău, ordonanțe ale procurorului 
privind autorizarea unor măsuri speciale de investigație (MSI), precum și extrase din 
raportul de analiză informațional-criminală – configurează o imagine probatorie unitară, 
care susține, dincolo de dubii rezonabile în sfera contravențională, existența faptei și 
vinovăția subiectului sancțiunii.
Dovezile menționate relevă în mod coerent faptul că terminalul mobil atribuit 
contestatarului a recepționat, în contextul unei anchete penale de interes public major 
mesaje text provenind de la aplicația bancară „PSB” – asociată Băncii Comerciale 
„Promsveazibank” din Federația Rusă, entitate menționată în cauze penale conexe pentru 
implicarea în mecanisme opace de finanțare electorală ilicită.
Deși procesul-verbal contravențional a fost întocmit cu respectarea cadrului 
normativ aplicabil, contestatara, deși citată despre data, locul şi ora examinării cauzei, 
prin intermediul oficiului poștal, a ales să nu participe la ședința de judecată, la etapa 
prealabilă de constatare, acesta nu a oferit declarații agentului constatator. 
În acest context, neprezentarea nejustificată în fața instanței și absența unei poziții 
juridice articulate în cadrul procesului de judecată limitează în mod semnificativ eficiența 
dreptului la apărare. 
Tăcerea procesuală în fața instanței, deși nu poate fi interpretată ca o recunoaștere 
tacită a vinovăției, contribuie totuși la conturarea unei conduite pasive, care nu infirmă în 
mod convingător indicii temeinice de implicare indirectă într-un circuit suspect de 
colectare și prelucrare a datelor cu caracter personal în scopuri electorale.
Prin urmare, instanța apreciază că, în lipsa unor clarificări suplimentare și a unei 
implicări procesuale efective, poziția contestatarei nu are forța necesară pentru a înlătura 
prezumția rezonabilă generată de coroborarea probelor administrate în cauză.
Instanța subliniază că, în materie contravențională, nu este aplicabil standardul de 
probă al „certitudinii absolute” propriu materiei penale, ci un standard al convingerii 
rezonabile, fundamentat pe coerența internă a materialului probator și pe inexistența unor 
justificări alternative plauzibile. 
În acest cadru de analiză, recurența comunicărilor cu o instituție bancară străină 
notorie pentru implicare în practici financiare opace, corelată cu lipsa oricărei atitudini 
procesuale sau contestări din partea subiectului sancțiunii, fundamentează o prezumție 
rezonabilă de implicare în mecanisme de acceptare a fondurilor interzise, destinate 
influențării procesului electoral.
Prin urmare, instanța reține, că sancțiunea contravențională aplicată respectă 
exigențele de legalitate, temeinicie și proporționalitate, iar contestația promovată apare ca 
vădit neîntemeiată, fiind lipsită de suport factual și juridic.
16.1. Argumentele contravenientului precum că, nu a fost asigurat cu interpret, 
instanţa de judecată le respinge ca fiind neîntemeiate, or, în paradigma unui proces 
contravențional guvernat de principiile legalității, contradictorialității și proporționalității, 
garanțiile conferite dreptului la apărare ocupă un loc central în arhitectura normativă și 
jurisprudențială a statului de drept. 
Printre aceste garanții, dreptul la un interpret autorizat în cazul necunoașterii limbii 
procedurii constituie o expresie esențială a exigenței de comprehensiune procesuală, 
garantând accesul real și efectiv la învinuire și, implicit, posibilitatea formulării unei 
apărări informate.
În prezenta cauză, contestatara invocă faptul că, la momentul constatării pretinsei 
abateri contravenționale, nu i-a fost acordat interpret, deși a declarat că nu cunoaște limba 
de stat. 
Se susține, astfel, că actul de sancționare ar fi fost emis cu nesocotirea unei garanții 
fundamentale, pretinzându-se nulitatea acestuia în temeiul afectării substanțiale a 
dreptului la apărare.
Este incontestabil că respectarea dreptului la interpret nu se reduce la o simplă 
exigență formală, ci reprezintă o premisă funcțională a echității procedurale. 
Cu toate acestea, calificarea unui eventual viciu de procedură ca nulitate absolută 
implică o analiză nuanțată, care depășește sfera simplului formalism și reclamă evaluarea 
incidenței concrete asupra fondului cauzei.
Din perspectiva faptică, instanța constată că, în cuprinsul procesului-verbal 
contravențional, în rubrica destinată obiecțiilor, contestatara a menționat – în limba rusă – 
că nu este deacord. 
Or, eventualele vicii procedurale săvârșite în faza preliminară nu atrag, per se, 
nulitatea actului sancționator, dacă în cadrul procedurii judiciare a fost oferit un remediu 
efectiv și dacă partea a avut, în ansamblu, o oportunitate rezonabilă de a-și exercita 
dreptul la apărare în mod efectiv. 
Prin urmare, caracterul relativ al viciului invocat implică demonstrarea unui 
prejudiciu procesual concret, ceea ce – în prezenta cauză – nu a fost realizat.
În lumina acestor considerente, instanța conchide că omisiunea eventuală de a 
asigura un interpret în faza constatării contravenției nu a viciat în mod substanțial dreptul 
la apărare, întrucât a fost corectată prin măsuri reparatorii adecvate în cadrul procedurii 
judiciare, iar contestatara a beneficiat, în mod efectiv, de toate garanțiile unui proces 
echitabil.
16.2. Apărarea invocă lipsa unor probe „individualizate” care să îl lege pe 
contestatară de presupusa conduită incriminabilă. Totuși, în dreptul contravențional, 
standardul probatoriu este unul de suficiență, nu de certitudine absolută (beyond 
reasonable doubt), ca în materia penală.
Jurisprudența națională și a CEDO admite că probe indirecte (circumstanțiale) pot 
fundamenta o decizie sancționatorie, atâta timp cât sunt convergente, coroborate și nu 
lasă loc unei versiuni alternative rezonabile.
În prezenta cauză, nu este vorba despre simple deducții speculative, ci despre probe 
derivate din autorizații judiciare valide privind măsuri speciale de investigație (MSI) — 
inclusiv colectarea de date electronice, dispuse în cadrul unei cauze penale cu relevanță 
sistemică.
Acestea nu sunt doar probe „circumstanțiale”, ci elemente probatorii de înaltă 
credibilitate și cu greutate juridică, întrucât au fost: autorizate de un judecător, executate 
de organul de urmărire penală în condiții de legalitate, documentate prin încheieri și 
ordonanțe și puse la dispoziția instanței în condiții de contradictorialitate.
Apărarea invocă o teză formal corectă, dar juridic incompletă: - cetățenii nu sunt 
interziși de lege să instaleze aplicații bancare, iar acest act în sine nu poate constitui faptă 
sancționabilă, or, libertatea instalării aplicațiilor în telefon personal este un drept, nu o 
imunitate absolută.
Într-un spațiu juridic democratic, utilizatorul de tehnologie beneficiază de libertatea 
de acces și instalare a aplicațiilor informatice, inclusiv a celor bancare, în virtutea 
drepturilor fundamentale la viață privată, autonomie individuală și libertate economică. 
Totuși, aceste libertăți nu pot fi absolutizate în dauna valorilor de interes public 
major, precum securitatea națională, ordinea constituțională și transparența finanțărilor 
politice.
Astfel, exercițiul unui drept aparent neutru – instalarea unei aplicații bancare – 
trebuie contextualizat juridic în funcție de scopul real, cadrul factologic și implicațiile 
sociale ale utilizării acelei aplicații. 
Doar în această cheie poate fi analizată compatibilitatea conduitei cu normele de 
drept contravențional, în special în materia contravențiilor cu caracter financiar-electoral.
Argumentul apărării, potrivit căruia simpla instalare a unei aplicații bancare – în 
speță PSB, asociată instituției financiare „Promsveazibank” (Federația Rusă), nu ar putea 
constitui o faptă ilicită, prezintă o viziune reductivă și formalistă, insuficient adaptată la 
exigențele actuale ale dreptului contravențional și ale ordinii juridice europene.
Această linie de apărare ignoră un principiu fundamental în materia răspunderii 
juridice: nu actul în sine este incriminabil, ci circumstanțele contextuale care transformă 
o conduită aparent neutră într-una cu potențial infracțional sau contravențional.
Din practica judiciară constantă rezultă că neutralitatea formală a unui instrument 
digital (precum o aplicație bancară) poate fi transformată în relevanță juridică atunci când 
utilizarea sa are loc într-un context suspect, lipsit de transparență, persistent în timp și 
conectat la rețele financiare sancționate.
Astfel, nu instalarea aplicației este subiectul evaluării juridice, ci ansamblul de 
factori cumulativi care însoțesc această instalare: natura instituției bancare asociate, 
identificarea repetată a dispozitivului utilizatorului în interacțiuni semnificative                       
(mesaje recepționate), absența oricărei justificări rezonabile din partea subiectului, 
caracterul opac al conduitei și lipsa cooperării la etapa procesuală.
Referitor la alegația apărării privind lipsa individualizării faptei și consecințele 
juridice instanța relevă că potrivit practicii judiciare constante individualizarea faptelor 
nu presupune redarea exhaustivă a tuturor circumstanțelor contextuale, ci reflectarea 
clară, concisă și suficientă a conduitei care contravine normei de incriminare.
În speță, procesul-verbal relevă următoarele elemente esențiale: perioada pretinsei 
comiteri a faptei (în perioada lunilor iulie-octombrie 2024); locul desfășurării (mun. 
Bălți,); conduita imputată (acceptarea instalării aplicației bancare în telefon pentru 
primirea de mijloace bănești, în cadrul scrutinului electoral pentru susținerea unui 
candidat la alegrile prezidențiale); norma legală pretins încălcată (art. 47¹ alin. (1) Cod 
contravențional).
Aceste elemente conturează, într-un mod rezonabil și juridic adecvat, obiectul, 
locul, timpul și finalitatea presupusei conduite contravenționale, fără a fi necesară 
indicarea expresă a sumei, numelui candidatului sau efectului concret asupra actului de 
vot. 
Exigențele prevăzute de art. 443 alin. (1) lit. d) Cod contravențional trebuie 
interpretate în funcție de natura specifică a faptei și mijloacele de investigare posibile.
În cazul contravențiilor electorale, caracterizate printr-un înalt grad de opacitate, 
disimulare și tehnicizare (ex. utilizarea aplicațiilor mobile, a cartelor SIM sau a 
intermediarilor), o individualizare minuțioasă, de tip penal, devine adesea imposibilă sau 
excesiv oneroasă pentru autorități.
Așadar, criteriul aplicabil este cel al „concludenței rezonabile”, nu al certitudinii 
rigide proprii procedurii penale. 
Este suficient ca datele reținute în actul de constatare să permită subiectului vizat să 
înțeleagă fapta imputată, să formuleze apărări și să participe la examinarea cauzei.
Contravenția prevăzută la art. 47¹ alin. (1) Cod contravențional este o faptă de 
pericol abstract, a cărei existență nu depinde de producerea unui rezultat concret – 
precum vicierea reală a alegerilor sau exprimarea efectivă a unui vot condiționat. 
Simpla acceptare a participării într-un mecanism ce are potențialul de a afecta 
integritatea procesului electoral este suficientă pentru a atrage incidența normei.
17. Instanța de judecată concluzionează că, la examinarea cauzei contravenţionale, 
agentul constatator a determinat caracterul veridic al contravenţiei imputate, existenţa 
cauzelor care înlătură caracterul contravenţional al faptei, vinovăţia lui Bondarenco 
Maria, existenţa circumstanţelor atenuante şi a celor agravante, necesitatea sancţionării 
celei din urmă şi caracterul sancțiunii contravenţionale, ca în consecință să i se aplice o 
sancţiune contravenţională echitabilă şi în limitele fixate şi prevăzute de respectiva normă 
materială contravenţională. 
Deci, constatând şi elucidând circumstanțele descrise mai sus, instanţa de judecată 
găseşte de cuviinţă ca contestaţia lui Bondarenco Maria, să fie respinsă ca fiind 
neîntemeiată. 
18. În baza art. art. 448, 460, 462 Cod contravenţional, instanţa de judecată, 
H O T Ă R Ă Ș T E:
Contestația depusă de Bondarenco Maria, se respinge. 
Procesul-verbal cu privire la contravenţie seria/nr. ***** și decizia de sancționare 
din 01.08.2025 întocmite de către reprezentantul agentului constatator din cadrul 
Inspectoratul de Poliție Bălți, Țurcan Victor în privința lui Bondarenco Maria, în baza 
art. 471 alin. (1) Cod contravențional, se menţin fără modificări.
Hotărârea este definitivă, însă poate fi atacată cu recurs la Curtea de Apel Nord în 
termen de 15 zile, prin intermediul Judecătoriei Bălţi (sediul central). 
Preşedintele şedinţei, 
judecătorul:          Igor 
Mozgovoi