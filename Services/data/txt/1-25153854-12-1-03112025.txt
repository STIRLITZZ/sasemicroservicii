Consiliul Superior al Magistraturii                                                     The Supreme Council                                                                                           
Judecătoria Chișinău, sediul Buiucani    of Magistrates District Court
mun. Chişinău, bd. Ștefan cel Mare                                                         Chișinău  city 
și Sfânt 200                                                                            bd. Ștefan cel Mare și Sfânt 200
Dosarul nr. 1-2875/2025
1-25153854-12-1-03112025
                                                     S E N T I N Ţ Ă
                                                      În numele Legii
12 decembrie 2025                                                                           mun. Chișinău
Judecătoria Chișinău, sediul Buiucani 
Instanţa compusă din:
Preşedintele şedinţei, judecător                                               Aurelia CAZACLIU
Grefier                                                                                       Vladislav CIUPAC
Cu participarea:
Procurorului                                                                               Alexandru GUZIC 
Avocatului                                                                              Olga CAMINSCAIA
Inculpatului                                                                                  Artiom TOMUTI
a judecat în şedinţă de judecată publică, pe baza probelor administrate la faza de 
urmărire penală, cauza penală de învinuire a lui: 
TOMUTI Artiom Serghei, născut la data de *****, IDNP 
*****, originar și domiciliat în mun. Chișinău, str. *****, 
cetăţean al R.Moldova, de naționalitate ucrainean, studii 
medii, celibatar, fără persoane la întreținere, supus militar, 
anterior condamnat prin Sentința Judecătoriei Chișinău, 
sediul Buiucani din 25.10.2024 în baza art. 217 alin. (2) 
Cod penal, fiind stabilită pedeapsa sub formă de închisoare 
pe un termen de 6 luni, cu executare în penitenciar de tip 
semiînchis - 
în comiterea infracţiunii prevăzută la art. 217 alin. (2) din Codul penal.
Date referitoare la termenul de examinare a cauzei:
Cauza s-a aflat în examinare de la data de 04.11.2025 pînă la data de 
12.12.2025.
Procedura de citare legal executată.                               
c o n s t a t ă:
         1.Fapta prejudiciabilă săvârșită de către inculpat.

  Inculpatul Tomuti Artiom, dându-și seama de caracterul prejudiciabil al 
acțiunilor sale, prevăzând urmările și dorind în mod conștient survenirea lor, 
acționând cu intenție directă îndreptată la atingerea scopului stabilit, la data de 12 
mai 2025, prin intermediul aplicației ’’Telegram”, a procurat droguri de tip - PVP, 
pe care care ilegal a păstrat-o asupra sa pentru consum propriu până la ora 
aproximativă 17:40 min., când în timp ce se deplasa pe str. Milano 28 din mun. 
Chișinău, din cauză că manifesta un comportament suspicios a fost stopat pentru 
control de rutină, de către colaboratorii de poliție din cadrul BPRO al DP a mun. 
Chișinău, implicați în serviciul de menținere a ordinii publice. Tot atunci, la 
întrebarea colaboratorilor de poliție, dacă deține careva substanțe interzise, Tomuti 
Artiom, a recunoscut faptul deținerii asupra sa a drogurilor, și fiind transportat în 
incinta Inspectoratului de Poliție Buiucani al Direcției de Poliție a mun. Chișinău, 
amplasat pe str. Calea leșilor 12, în baza ordonanței și procesului-verbal de ridicare 
întocmite la data de 12 mai 2025, de la nominalizatul a fost ridicat pachetul de tip 
zip-lock cu conținut de substanța albă, care ulterior a fost expediat în adresa CTC 
și EJ а ЮР al MAI pentru examinare.
Conform concluziilor formulate de specialist în Raportul de constatare ț 
tehnico-științifică nr.34/12-R-2040 din 29 septembrie 2025, substanța solidă, cu 
aspect de cristale și bulgări, de culoare albă, prezentată într-un pachet din polimer 
incolor de tip ”zip-lock”, deteriorat, ridicat la 12.05.2025, prin ordonanța și proces- 
verbal de ridicare, de la cet. Tomuti Artiom conține PVP (a- 
pirrolidinovalerophenone), care se atribuie la categoria substanțelor stupefiante. 
Cantitatea substanței ce conține PVP, constituie 0, 574 g. PVP (a-
pirrolidinovalerophenone) constituie drog, potrivit art. 134 1 alin. (1) din Codul 
penal, prin care se înțelege „planta sau substanța stupefiantă ori ij psihotropă, sau 
amestecul ce conțin asemenea plante ori substanțe, stabilite de Guvern ”. Conform 
pct. 148 din compartimentul I „Substanțe stupefiante” al anexei Hotărârii 
Guvernului nr. 79 din 23 ianuarie 2006 privind aprobarea Cantitățiilor  substanțelor 
stupefiante, psihotrope și a plantelor care conțin astfel de substanțe; depistate în 
circulație ilegală, substanța stupefiantă PVP de la 0,07 g. până la 1 g., constituie 
proporții mari.
În ședință de judecată, până la începerea cercetării judecătorești, inculpatul 
Tomuti Artiom, fiind asistat de avocatul său, a înaintat instanței cererea, prin care a 
recunoscut vinovăția și faptele descrise în rechizitoriu, declarând că, nu pretinde 
administrarea de noi probe și a solicitat ca, în conformitate cu art. 364/1 din Codul 
de procedură penală, judecarea cauzei în baza probelor administrate în faza de 
urmărire penală, neavând pretenții față de încadrarea juridică a faptei incriminate.
         Instanța de judecată a analizat materialele dosarului penal și a constatat că, 
fapta incriminată există și constituie infracțiune, iar urmărirea penală s-a efectuat 
fără încălcarea drepturilor procedurale și fără lezarea libertăților fundamentale ale 
inculpatului.
         De asemenea, instanța de judecată a verificat autenticitatea cererii de 
judecare a cauzei penale în baza art. 364/1 din Codul de procedură penală și a 
stabilit că, aceasta a fost înaintată în cunoștință de cauză, cu întrunirea condițiilor 
cerute, inculpatului fiindu-i explicate consecințele judecării cauzei în conformitate 
cu procedura indicată.
         Corespunzător, prin încheiere protocolară, cererea inculpatului de judecare a 
cauzei penale pe baza probelor administrate în faza de urmărire penală a fost 
admisă, examinarea cauzei fiind dispusă în ordinea prevăzută de art. 364/1 din 
Codul de procedură penală.
       Fiind audiat în ședința de judecată, sub jurământ, inculpatul Tomuti Artiom, 
prin expunere factologică ce nu contravine învinuirii formulate în rechizitoriu, a 
recunoscut integral vinovăția și a declarat aceleași fapte, care au fost stabilite în 
cadrul urmăririi penale.
       Suplimentar, inculpatul a adăugat că, drogurile le-a cumpărat prin 
intermediul aplicației ,,telegram”, pentru consum propriu. A comandat drogurile, a 
mers la adresa indicată în pădure, unde peste 500 m a fost întîmpinat de poliție. 
Drogurile le consuma, ca de obicei, prin folie de aluminiu, dar nu făcea asta tot 
timpul. A solicitat o pedeapsă nonprivativă de libertate.
          Procurorul, în ședința de judecată a pledat pentru recunoașterea vinovăției 
inculpatului Tomuti Artiom în fapta imputată, indicând că vina acestuia în 
comiterea infracțiunii încriminată a fost dovedită pe deplin prin probele care au 
fost cercetate în cadrul urmăririi penale, probe care au fost recunoscute de inculpat. 
Solicită de a-l recunoaște vinovat pe Tomuti Artiom culpabil de comiterea 
infracțiunii prevăzută la art. 217 alin. (2) Cod penal și a-i stabili pedeapsa sub 
formă de închisoare pe un termen de 9 luni, în temeiul art. 90/1 Cod penal. 
Corpurile delicte de nimicit și a încasa din contul inculpatului cheltuielile judiciare 
în mărime de 1680 lei.
       Apărătorul a invocat faptul că inculpatul a recunoscut vina și se căiește sincer 
de cele comise, solicitând aplicarea pedepsei sub formă de muncă neremunerată în 
folosul comunității.
       În conformitate cu prevederile art. 385 alin.(1) CPP, la adoptarea sentinței, 
instanța de judecată soluționează următoarele chestiuni: dacă a avut loc fapta de 
săvârșirea căreia este învinuit inculpatul, dacă această faptă a fost săvârșită de 
inculpat, dacă fapta întrunește elementele infracțiunii şi de care anume lege penală 
este prevăzută ea, dacă inculpatul este vinovat de săvârșirea acestei infracțiuni, 
dacă inculpatul trebuie să fie pedepsit pentru infracțiunea săvârșită, dacă există 
circumstanțe care atenuează sau agravează răspunderea inculpatului şi care anume, 
ce măsură de pedeapsă urmează să fie stabilită inculpatului și dacă aceasta urmează 
să fie executată, dacă trebuie admisă acțiunea civilă, în folosul cui şi în ce sumă,  
ce trebuie să se facă cu corpurile delicte, cine şi în ce proporție trebuie obligat să 
plătească cheltuielile judiciare, dacă urmează să fie revocată, înlocuită sau aplicată 
o măsură preventivă în privința inculpatului.
          
          2. Probele în baza cărora instanța își întemeiază concluziile și aprecierea 
lor.
       Apreciind probele administrate în cadrul cercetării judecătorești, din punct de 
vedere al pertinenței, concludentei şi utilității lor, instanța de judecată conchide că 
vinovăția inculpatului Tomuti Artiom în săvârșirea faptei imputată şi-a găsit 
confirmare în ședința de judecată, atât prin recunoașterea vinovăției de către însuși 
inculpat, cât și din probele administrate la faza de urmărire penală, prezentate la 
cauză de către acuzatorul de stat și recunoscute de către inculpat, și anume:
               - procesul-verbal de ridicare a obiectelor și documentelor din 
12.05.2025, acțiunea procesuală în cadrul căreia de la Tomuti Artiom, de către 
agentul constatator OS al SP-3 inspector Bîtca lana, a fost ridicat un pachet cu o 
substanță albă de proveniență necunoscută (f.d. 16);
              -  raportul de constatare tehnico-științifică și planșa ilustrativă nr. 34/12-
R- 2040 din 29.09.2025, potrivit căruia substanța solidă, cu aspect de cristale și 
bulgări, de culoare albă, prezentată într-un pachet din polimer incolor de tip ”zip-
lock”, deteriorat, ridicat la 12.05.2025, prin ordonanța și proces-verbal de ridicare, 
de la cet. Tomuti Artiom a.n. ***** conține PVP (a-pirrolidinovalerophenone), 
care se atribuie la categoria substanțelor stupefiante. Cantitatea substanței ce 
conține PVP, constituie 0,574 g (f.d. 20-22);
            - procesul-verbal de examinare a obiectului din 22.10.2025, acțiunea 
procesuală în cadrul căreia a fost examinat un plic de hârtie de culoare albă, 
regiunea de acces este lipită cu bandă adezivă incoloră. Pe suprafața plicului este 
prezent un text „Ambalaj nr.1/1, R.C.T.Ș. nr. 34/12-R-2040, R-2 nr. 7024”. La fel 
se observă aplicată o ștampilă, cu inscripția Expert judiciar 099. Pe ștampilă 
observăm o semnătură olografă cu pix de culoare albastru a specialistului expert 
judiciar Gațcan Andreea (f.d. 23);
               - declarațiile martorilor Jazeliuc Denis și Ciocan Alexandru, din care 
rezultă că, activează în calitate de subofițer superior al BPRO al DP a mun. 
Chișinău. La 12.05.2025, au fost implicați în serviciu MOP, în cadrul echipajului 
de patrulare și reacționare operativă MAI 1029. Aproximativ la ora 17:40 min., 
patrulând pe str. Milano 28, mun. Chișinău, au observat o persoană de gen 
masculin, manifestând un comportament suspect. Astfel persoana a fost stopată 
pentru controlul de rutină, unde s-a prezentat ca cet. Tomuti Artiom, a.n. *****. La 
întrebările adresate dacă deține ceva ! interzis, ultimul a comunicat că da. Ulterior, 
asupra acestuia, a fost depistat un pachet de tip zip-lock, cu o substanță de culoare 
albă. Prin urmare cet. Tomuti Artiom a fost condus în incinta IP Buiucani, pentru 
documentarea cazului. La IP Buiucani, de către ofițerul de sector Bîtca lana, care la 
acel moment era de serviciu, prin ordonanță și proces verbal de ridicare, a fost 
ridicat de la cet. Tomuti Artiom, un pachețel de tip zip-lock de culoare transparentă 
în interiorul căreia se afla o substanță de culoare albă miros specific drogului (f.d. 
27-28);
           - procesul-verbal de consemnare a declarațiilor martorului Bîtca lana 
Nicolae, care a declarat că, activează în calitate de OS al SP-3 al IP Buiucani al DP 
a mun. Chișinău. La 12.05.2025, a fost implicată în serviciu, în cadrul grupei 
operative la IP Buiucani. Astfel, în jurul orelor 18:20 min., la IP Buiucani, situat pe 
str. Calea leșilor 12, mun. Chiținău, a fost adus de către angajații BPRO, echipajul 
MAI 1029, în componența Ciocan Alexandru și Bazeliuc Denis, pe motiv că a fost 
depistat pe str. Milano 28, mun. Chișinău, o persoana de gen masculin, care 
manifesta un comportament suspect. Prin urmare, în incinta IP Buiucani, persoana 
a fost identificată ca cet. Tomuti Artiom, a.n. *****, cu ultimul domiciliu str. 
*****, mun. Chișinău și a fost documentat. De asemenea, în incinta IP Buiucani, 
de la cet. Tomuti Artiom a fost ridicat prin ordonanță și proces verbal de ridicare, 
un pachet de tip ”zip-lock” cu o substanță de culoare albă, necunoscută, care a fost 
sigilată și expediată la CTC și EJ al MAI al БУМ. La întrebarea dacă în momentul 
întocmirii procesului-verbal de constatare declarațiile au fost scrise din cele 
comunicate de Tomuti A., a comunicat că, procesul-verbal de constatare a fost 
întocmit din cele comunicate de nominalizatul. Totodată acesta a fost citit de dînsa 
în glas, după care transmis spre cunoștință lui Tomuti A. totodată acestuia i-a fost 
înmânată copia ordonanței și procesului-verbal de ridicare contra semnătură. La 
întrebarea dacă Tomuti A. cunoștea limba de stat, a declarat că, din cite își aduce 
aminte 1-a întrebat despre asta și ultimul a comunicat că, cunoaște limba, discuțiile 
totodată fiind desfășurate în limba de stat (f.d. 29);
          Corpuri delicte:
      - un plic din hârtie de culoare albă cu inscripția RCTȘ 34/12-R- 2040 în 
care se păstrează droguri de tip PVP cu cantitatea de 0,574 g. transmis spre 
păstrare în camera de păstrare a corpurilor delicte din cadrul IP Buiucani, fapt 
confirmat prin chitanța nr. 16 din 22.10.2025 (f.d. 25-26).
           3. Încadrarea juridică a faptei.
         Analizând componenta infracțiunii prevăzute de art. 217 alin. (2) din Codul 
penal, au fost reținute ca obiect material al infracțiunii, acțiunile intenționate ale 
inculpatului de păstrare ilegală asupra sa a substanței stupefiante, de apartenență a 
substanței păstrate la categoria drogurilor, prezența cantității mari a substanței, 
precum și lipsa scopului de înstrăinare a substanței de către inculpat.
         Prin urmare, instanța notează, că acțiunile de păstrare ilegală a substanței 
depistată la inculpat au fost realizate prin depistarea și ridicarea  de la acesta a unui 
pachet din polimer incolor de tip ”zip-lock” ce conținea substanța solidă, cu aspect 
de cristale și bulgări, de culoare albă, de tip PVP (a- pirrolidinovalerophenone), 
care se atribuie la categoria substanțelor stupefiante, în cantitate de 0, 574 g. 
Apartenența substanței depistată la categoria drogurilor a fost stabilită și 
confirmată prin Raportul de constatare tehnico-științifică și planșa ilustrativă nr. 
34/12-R- 2040 din 29.09.2025, care prin natura sa reprezintă și obiectul material al 
infracțiunii.
       Potrivit doctrinei penale, obiectul juridic al infracțiunii de procurare și 
păstrare ilegală de substanței stupefiante, săvârșită fără scop de înstrăinare îl 
formează relațiile sociale cu privire la circulația legală a drogurilor, 
etnobotanicelor sau analogilor acestora.    
        Conform prevederilor art.134 1 alin. (1) Cod penal, prin droguri se înțeleg 
plantele sau substanțele stupefiante ori psihotrope, sau amestecurile ce conțin 
asemenea plante ori substanțe, stabilite de Guvern. 
        Prin prisma cumulului de probe anexate la dosar, inclusiv declarațiile 
martorilor și probele materiale, la caz, au fost apreciate din punct de vedere al 
pertinenței, concludenții, utilității, veridicității și coroborării lor, se constată că 
inculpatul Tomuti Artiom a săvârșit fapta incriminată.  
         La caz, a fost constatat cu certitudine că, substanța solidă ridicată de la 
inculpat, constituie  PVP (a-pirrolidinovalerophenone) cu cantitatea totală de 0,574 
g, se atribuie la categoria substanțelor stupefiante PVP, ceea ce în conformitate cu 
prevederile Hotărârii Guvernului nr. 79 din 23.01.2006, poziția nr. 148,  cantitățile 
mari constituind de la 0,07 g până la 1 gr, respectiv cantitatea de 0,574 g constituie  
proporții mari.     
         Sub aspectul laturii subiective, instanța constată că inculpatul Tomuti 
Artiom a acționat cu vinovăție în modalitatea intenției directe.
         La fel, inculpatul Tomuti Artiom întrunește toate trăsăturile subiectului, 
prevăzute de art. 21 din Codul penal, specifice infracțiunii imputate, acesta având 
vârsta de peste 16 ani. 
         În atare circumstanțe, instanța reține, că în acțiunile inculpatului Tomuti 
Artiom sunt prezente elementele constitutive ale infracțiunii incriminate, iar 
aprecierea dată acțiunilor inculpatului, impun încadrarea acțiunilor lui Tomuti 
Artiom după semnele infracțiunii prevăzută de art. 217 alin. (2) din Codul penal, și 
anume, procurarea și păstrarea drogurilor, fără scop de înstrăinare, săvârșită în 
proporții mari.  
   
          4.Individualizarea pedepsei.
          La aprecierea  felului şi măsurii de pedeapsă, instanța de judecată se 
călăuzește de prevederile art. 7, 61, 75, 76, 77 din Codul penal şi art. 364 1 din 
Codul de procedură penală, şi ține cont de gradul şi pericolul social al infracțiunii, 
de persoana inculpatului, de circumstanțele cauzei, care atenuează sau agravează 
răspunderea penală, de influența pedepsei aplicate asupra vinovatului.
    Potrivit art. 61 din Codul penal, pedeapsa penală este o măsură de 
constrângere statală şi un mijloc de corectare şi reeducare a condamnatului ce se 
aplică de instanțele de judecată, în numele legii, persoanelor care au săvârșit 
infracțiuni, cauzând anumite lipsuri şi restricții drepturilor lor. 
    Pedeapsa are drept scop restabilirea echității sociale, corectarea şi 
resocializarea condamnatului, precum şi prevenirea săvârșirii de noi infracțiuni atât 
din partea condamnaților, cât şi a altor persoane. Executarea pedepsei nu trebuie să 
cauzeze suferințe fizice și nici să înjosească demnitatea persoanei condamnate.  
            Potrivit art. 75 alin. (1) din Codul penal, persoanei recunoscute vinovate de 
săvârșirea unei infracțiuni i se aplică o pedeapsă echitabilă în limitele fixate în 
Partea specială a prezentului cod şi în strictă conformitate cu dispozițiile Părţii 
generale a prezentului cod. La stabilirea categoriei şi termenului pedepsei, instanța 
de judecată tine cont de gravitatea infracțiunii săvârșite, de motivul acesteia, de 
persoana celui vinovat, de circumstanțele cauzei, care atenuează ori agravează 
răspunderea, de influența pedepsei aplicate asupra corectării şi reeducării 
vinovatului, precum şi de condițiile de viață ale familiei acestuia.
           Conform art. 76, art. 77 Cod penal, circumstanțe atenuante nu s-au stabilit, 
iar drept circumstanțe agravante, instanța reține - săvârșirea infracțiunii de către o 
persoană care anterior a fost condamnată pentru alte fapte care au relevanţă pentru 
cauză.
          Astfel, potrivit materialelor cauzei, instanța constată că, anterior inculpatul 
Tomuti Artiom a fost condamnat prin Sentința Judecătoriei Chișinău, sediul 
Buiucani din 25.10.2024 în baza art. 217 alin. (2) Cod penal, fiind stabilită 
pedeapsa sub formă de închisoare pe un termen de 6 luni, cu executare în 
penitenciar de tip semiînchis  (f.d. 36-42).
         Așadar, instanța remarcă, că anterior inculpatul a comis infracțiuni similare, 
antecedentele penale, nefiind stinse, circumstanțe care direcționează către 
comportamentul antisocial al inculpatului, că acesta nu și-a făcut concluziile de 
rigoare și se caracterizează negativ, fiind predispus în săvârșirea infracțiunilor.
          Pentru infracțiunea prevăzută la art. 217 alin. (2) din Codul penal, legea 
penală prevede în calitate de pedeapsă - amendă în mărime de la 400 la 700 unități 
convenționale sau cu muncă neremunerată în folosul comunității de până la 150 de 
ore, sau cu închisoare de până la 1 an.
În conformitate cu art. 80 1 alin. (1) din Codul penal, în cazul în care 
inculpatul a recunoscut săvârșirea faptelor indicate în rechizitoriu și a solicitat ca 
judecata să se facă pe baza probelor administrate în faza de urmărire penală, acesta 
beneficiază de reducerea cu o pătrime a limitelor de pedeapsă prevăzute în Partea 
specială a prezentului cod în cazul pedepsei cu amendă, cu muncă neremunerată în 
folosul comunității sau cu închisoare.
           Având în vedere circumstanțele stabilite, ținînd cont de faptul că, inculpatul 
a recunoscut vinovăția în conformitate cu prevederile art. 364/1 din Codul de 
procedură penală, anterior a fost judecat, antecedentele penale nefiind stinse, avînd 
în vedere, că nu stă la evidența medicilor narcolog și psihiatru, de căința sinceră, 
ținând cont de personalitatea acestuia, că a avut o comportare sinceră de la faza de 
urmărire penală, cât și în cursul procesului penal, instanța consideră, că realizarea 
scopului pedepsei penale de reeducare a făptuitorului şi de prevenire a comiterii de 
către acesta a unor noi infracțiuni poate fi atins prin aplicarea în privința 
inculpatului Tomuti Artiom a unei pedepse principale sub formă de închisoare.
            Astfel, instanța de judecată, ia în considerație opiniile procurorului și 
avocatului și, ținând cont de caracterul și gravitatea infracțiunii săvârșite de 
inculpat, motivul și scopul comiterii infracțiunii, personalitatea inculpatului, 
condițiile de viață ale acestuia, influența pedepsei stabilite asupra corectării 
vinovatului.
            Cu referire la statutul condamnnatului pînă la intrarea în vigoare a sentinței, 
instanța  reține că în cauza B. contra Austriei (28 martie 1990), Curtea Europeană a 
statuat că, o hotărâre de condamnare pronunţată în prima instanţă împotriva căreia 
s-a făcut apel, justifică deţinerea celui condamnat, astfel,  instanţa europeană a 
decis că persoana condamnată în prima instanţă, indiferent de împrejurarea dacă a 
fost sau nu deţinută până la acel moment, se găseşte în ipoteza prevăzută de art. 5 
parag.l lit. a) CEDO, care autorizează privarea de libertate „pe baza condamnării” 
pronunţate împotriva ei.
           Curtea Europeană a Drepturilor Omului a reţinut că un individ condamnat în 
prima instanţă nu poate fi considerat deţinut „în vederea aducerii sale în faţa unei 
autorităţi judiciare competente,  atunci când există motive verosimile de a bănui că 
a săvârşit o infracţiune, în sensul art.5 par.l lit. c), ci trebuie privit ca o persoană ce 
se găseşte în situaţia prevăzută de art.5 parag.l lit. a), care antrenează privarea de 
libertate după condamnarea de către un tribunal competent.
           Pe cale de concluzie, drept urmare a aflării inculpatului în stare de arest 
preventiv pînă la data condamnării, în lumina constatărilor CtEDO și a 
circumstanțelor de fapt, instanța consideră necesar deținerea lui Tomuti Artiom  în 
detenție pînă la intrarea în vigoare a sentinței.  
         5. Cheltuieli de judecată și corpuri delicte.
       În conformitate cu art. 227 alin.(1) și (2) pct. 5) și art. 229 alin (1) și (2) Cod 
de procedură penală, cheltuieli judiciare sânt cheltuielile suportate potrivit legii 
pentru asigurarea bunei desfășurări a procesului penal, iar  cheltuielile judiciare 
cuprind sumele și cheltuite în legătură cu efectuarea acțiunilor procesuale în cauza 
penală. Instanța de judecată poate obliga condamnatul să recupereze cheltuielile 
judiciare,  atunci când aceasta o cer interesele justiției şi condamnatul nu dispune 
de mijloacele necesare.    
        Instanța de judecată constată, că conform Raportului de constatare tehnico-
științifică nr.34/12-R- 2040 din 29.09.2025, cheltuielile suportate de stat pentru 
expertiză au constituit 1680 lei, efectuarea acesteia fiind necesară pentru 
constatarea naturii și cantității substanței solide cu aspect de cristale, de culoare 
albă, în vederea stabilirii tuturor circumstanțelor cauzei și aflarea adevărului (f.d. 
20-22).
        Din considerentele expuse, având în vedere că efectuarea expertizei în speța 
dată a fost obligatorie şi a fost făcută din contul statului, instanța consideră necesar 
să încaseze de la inculpatul Tomuti Artiom în beneficiul statului cheltuielile 
judiciare privind efectuarea expertizei în sumă de 1680 lei.  
           Potrivit prevederilor art.162 alin. (1) pct. 2) Cod de procedură penală, 
corpul delict: un plic din hârtie de culoare albă cu inscripția RCTȘ 34/12-R- 2040 
în care se păstrează droguri de tip PVP cu cantitatea de 0,574 g. transmis în camera 
de păstrare din cadrul IP Buiucani, la intrarea sentinței în vigoare  -  la intrarea 
sentinței în vigoare urmează a fi nimicit (f.d. 22-26).
          În conformitate cu art. art. 80 1 alin. (1) Cod penal, art. 384-385, 393-395 
Codul de procedură penală, instanța de judecată,-
h o tără şt e :
          Se recunoaște vinovat Tomuti Artiom Serghei de săvârșirea infracțiunii 
prevăzută la art. 217 alin. (2) din Codul penal şi în temeiul acestei Legi, prin 
aplicarea art. 80/1 Cod penal, i se stabilește pedeapsă sub formă de închisoare pe un 
termen de 9 (nouă) luni, cu executare în penitenciar de tip semiînchis.
         Termenul executării pedepsei a calcula din data pronunțării sentinței  12 
decembrie 2025, cu deținerea inculpatului în condiții de detenție preventivă până la 
data intrării în vigoare a sentinței.
         Se încasează de la inculpatul Tomuti Artiom în beneficiul statului cheltuielile 
judiciare privind efectuarea expertizei în sumă de 1680 (una mie șase sute optzeci)  
lei. 
         Corpul delict: un plic din hârtie de culoare albă cu inscripția RCTȘ 34/12-R- 
2040 în care se păstrează droguri de tip PVP cu cantitatea de 0,574 g., care se află 
în camera de păstrare din cadrul IP Buiucani al DP mun. Chișinău  -  la intrarea 
sentinței în vigoare - de nimicit. 
        Sentința poate fi atacată cu recurs la Curtea de Apel Centru, în termen de 15 
zile, prin intermediul Judecătoriei Chișinău, sediul Buiucani. 
        Preşedintele şedinţei,                              
      judecătorul                                            Aurelia CAZACLIU