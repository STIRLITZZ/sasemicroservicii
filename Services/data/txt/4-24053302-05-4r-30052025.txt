Dosarul nr. 4-24053302-05-4r-30052025           Judecătoria Cahul, sediul Cantemir                
                    Judecător Mihail Osadcii   
 
        Curtea de Apel Sud
D  E  C  I  Z  I  E 
   În numele Legii
12 decembrie 2025                                                                                            mun.  Cahul
Completul de judecată al Curții de Apel Sud, sediul  Cahul, 
în componența:
președintelui completului de judecată, dlui:                    Vitalie MOVILĂ,
judecătorilor:                                      dlui Andrei SCRIPCENCO și dnei Inga GORLENCO, 
a judecat în lipsa părților, recursurile declarate de Gontaric Bogdan și avocatul 
Mîțăblîndă Sergiu în interesele lui Gontaric Bogdan  împotriva hotărârii Judecătoriei Cahul, 
sediul Cantemir din 07 mai 2025, pronunțată în cauza contravențională de învinuirea lui Gontaric 
Bogdan în comiterea contravenției prevăzute la art. 782 Cod contravențional. 
Asupra cererilor de recurs,  în baza materialelor din dosar, Completul de judecată,-
C O N S T A T Ă:
În fapt
La 16 mai 2024, în privința lui Gontaric Bogdan, de către agentul constatator al IP 
Cantemir, Lupașcu Serghei a fost întocmit proces-verbal cu privire la contravenție 
seria/nr.MAI06 169282, pentru comiterea contravenției prevăzute de art. 78 2 Cod 
contravențional.
Temei pentru întocmirea acestuia fiind indicat  că în perioada 06.09.2023 – 08.05.2024 
cet.Gontaric Bogdan a urmărit-o repetat pe cet. *****, a.n.*****, prin faptul că acesta de mai 
multe ori venea la domiciliul cet. ***** din ***** și îi scrie pe rețeaua de socializare 
„Facebook”, acțiunile lui Gontaric Bogdan au fost calificate în baza art.782 Cod contravențional.
În temeiul art. 400 alin. (5) Cod contravențional procesul contravențional a fost remis, 
după competență în adresa instanței de judecată în vederea aplicării sancțiunii contravenționale, 
cu propunerea agentului constatator de a fi aplicată amendă.   
La data de 17 mai 2024 la Judecătoria Cahul, sediul Cantemir a parvenit spre examinare 
conform competenței cauza contravențională de învinuirea lui Gontaric Bogdan în comiterea 
contravenției prevăzute la art. 782  Cod contravențional. 
La data de 20 mai 2024 la Judecătoria Cahul, sediul Cantemir a fost înregistrată 
contestația lui Gontaric Bogdan împotriva procesului verbal cu privire la contravenție intentat în 
privința sa în baza art. 782 Cod contravențional.
  Prin încheierea Judecătoriei Cahul, sediul Cantemir din 06 decembrie 2024  cauza 
contravențională și contestația au fost conexate într-o procedură unică. (f.d.43-44).
Poziția instanței de fond.
Prin hotărârea Judecătoriei Cahul,  sediul Cantemir din 07 mai 2025 Gontaric Bogdan a 
fost recunoscut  vinovat de comiterea contravenției prevăzute de art. 78 2 lit. a) și b) din Codul 
Contravențional, aplicându-i-se o sancțiune contravențională în formă de amendă în mărime de 
30 (treizeci) unități convenționale, echivalent 1 500 (una mie cinci sute) lei. 
S-a adus la cunoștința contravenientului Gontaric Bogdan că, în corespundere cu 
prevederile art. 34 alin. (3) din Codul Contravenţional, este în drept să achite jumătate din 
amenda stabilită dacă o plătește în cel mult 3 zile lucrătoare de la data aducerii la cunoștință a 
deciziei de aplicare a sancțiunii contravenționale, în aşa fel, se va considera că sancţiunea 
amenzii a fost executată integral. 
S-a respins contestația contravenientului Gontaric Bogdan împotriva procesului verbal cu 
privire la contravenție nr. MAI06 169282 din 16.05.2024, ca fiind neîntemeiată. 
Solicitarea și motivele recurentului.
În dezacord cu hotărârea instanței de fond, la data de 20 mai 2025 și ulterior la data de 
22.05.2025 contravenientul Gontaric Bogdan a depus recurs prin care a solicitat casarea hotărârii 
din 07.05.2025, cu pronunțarea unei noi hotărâri prin care să fie anulat procesul verbal cu privire 
la contravenție în temeiul lipsei faptei contravenționale. 
În susținerea recursului fiind indicat că în ședința din 05.05.2025, agentul constatator nu 
s-a prezenta ca să susțină constările sale din procesul verbal cu privire la contravenție din 
16.05.2024, astfel lipsindu-l pe contravenient de posibilitatea de a acorda întrebări. Cu toate 
acestea instanța de fond nu a aplicat față de acesta amenda judiciară.
Victima  ***** nu s-a prezentat în ședința de judecată, cu toate că instanța indică că a 
fost citată legal, probe confirmative în acest sens la dosar lipsesc. 
În hotărâre intenționat nu este indicată data depunerii cererii privind examinarea în lipsa 
ei și despre faptul că nu are careva pretenții față de Gontaric Bogdan. La data de 17.07.2024 a 
făcut cunoștință cu materialele dosarului, a constatat că astfel de cerere la materialele dosarului 
lipsește. În viziunea sa instanța de judecată, din oficiu urma să scoată de pe rol cauza.
Consideră că instanța de judecată, intenționat a ascuns de la contravenient conținutul 
cererii victimei, astfel a fost lipsit de inițiativa de a depune demers de scoaterea cauzei de pe rol 
(de la examinare). Mai mult în cazul în care ar fi cunoscut faptul că victima nu are careva 
pretenții față de el ar fi formulat apărarea într-un alt mod.
În susținerea recursului fiind invocată o altă cauză contravențională în care este vizat 
contravenientul prin care solicită încasarea prejudiciului moral de la agentul constatator.      
În explicațiile instanței de judecată din 05.05.2025 a menționat că agentul constatator  
Lupașcu S. nu avea temei la data de 08.05.2024 să intenteze în privința sa proces contravenţional 
în baza materialelor colectate de colaboratorul Cebotaru Dan.    
Victima nu a autentificat corespunzător screenshot-urile, din acestea nu este clar în ce an 
au fost expediate, cine este inițiatorul, însă instanța de judecată trebuie să se conducă doar în 
baza probelor ce au forță juridică și nu pe presupuneri. 
Consideră că instanța și-a manifestat imparțialitatea sa prin obligarea sa de a achita taxa 
de timbru pentru contestația formulată împotriva procesului verbal cu privire la contravenție. 
Instanța de fond a constatat vinovăția lui Gontaric Bogdan în comiterea faptei imputate, 
așa cum el intenționat în perioada 06.09.2023 până la 08.05.2024, aflându-se în ***** în repetate 
rânduri a urmărit victima ***** venind la domiciliul ei amplasat în *****, precum și expedia 
mesaje în rețeaua de socializare „Facebook” prin ce i-a cauzat stare de anxietate și frică. 
Însă materialele cauzei nu confirmă acest fapt. Judecătorul a falsificat procesul verbal al 
ședinței de judecată nici nu a reținut că în plângere victima a indicat că locuiește în *****, iar în 
procesul verbal de audiere a acesteia este indicat că locuiește în ***** Aceste circumstanțe atestă 
că soluția instanței de judecată nu se bazează pe materialele dosarului. 
Instanța de fond intenționat nu a citat tot conținutul contravenție prevăzut la art. 78 2 CC, 
ci doar literele a), b) din art. 78 2 CC. Instanței de judecată a comunicat că victima nu a fost 
constrânsă să-și modifice conduita de viață, cum învăța la ***** așa și învață. Mai mult prin 
cererea sa adresată instanței de judecată a indicat că nu are careva pretenții față de Gontaric. B.. 
Cu referire la procesul verbal cu privire la contravenție, la rubrica 8 „apărător” agentul 
constatator a indicat „nu a solicitat”, fapt ce nu a fost tradus în limba rusă de traducător. Or la 
materialele cauei nu este careva cereri prin care refuză prezența unui apărător. Agentul 
constatator nu a executat cerințele art. 378 (1)-(4) CC. În instanța de judecată a indicat că agentul 
constatator neîntemeiat a respins cererea sa de a face cunoștință cu materialele cauei 
contravenționale, invocând că nu deține așa împuterniciri. 
Cele intentate în privința sa sunt o provocare și o răzbunare pentru acțiunea sa inițiată față 
de agentul constatator. Astfel la rubrica 12 nu a indicat careva obiecții deoarece au fost ignorate 
drepturile sale procesuale. 
În contestația sa din 20.05.2024 a indicat că  o perioadă îndelungată se afla în depresie de 
la acțiunile ilegale ale inspectorului de poliție. La data de 16.05.2024 când a venit la 
inspectoratul de poliție și a aplicat semnătura pe procesul verbal al contravenție se afla în stare de 
șoc nu putea percepe realitatea. Motive din care la data de 20.06.2024 a fost nevoit să se 
interneze în spital pentru tratament, probe în acest sens au fost anexate la dosar. 
Nu recunoaște semnătura sa de la rubrica 18 deoarece se afla în stare de șoc. În cererea sa 
suplimentară din 06.12.2024 a indicat că agentul constatator Lupașcu S. la data de 08.05.2025 la 
propria inițiativă la dus acasă cu mașina de serviciu. Când puțin și-a revenit a solicita să i se dea  
copia de pe procesul verbal cu privire la contravenție, în mașina de serviciu translator nu era. 
Astfel la rubrica 19 a aplicat semnătura pentru că a primit actul respectiv.
În aceeași zi, 16.05.2024, cauza contravențională a fost remisă în adresa instanței de 
judecată pentru examinare, după competență.
 Referitor la faptul că agentul constatator Lupașcu S. a refuzat să cheme victima la data 
de 08.05.2024, invocând că se află la *****, precum și faptul că victima nu s-a prezentat în 
instanța de judecată la data de 05.05.2025, aceste acțiuni procesuale nu duc la nulitatea absolută 
a procesului verbal cu privire la contravenție. 
În hotărâre este  distorsionată poziția avocatului Mîțăblîndă Sergiu. Interpretul nu a tradus 
explicațiile sale în limba rusă.  Circumstanțele în cauză i-a înrăutățit starea sănătății. 
La data de 21 mai 2025 avocatul Mîțăblîndă Sergiu în interesele lui Gontaric Bogdan a 
depus recurs solicitând casarea hotărârii din 07.05.2025, cu încetarea procesului contravențional 
în temeiul nulității acestuia și nu există fapta contravențională.  
În susținerea recursului fiind indicat că în materie contravențională au fost recunoscute 
garanțiile procedurale specificate materiei penale, printre care și prezumpția de nevinovăție, 
prevăzute de art.6 par.2 din Convenție.
Instanța de fond greșit a analizat materialele procesului contravențional acumulat de către 
agentul constatator privind vinovăția cet. Gontaric Bogdan și a apreciat probele prezentate de 
către agentul constatator și respectiv, a constatat că este dovedită vinovăția cet. Gontaric Bogdan 
pe fapta comiterii contravenției prevăzute de art. 78/2 Cod contravențional și în acest 
 sens a 
adoptat pripit o hotărâre ilegală prin care cet. Gontaric Bogdan a fost recunoscut vinovat în 
comiterea contravenției incriminate și sancționat cu amendă în mărime de 30 unități 
convenționale, ceea ce constituie 1500 (una mie cinci sute) lei.
Potrivit art. 458 alin. (l) Cod Contravențional, „examinând cauza contravențională, 
instanța de judecată este obligată să determine: a) caracterul veridic al contravenției imputate; b) 
existența cauzelor care înlătură caracterul contravențional al faptei; c) vinovăția persoanei în a 
cărei privință a fost pornit procesul contravențional; d) existența circumstanțelor atenuante și/sau 
agravante; e 
 necesitatea sancționării și, după caz, caracterul sancțiunii contravenționale; f) alte 
aspecte importante pentru soluționarea justă a cauzei".
Potrivit art. 374 alin. (3), procesul contravențional se desfășoară pe principii generale de 
drept contravenţional, în temeiul Constituției, al prezentului cod, al Codului de procedură penală 
în cazurile expres prevăzute de prezentul cod, precum și al normelor dreptului internațional și ale 
tratatelor internaționale cu privire la drepturile și libertățile fundamentale ale omului la care 
Republica Moldova este parte.
Potrivit art. 6 din CEDO, a jurisprudenței naționale și CtEDO, orice persoană are dreptul 
la judecarea în mod echitabil a cauzei sale, de către o instanță independentă și imparțială, 
instituită de lege, care va hotărî asupra temeiniciei oricărei acuzații în materie penală îndreptate 
împotriva sa.
În baza principiului contradictorialității în procesul penal, principiu unanim recunoscut și 
susținut de jurisprudența Curții Europene pentru Drepturile Omului, sarcina probațiunii în 
ședințele de judecată îi revine nemijlocit agentului constatator.
Curtea Europeană pentru Drepturile Omului, în hotărârea Capean contra Belgiei din 13 
ianuarie 2005, a constatat că, în domeniul penal, problema administrării probelor trebuie să fie 
abordată din punctul de vedere al articolului 6 e 
 obligatoriu, inter alia, ca sarcina de a prezenta 
probe să-i revină acuzării. Nerespectarea jurisprudenței Curții Europene a Drepturilor Omului și 
încălcarea prevederilor art. 7 Cod contravențional în conformitate cu care, persoana poate fi 
sancționată numai pentru contravenția în a cărei privință este dovedită vinovăția sa, cu 
respectarea normelor prezentului cod, urmează să fie apreciată ca nesusținere a acuzațiilor în 
privința făptuitorului.
Or, ignorarea jurisprudenței Curții Europene a Drepturilor Omului și nerespectarea 
prevederilor art. 7 și art. 374, 425 din Codul contravențional, lezează dreptul făptuitorului la un 
proces echitabil, drept garantat de art. 6 din Convenția pentru apărarea drepturilor omului și a 
libertăților fundamentale.
Ne cătând la aceasta, instanța de judecată la pronunțarea hotărîrii a ignorat aceste cerințe 
prin faptul, că în cadrul cercetării probelor s-a stabilit că la instrumentarea cauzei 
contravenționale în privința cet Gontaric Bogdan , agentul constatator, prin neadministrarea 
probelor prematur a conchis că în acţiunile ultimului sunt prezente elementele contravenției 
prevăzute la art. 78/2 Cod contravențional.
La caz, prin procesul-verbal cu privire la contravenției din 16 mai 2024, 
 Gontaric Bogdan 
a fost acuzat, pentru faptul că „în perioada 06.09.2023- 08.05.2024 cet. Gontaric Bogdan a 
urmărit-o în mod repetat cet. *****, a.n. *****, prin faptul că acesta de mai multe ori venea la 
domiciliul cet. *****, loc. ***** și îi scria pe rețeaua de socializare Facebook.
Instanța de judecată la examinarea probelor prezentate de către agentul constatator și la 
pronunțarea hotărîrii, nu a luat în considerație argumentarea părții apărării precum, că agentul 
constatator la întocmirea procesului-verbal cu privire la contravenției a încălcat prevederile alin. 
(l) lit. d), e) art. 443 Cod contravențional, care prevede că ”procesul-verbal cu privire la 
contravenție va cuprinde: «fapta contravențională, locul și timpul săvârșirii ei, circumstanțele 
cauzei care au importantă pentru stabilirea faptelor și consecințelor juridice, evaluarea 
eventualelor pagube cauzate de contravenție, încadrarea juridică a faptei, norma materială 
contravențională și indiciile calificative ale elementelor constitutive ale contravenției.
Aceste cerințe obligatorii la întocmirea procesului-verbal au fost încălcate, deoarece la 
rubrica «fapta contravențională» este indicat, citează: ”în perioada 06.09.2023- 08.05.2024 cet. 
Gontaric Bogdan a urmărit-o în mod repetat cet. 
 *****, a.n. *****, prin faptul că acesta de mai 
multe ori venea la domiciliul cet. *****, loc. ***** și îi scria pe rețeaua de socializare 
Facebook", însă din actul de acuzare, nu este clar prin ce acțiuni sau metode a întreprins: cet. 
Gontaric Bogdan întru comiterea contravenției incriminate, cum cet. Gontaric Bogdan ar fi comis 
contravenția incriminată și consecințele survenite în urma contravenției, astfel nefiind descrise 
elementele esențiale ale contravenției incriminate.
Totodată, în rubrica „prin ce a comis o contravenție prevăzută de” este invocat doar 
numai „art. 78/2 CC RM”, adică nu este indicat detaliat indici calificative ale elementelor 
constitutive ale contravenției, o dată ce dispoziția articolului incriminat prevede două modalități 
de comiterea acesteia și anume: Persecutarea în mod repetat a unei persoane căreia i s-a cauzat o 
stare de anxietate, frică pentru siguranța proprie ori a rudelor apropiate, fiind constrânsă să-și 
modifice conduita de viață, săvârșită 
 prin: a) urmărirea persoanei; b) contactarea sau încercarea 
de a contacta prin orice mijloc sau prin intermediul altei persoane, precum și consecințele 
acesteia cum ar fi: stare de anxietate, frică pentru siguranța proprie, fiind constrânsă să-și 
modifice conduita de viață, ceea ce rezultă că agentul constatator nu a specificat în pct. 6 din 
procesul verbal cu privire la contravenției, deci acuzarea adusă cet. Gontaric Bogdan este una 
abstractă, fiindu-i astfel încălcat dreptul la apărare.
Aceeași încălcare a fost admisă și de către instanța de judecată la emiterea și pronunțarea 
hotărîrii și acest fapt s-a constatat, citează ” Astfel, drept consecință, instanța de judecată ajunge 
la concluzia că Gontaric Bogdan a.n. *****, se face vinovat de comiterea faptei incriminate, 
astfel încât aceasta fiind conștient în mod intenționat în perioada de timp cuprinsă între 
06.09.2023 - 08.05.2024, în timp ce se afla în *****, a urmărit-o în mod repetat de mai multe ori 
și venea la domiciliul victimei ***** din ***** și la fel îi scria 
 mesaje pe rețeaua de socializare 
„Facebook", provocându-i o stare de anxietate și frică", adică instanța de judecată nu a specificat 
care anume elemente constitutive ale 
 contravenției incriminate lui Gontaric Bogdan, or prin 
probele examinate fin ședința de judecată cu certitudine s-a stabilit că în acțiunile cet. Gontaric 
Bogdan nu există fapta contravenției prevăzute de art. 782 Cod contravențional.
Totodată, instanța de judecată la pronunțarea hotărîrii a încălcat prevederile art. 24 Cod 
de procedură penală, care reglementează că ”instanța judecătorească nu este organ de urmărire 
penală, nu se manifestă în favoarea acuzării sau a apărării și nu exprimă alte interese decît 
interesele legii. precum și prevederile art. 325 alin.(l) și (2) Cod de procedură penală, care expres 
prevede că ” Judecarea cauzei în primă instanță se efectuează numai în privința persoanei puse 
sub învinuire și numai în limitele învinuirii formulate în rechizitoriu. Modificarea învinuirii în 
instanța de judecată se admite dacă prin aceasta nu se agravează situația inculpatului și nu se 
lezează dreptul lui la apărare. Modificarea învinuirii în sensul agravării situației inculpatului se 
admite numai în cazurile și în condițiile prevăzute de prezentul coď, care s-a manifestat prin 
următoarea exprimare ”.
Astfel, drept consecință, instanța de judecată ajunge la concluzia că Gontaric Bogdan, 
a.n.*****, se face vinovat de comiterea faptei incriminate, astfel încât aceasta fiind conștient în 
mod intenționat în perioada de timp cuprinsă între 06.09.2023 - 08.05.2024, în timp ce se afla în 
*****, a urmărit-o în mod repetat de mai multe ori și venea la domiciliul victimei ***** din 
***** și la fel îi scria mesaje pe rețeaua de socializare „Facebook", provocându-i o stare de 
anxietate și frică.” însă cet. Bogdan Gontaric, conform procesului verbal cu privire la 
contravenției, în rubrica prin ce a comis nu i-a fost descrise integral elementarele constitutive ale 
contravenției prevăzute de art.78 2 Cod contravențional, precum și locul comiterii contravenției ” 
în *****", or, conform declaraţiilor cet. Bogdan Gontaric date în ședința de judecată a menționat 
concret că dânsul nu a fost niciodată în *****, iar alte probe contrar celor expuse nu au fost 
administrate, deci constituie un temei de încetare și decalarea nulă a procesului verbal cu privire 
la contravenției, deoarece au fost admise încălcări prevăzute de art. 443 Cod contravențional.
Potrivit art. 425 Cod contravențional „(l) Probele sînt elemente de fapt, dobândite în 
modul stabilit de prezentul cod, care servesc la constatarea existentei sau inexistentei 
contravenției, la identificarea făptuitorului, la constatarea vinovăției și la cunoașterea altor 
circumstanțe importante pentru justa soluționare a cauzei.(2) În calitate de probe se admit 
elementele de fapt: constatate prin intermediul următoarelor mijloace: procesul verbal cu privire 
la contravenție, procesul-verbal de ridicare a obiectelor și documentelor, procesul-verbal de 
percheziție, procesul-verbal privind cercetarea la fata locului, procesele-verbale privind alte 
acțiuni procesuale efectuate în conformitate cu prezentul cod, explicațiile persoanei în a cărei 
privință a fost pornit proces contravențional, declarațiile victimei, ale martorilor, înscrisurile, 
înregistrările audio sau video, fotografiile, corpurile delicte, obiectele și documentele ridicate, 
constatările tehnico-știintifice și medico-legale, raportul de potrivit expertiză.(6) Nu pot fi 
admise ca probe datele care au fost obținute: a) prin violentă, amenințări sau prin alte mijloace de 
constrângere) prin metode ce contravin prevederilor științifice; c) prin încălcarea esențială a 
drepturilor și libertăților constituționale ale persoanei, inclusiv a dreptului la apărare sau a 
dreptului la interpret/traducător.”, or instanța de judecată în cadrul examinării probelor anexate la 
procesul verbal cu privire la contravenției, inclusiv și faptul că agentul constatator a anexat copii 
neautentice cu semnătură și ștampila instituției de pe alte sesizări care nu pot fi considerate ca 
probe odată ce n-au fost ridicate în conformitate cu prevederile art. 427 alin.(l) Cod 
contravențional, care prevede expres că ”Dacă este necesar să se ridice anumite obiecte sau 
documente care constituie corpuri delicte și dacă se cunoaște exact locul și persoana la care se 
află, agentul constatator efectuează, în temeiul unei hotărîri întemeiate, ridicarea lor, dacă acestea 
nu au fost ridicate în condițiile art. 426 alin. (5)''.
Subsidiar, menționează că agentul constatator prin întocmirea procesului verbal cu privire 
la contravenției din 16 mai 2024 în lipsa unui avocat ales sau desemnat prin decizia OT CNAJGS 
Cahul a încălcat prevederile art. 69 alin. 1 pct. 3 Cod de procedură penală, care prevede expres 
”(l) Participarea apărătorului la procesul penal este obligatorie în cazul în care: bănuitul, 
învinuitul, inculpatul nu posedă sau posedă în măsură insuficientă limba în care se desfășoară 
procesul penal", odată ce cet. Gontaric Bogdan nu posedă în măsura insuficientă limba de stat, 
astfel fiind vorbitor de limba rusă și i-a fost încălcat dreptul la apărare.
Potrivit art. 445 alin.(l) Cod contravențional,” Neconsemnarea în procesul verbal cu 
privire la contravenție a mențiunilor privind numele, prenumele și funcția agentului constatator, 
numele, prenumele, data (ziua, luna, anul) întocmirii procesului-verbal, seria și numărul actului 
de identitate și numărul de identificare personal (IDNP) sau datele de identificare din buletinul 
de identitate provizoriu ale făptuitorului care renunță la numărul de identificare personal și la 
evidența automatizată în Registrul de stat al populației, iar în cazul persoanei juridice — lipsa 
denumirii și a sediului acesteia, a circumstanțelor comiterii și încadrării juridice a faptei 
contravenționale săvârșite și a datei comiterii acesteia, a semnăturii agentului constatator sau a 
martorului asistent, în cazul refuzului contravenientului de a semna, atrage nulitatea absolută a 
procesului-verbal”, însă instanța de judecată la pronunțarea hotărîrii nu a luat în considerație că 
agentul constatator la momentul întocmirii procesului verbal cu privire la contravenție nu a făcut 
mențiuni despre încadrarea juridică a faptei contravenționale, precum și a admis ștersături,  ceea 
ce duce la nulitatea absolută a procesului verbal, astfel instanța de judecată pentru încălcările 
depistate urma să pronunțe o hotărîre de încetare pe motivul nulității procesului verbal cu privire 
la contravenție, acțiuni care afectează în mod esențial fondul cauzei, care nu poate fi înlăturată de 
către instanța de judecată, ceea ce duce la nulitatea absolută a procesului verbal cu privire la 
contravenției, astfel instanța de judecată pentru încălcările depistate urma să pronunțe o hotărîre 
de încetare pe motivul nulității procesului verbal cu privire la contravenție.
În corespundere cu art. 461 alin. (1) și (2) Cod contravențional,'' în cazul în care, pe 
parcursul judecării cauzei, se constată unul din temeiurile prevăzute la art. 441 sau 445 alin. (l), 
instanța judecată încetează procesul contravențional. Procesul contravenţional poate fi încheiat și 
în alte cazuri decât cele prevăzute la alin. (l) doar dacă se constată că lipsa unei mențiuni în 
procesul-verbal cu privire la contravenție afectează în mod esențial fondul cauzei și aceasta nu 
poate fi înlăturată de către instanța de judecată. 
Termenul de declarare a recursului.
Potrivit art. 468 Cod contravențional „(1) recursul împotriva hotărîrii judecătoreşti 
contravenţionale se declară în termen de 15 zile de la data pronunţării hotărîrii judecătoreşti 
sau, pentru părţile care nu au fost prezente la şedinţa de judecare a cauzei contravenţionale, de 
la data înmînării copiei de pe hotărîrea judecătorească, în condiţiile art.463 alin. (1).
Din materialele cauzei se desprinde că hotărârea  Judecătoriei Cahul, sediul Cantemir a 
fost pronunțată la data de 07 mai 2025.  Astfel recursurile declarate de contravenient și avocat la 
data de 20.05.2025 și 21 mai 2025 au fost declarate cu respectarea termenului de contestare. 
 
Procedura de notificare a fost legal executată.
Având în vedere prevederile art. 471 alin. (1) și (2) din Codul contravențional, „Recursul 
se judecă de un complet din 3 judecători, fără prezenţa părţilor. (2) Instanţa de recurs fixează 
data examinării recursului şi dispune să se comunice părţilor la proces despre aceasta, cu 
acordarea dreptului de depunere a referinței”. 
În temeiul normei enunțate părțile au fost notificate că ședința de examinare a recursului, 
cu propunerea de a fi depuse referință. 
La caz părțile nu au depus referințe. 
Aprecierea instanței de recurs.
Examinând materialele cauzei contravenționale în raport cu argumentele invocate în 
recurs, Completul de judecată conchide asupra necesității admiterii recursurilor declarate de 
contravenientul Gontaric Bogdan și avocatul Mîțăblîndă Sergiu, cu casarea hotărârii Judecătoriei 
Cahul, sediul Cantemir din 07 mai 2025, rejudecă cauza cu pronunțarea unei noi hotărâri fără a 
înrăutăți situația contravenientului.
În sprijinul concluziei enunțate se invocă următoarele argumente.
Potrivit art. 473 alin.(1) pct. 2) lit. b) Cod contravențional, după examinarea recursului, 
instanţa de recurs adoptă una dintre următoarele decizii: admite recursul, casând hotărârea 
atacată, parţial sau integral, şi adoptă una dintre următoarele soluţii: rejudecă cauza cu 
adoptarea unei noi hotărîri, însă fără a înrăutăţi situaţia contravenientului”. 
Conform art. 466 Cod contravențional „hotărîrile judecătoreşti contravenţionale pot fi 
atacate cu recurs, pentru a se repara erorile de drept, în următoarele temeiuri: a) nu au fost 
respectate dispoziţiile privind competenţa după materie sau după calitatea persoanei; b) şedinţa 
de judecată nu a fost publică; c) cauza a fost judecată fără citarea legală a unei părţi sau care, 
legal citată, s-a aflat în imposibilitatea de a se prezenta sau de a înştiinţa instanţa despre 
imposibilitate; d) hotărîrea atacată nu cuprinde motivele pe care se întemeiază soluţia ori 
motivarea soluţiei contrazice dispozitivul hotărîrii sau acesta este expus neclar, sau dispozitivul 
hotărîrii redactate nu corespunde dispozitivului pronunţat după deliberare; e) nu au fost 
întrunite elementele constitutive ale contravenţiei sau instanţa a pronunţat o hotărîre de 
sancţionare pentru o altă faptă decît cea imputată contravenientului, cu excepţia cazurilor de 
reîncadrare juridică a acţiunilor lui în temeiul unei legi mai blînde; f) contravenientul a fost 
sancţionat pentru o faptă neprevăzută de prezentul cod; g) s-au aplicat sancţiuni în alte limite 
decît cele prevăzute de lege sau nu corespund faptei săvîrşite sau persoanei contravenientului; 
h) contravenientul a fost supus anterior răspunderii contravenţionale pentru această faptă sau 
există o cauză de înlăturare a răspunderii contravenţionale, sau aplicarea sancţiunii a fost 
înlăturată de o nouă lege ori anulată de un act de amnistie, sau a intervenit decesul 
contravenientului ori împăcarea părţilor în cazul prevăzut de lege; i) faptei săvîrşite i s-a dat o 
încadrare juridică greşită; j) a intervenit o lege mai favorabilă contravenientului; k) Curtea 
Constituţională a declarat neconstituţională prevederea legii aplicate; l) instanţa de judecată 
internaţională, prin hotărîre în o altă cauză, a constatat o încălcare la nivel naţional a 
drepturilor şi libertăţilor omului care poate fi reparată şi în cauza respectivă”.
Totodată în corespundere cu dispozițiile art. 458 Cod contravențional este stipulat că „(1) 
examinînd cauza contravenţională, instanţa de judecată este obligată să determine: a) 
caracterul veridic al contravenţiei imputate; b) existenţa cauzelor care înlătură caracterul 
contravenţional al faptei; c) vinovăţia persoanei în a cărei privinţă a fost pornit procesul 
contravenţional; d) existenţa circumstanţelor atenuante şi/sau agravante; e) necesitatea 
sancţionării şi, după caz, caracterul sancţiunii contravenţionale; f) alte aspecte importante 
pentru soluţionarea justă a cauzei. (2) Chestiunile care apar în timpul judecării cauzei se 
rezolvă prin încheiere judecătorească, inclusă în procesul-verbal al şedinţei de judecată, care 
poate fi atacată împreună cu hotărîrea contravențională”.
Rigorile CtEDO prezumă că rolul unei decizii motivate este să demonstreze părţilor că 
ele au fost auzite, oferindu-le posibilitatea de a o contesta precum şi posibilitatea ca decizia să fie 
revizuită de către o instanţă de recurs (hotărârea CtEDO Fomin versus R. Moldova). 
În materie contravențională au fost recunoscute garanțiile procedurale specifice în 
materie penală în ceea ce privește dreptul la un proces echitabil, printre care și prezumția de 
nevinovăție, prevăzută de alin. (2) al art. 6 din Convenția Europeană a Drepturilor Omului 
(hotărârile CtEDO Ziliberberg împotriva Moldovei, Angel împotriva României sau Ozturk 
împotriva Germaniei).
Viciul fundamental admis în cadrul unei proceduri precedente, care afectează hotărârea 
pronunţată, este o ignorare esențială a drepturilor şi libertăţilor garantate de CEDO, de alte tratate 
internaționale, de Constituţia Republicii Moldova şi de alte legi naţionale.
Procesul echitabil impune ca o investigație să fie imparțială, eficientă, multilaterală și 
completă (hotărârea Boicenco versus R. Moldova).
În jurisprudența CtEDO, principiul egalității armelor semnifica tratarea egală a părților pe 
toată durata desfășurării procedurii în fața unui tribunal, fără ca una din ele sa fie avantajată în 
raport cu cealaltă parte din proces (hotărârea Bobeş versus *****), iar judecătorului îi revine 
sarcina de a veghea ca toate elementele susceptibile să influențeze soluționarea pe fond a 
litigiului, să facă obiectul unei dezbateri în contradictoriu între părți (hotărârea Ruiz-Mateos 
versus Spania), el trebuind să răspundă cu argumente la fiecare dintre criticile și mijloacele de 
apărare invocate de părți (hotărârea Boldea versus *****).
Completul de judecată conchide că, instanța de fond la examinarea cauzei 
contravenționale prezente nu a respectat normele procesuale și nu a ținut cont de problemele ce 
urmează a fi rezolvate la adoptarea hotărârii contravenționale, cauza fiind judecată într-o manieră 
superficială, ceea ce a și dus la judecarea incompletă și neobiectivă, a tuturor aspectelor legate de 
fondul cauzei.
Soluția Completul de judecată rezultă din examinarea neobiectivă de către instanța de 
fond a materialelor cauzei contravenționale, fără a se ține cont de dispozițiile art. 458 din Codul 
contravențional ce prevede printre altele și, verificarea tuturor circumstanțelor de fapt a cauzei și 
stabilirea aspectelor de drept, prima instanță adoptând o soluție nemotivată.
Completul de judecată lecturând textul hotărârii recurate, în raport cu criticile formulate 
în cererile de recurs şi ținând cont de prevederile legale aplicabile în speță, menționează că 
soluția instanței adoptată este pripită, neregăsindu-se în cuprinsul acesteia argumentarea ce l-a 
determinat pe judecător să adopte soluția dispusă în cauză or, Completul de judecată remarcă că 
în hotărârea instanței nu s-a făcut o analiză multilaterală și coerentă a tuturor aspectelor, în 
special, nu s-a dat o apreciere și o analiză corespunzătoare, procesului – verbal cu privire la 
contravenție nr. MAI06 169282 din 16.05.2024.
Astfel, din materialele cauzei se desprinde că, la 16 mai 2024, în privința lui Gontaric 
Bogdan, de către agentul constatator al IP Cantemir, Lupașcu Serghei a fost întocmit proces-
verbal cu privire la contravenție seria/nr.MAI06 169282, pentru comiterea contravenției 
prevăzute de art. 78 2 Cod contravențional. Potrivit fabule învinuirii s-a indicat, „ că în perioada 
06.09.2023 – 08.05.2024 cet. Gontaric Bogdan a urmărit-o repetat pe cet. ***** a.n.***** prin 
faptul că acesta de mai multe ori venea la domiciliul cet. ***** din ***** și îi scrie pe rețeaua 
de socializare „Facebook”.
În temeiul art. 400 alin. (5) Cod contravențional procesul contravențional a fost remis, 
după competență în adresa instanței de judecată în vederea aplicării sancțiunii contravenționale, 
cu propunerea agentului constatator de a fi aplicată amendă.   
La data de 17 mai 2024 la Judecătoria Cahul, sediul Cantemir a parvenit spre examinare 
conform competenței cauza contravențională de învinuirea lui Gontaric Bogdan în comiterea 
contravenției prevăzute la art. 782 Cod contravențional. 
La data de 20 mai 2024 la Judecătoria Cahul, sediul Cantemir a fost înregistrată 
contestația lui Gontaric Bogdan împotriva procesului verbal cu privire la contravenție intentat în 
privința sa în baza art. 782 Cod contravențional.
Prin încheierea Judecătoriei Cahul, sediul Cantemir din 06 decembrie 2024  cauza 
contravențională și contestația au fost conexate într-o procedură unică.     
Instanța de fond fiind investită cu soluționarea cauzei a constatat vinovăția lui Gontaric 
Bogdan de comiterea contravenției prevăzute la art. 78 lit. a), b) CC, fiind stabilită o pedeapsă cu 
amendă, și a respins ca neîntemeiată contestația contravenientului. 
Completul de judecată reiterează că, în conformitate cu prevederile art. 374 alin. (3) din 
Codul contravențional, procesul contravențional se desfășoară pe principii generale de drept 
contravențional, în temeiul Constituției, al prezentului cod, al Codului de procedură penală în 
cazurile expres prevăzute de prezentul cod, precum și al normelor dreptului internațional și ale 
tratatelor internaționale cu privire la drepturile și libertățile fundamentale ale omului la care 
Republica Moldova este parte.
Potrivit art. 375 alin. (3) din Codul contravențional, concluziile despre vinovăția 
persoanei în săvârșirea contravenției nu pot fi întemeiate pe presupuneri. Toate dubiile în 
probarea învinuirii care nu pot fi înlăturate în condițiile prezentului cod se interpretează în 
favoarea persoanei în a cărei privință a fost pornit proces contravențional.
În corespundere cu prevederile art. 440 alin. (1) din Codul contravențional, constatarea 
faptei contravenţionale înseamnă activitatea, desfăşurată de agentul constatator, de colectare şi 
de administrare a probelor privind existenţa contravenţiei, de încheiere a deciziei privind 
examinarea contravenţiei în temeiul constatării agentului constatator sau procesului-verbal cu 
privire la contravenţie, de aplicare a sancţiunii contravenţionale sau de trimitere, a dosarului, 
după caz, funcționarului abilitat să examineze cauza contravențională, din cadrul autorității din 
care face parte agentul constatator, în instanţa de judecată sau în alt organ spre soluţionare.   
Conform art. 442 alin. (1) din Codul contravențional, procesul-verbal cu privire la 
contravenție este un act prin care se individualizează fapta ilicită şi se identifică făptuitorul. 
Procesul-verbal se încheie de agentul constatator pe baza constatărilor personale şi a probelor 
acumulate, în prezenţa făptuitorului sau în absenţa lui. 
Cerințele întocmirii procesului-verbal cu privire la contravenție sunt expres stipulate la 
art.443 din Codul contravențional. 
Sub aspectul legalității procesului – verbal, se notează că, motivele de nulitate absolută a 
actului din speță pot fi invocate atât de părți, cât și din oficiu de către instanță întru asigurarea 
respectării principiului legalității și dreptății, consacrate expres în art. 5 și 7 din Codul 
contravențional.
Legea contravențională prevede redactarea procesului-verbal cu privire la contravenție 
într-o anumită forma „ad validitatem”, cu respectarea tuturor prescripţiilor legale de fond şi de 
formă, pentru încheierea sa valabilă, în scopul producerii efectelor juridice, pentru care a fost 
întocmit.   
În acest context, respectarea exigențelor legale prevăzute la art. 443 al Codului 
contravențional sunt impuse agentului constatator la întocmirea procesului-verbal cu privire la 
contravenție prin prisma art. 445 al Codului contravenţional.
Instanța de fond analizând superficial cazul a reținut că procesul verbal cu privire la 
contravenție  și decizia de sancționare au fost întocmite cu respectarea dispozițiilor art. 443 CC 
cuprinzând toate mențiunile obligatorii indicate în textul legal, însă instanța de fond omite să 
aducă careva argumente cu referire la alte aspect ce țin de nulitatea procesului verbal indicând la 
general respectarea tuturor rigorilor. 
La acest capitol, instanța de recurs notează că, fapta de săvârșirea căreia este învinuită 
persoana, trebuie să fie clară pentru aceasta, principiu care este consfințit în art. 6 al Convenției 
Europene pentru Apărarea Drepturilor Omului și a Libertăților Fundamentale. Acest principiu 
este parte integrantă al dreptului la un proces echitabil și stabilește că, orice persoană este în 
drept să cunoască în ce este învinuită, pentru a-și alege metodele de apărare.
Completul de judecată relevă că în vederea determinării cui îi revine sarcina probei, 
trebuie să se stabilească mai întâi dacă fapta de care este acuzat contravenientul constituie 
„acuzaţie în materie penală”, în sensul art. 6 din Convenţie. Criteriile folosite în mod constant în 
jurisprudenţa Curţii pentru a se vedea dacă o acuzaţie constituie „acuzaţie în materie penală” sunt 
următoarele: clasificarea faptei potrivit dreptului naţional – potrivit dreptului intern, fapta 
săvârșită de contravenient atrage răspunderea contravenţională; natura faptei incriminate, dacă se 
adresează tuturor cetăţenilor și are aplicabilitate generală; natura și gravitatea sancţiunii aplicate. 
Ținând cont de cele trei criterii menţionate mai sus, fapta de care este învinuit Gontaric 
Bogdan reprezintă acuzaţie în materie penală în sensul art. 6 din Convenţie, acesta beneficiind de 
prezumţia de nevinovăţie și de toate garanțiile procesuale legale. Sarcina probei îi revine 
întotdeauna agentului constatator.
Conform art. 374 alin. (2) Cod contravențional, procesul contravențional este activitatea 
desfășurată de autoritatea competentă, cu participarea părților și altor persoane titulare de 
drepturi și de obligații, având ca scop constatarea contravenției, examinarea și soluționarea 
cauzei contravenționale, constatarea cauzelor și condițiilor care au contribuit la săvârșirea 
contravenției. 
Analizând procesul verbal cu privire la contravenție MAI06 169282 din 16.05.2024, se 
atestă că cet. Gontaric Bogdan i se impută faptul că în perioada de timp cuprinsă între 
06.09.2023 - 08.05.2024,  a urmărit-o în mod repetat de mai multe ori pe cet. ***** prin faptul 
că acesta de mai multe ori venea la domiciliul cet. ***** din ***** și  îi scrie pe rețeaua de 
socializare „Facebook”. Potrivit actului de învinuire acțiunile lui Gontaric Bogdan au fost 
încadrate în baza art. 782 Cod contravențional.
Fapta contravențională prevăzută de legiuitor la art. 78 2  Cod contravențional stipulează 
„Persecutarea în mod repetat a unei persoane căreia i s-a cauzat o stare de anxietate, frică 
pentru siguranţa proprie ori a rudelor apropiate, fiind constrînsă să-şi modifice conduita de 
viaţă, savîrşită prin:
a) urmărirea persoanei;
b) contactarea sau încercarea de a contacta prin orice mijloc sau prin intermediul altei 
persoane”.
Ținând cont de  fapta imputată prin prisma  fabulei înserate în actul acuzator se atestă că 
agentul constatator, a întocmit actul prin care se individualizează fapta contrar exigențelor art. 
443 alin. (1) lit. d), e) Cod contravențional, potrivit cărora ”procesul-verbal cu privire la 
contravenție va cuprinde: «fapta contravențională, locul și timpul săvârșirii ei, circumstanțele 
cauzei care au importantă pentru stabilirea faptelor și consecințelor juridice, evaluarea 
eventualelor pagube cauzate de contravenție, încadrarea juridică a faptei, norma materială 
contravențională și indiciile calificative ale elementelor constitutive ale contravenției.
Or analizând actul acuzator se atestă că  agentul constatator a omis să indice consecințele 
survenite în urma contravenției, astfel nefiind descrise elementele esențiale ale contravenției 
incriminate.
În pofida acestor deficiențe evidente instanța de fond constată vinovăția persoanei de 
comiterea contravenției prevăzute la art. 78 2 lit. a), b) Cod contravențional,  analizând pre 
general conținutul normei incriminate fără a face o analiză a actului de învinuire, or fabula 
înserată nu reflectă în mod amănunțit asupra naturii faptei imputate și consecințelor juridice, 
astfel instanța de fond depășind limitele fabulei înserate în învinuire, a indicat în hotărâre 
urmările faptei imputate și anume că fapta comisă a „provocat  o stare de anxietate și frică”, 
prerogativa în cauză revenind în exclusivitate agentului constatator. 
Un alt aspect important este faptul că agentul constatator a admis rectificări în procesul 
verbal  cu privire la contravenție MAI06 169282 din 16.05.2024, or potrivit art. 443 alin. (7) CC 
„În procesul-verbal nu se admit rectificări, adăugiri, alte modificări. În cazul necesității unor 
astfel de acţiuni, se încheie un nou proces-verbal, în care se face consemnarea respectivă”. 
Prin urmare, la etapa constatării faptei contravenționale agentul constatator a admis erori 
procesuale, întocmind procesul-verbal al contravenției contrar exigențelor stabilite la art. 443 
Cod contravențional, care atrag nulitatea absolută a procesului-verbal cu privire la contravenție.
Pertinente speței fiind și dispozițiile  pct. 40 din Hotărârea Curții Constituționale nr. 32 
din 29 noiembrie 2018 privind excepția de neconstituționalitate a articolelor 445 și 461 din 
Codul contravențional (nulitatea procesului-verbal cu privire la contravenție), unde Curtea a 
reținut că  prevederile contestate sunt rigide și insensibile în privința circumstanțelor, pentru că 
sancționează procesul-verbal cu privire la contravenție cu nulitatea absolută, în cazul în care 
acesta nu conține cel puțin una dintre mențiunile stabilite de lege. Din această perspectivă, legea 
nu le acordă instanțelor de judecată posibilitatea de a înlătura erorile care nu pot afecta, în mod 
obiectiv, caracterul echitabil al procesului. Astfel, dacă un judecător sesizat cu o contestație 
împotriva unui proces-verbal cu privire la contravenție constată că din acesta lipsește o 
mențiune prevăzută de articolul 443 din Codul contravențional, trebuie să-l anuleze și, implicit, 
să înceteze procesul contravențional. 
 Conform art. 445 Cod contravenţional, „(1) Neconsemnarea în procesul-verbal cu 
privire la contravenţie a menţiunilor privind numele, prenumele şi funcţia agentului constatator, 
numele, prenumele, data (ziua, luna, anul) întocmirii procesului-verbal, seria şi numărul actului 
de identitate şi numărul de identificare personal (IDNP) sau datele de identificare din buletinul 
de identitate provizoriu ale făptuitorului care renunţă la numărul de identificare personal şi la 
evidenţa automatizată în Registrul de stat al populaţiei, iar în cazul persoanei juridice – lipsa 
denumirii şi a sediului acesteia, a circumstanţelor comiterii şi încadrării juridice a faptei 
contravenţionale săvîrşite şi a datei comiterii acesteia, a semnăturii agentului constatator sau a 
martorului asistent, în cazul refuzului contravenientului de a semna, atrage nulitatea absolută a 
procesului-verbal.  (2) Celelalte încălcări ale art.443 sau ale altor norme imperative din 
prezentul cod pot să ducă la nulitatea procesului-verbal cu privire la contravenţie doar în cazul 
în care acestea afectează în mod esențial fondul cauzei”.
În speță, Completul de judecată reține că procesul-verbal cu privire la contravenție din 16 
mai 2024 a fost întocmit cu nerespectarea exigenților de conținut, ce condiționează nulitatea a 
acestui proces-verbal al contravenției întocmit pentru comiterea contravenției prevăzute la art. 
782 Cod contravențional, conform art. 445 alin. (1) Cod contravențional, în temeiul 
neconsemnării datelor şi faptelor esențiale indicate la art. 443 Cod contravențional, așa cum 
norma enunțată este una imperativă, care prevede expres condițiile de valabilitate, fără a admite 
vreo interpretare. 
Respectiv, în actul de acuzare (procesul-verbal cu privire la contravenție) nu au fost 
consemnate, de către agentul constatator naturii faptei imputate și consecințelor juridice, or actul 
de învinuire nu conține urmările survenite în urma contravenției, precum și conține rectificări 
care nu au fost consemnate conform legislației în vigoare, exigențe impuse de legiuitor la art. 
443 alin.(1) lit. d), e), alin. (7) Cod contravențional. Or acesta este unul din criteriile de 
valabilitate a procesului-verbal cu privire la contravenție prin prisma prevederilor art. 443, art. 
445 Cod contravențional.
Art. 20 din Constituția RM, prevede că orice persoană are dreptul la satisfacție efectivă 
din partea instanțelor judecătorești competente împotriva actelor care violează drepturile, 
libertatile și interesele sale legitime.
În conformitate cu alin. (1) art. 7 CEDO, învinuirea trebuie să fie clară, cu indicarea 
tuturor datelor, mijloacelor şi modului de săvârşire a faptei şi consecinţele ei, caracterului vinei, 
motivelor şi semnelor calificative pentru încadrarea juridică a faptei, numai în asemenea 
situaţie, instanţa va putea pronunţa o hotărâre de condamnare.
Instanța de recurs va menționa și raționamentele expuse în Hotărârea Curții 
Constituționale nr. 32 din 29 noiembrie 2018, privind excepția de neconstituționalitate a 
articolelor 445 și art. 461 din Codul contravențional (nulitatea procesului verbal cu privire la 
contravenție) potrivit căreia Curtea statuează că ,,judecătorii trebuie să aplice prevederile din 
Codul contravențional și să constate, în fiecare caz particular, dacă lipsa unei mențiuni în 
procesul verbal nu poate fi înlăturată decât prin anularea procesului verbal de constatare a 
contravenției sau dacă aceasta poate fi acoperită de către instanța de judecată.
Astfel, în cauza supusă examinării, instanța de recurs a constatat caracterul nul al 
procesului-verbal cu privire la contravenție, în contextul nerespectării de către agentul 
constatator a tuturor exigenților instituite de legiuitor la art. 443 CC, fiind obligatorie indicarea 
tuturor datelor în actul acuzator, circumstanță care face parte din garanțiile unui proces echitabil 
și obligația pozitivă a Republicii Moldova de a întreprinde măsuri adecvate și suficiente pentru a 
proteja drepturile persoanei în privința căreia a fost întocmit procesul verbal cu privire la 
contravenție. 
Art. 6 CEDO direct dispune: „ Orice persoană are dreptul la judecarea cauzei sale în 
mod echitabil, în mod public și în termen rezonabil, de către o instanță independentă și 
imparțială, instituită de lege, care va hotărî fie asupra încălcării drepturilor și obligațiilor sale 
cu caracter civil, fie asupra temeiniciei oricărei acuzații în materie penală îndreptate împotriva 
sa. Hotărârea trebuie să fie pronunțată în mod public, dar accesul în sala de ședință poate fi 
interzis presei și publicului pe întreaga durată a procesului sau a unei părți a acestuia, în 
interesul moralității, al ordinii publice ori al securității naționale într-o societate democratică, 
atunci când interesele minorilor sau protecția vieții private a părților la proces o impun, sau în 
măsura considerată absolut necesară de către instanța când, în împrejurări speciale, 
publicitatea ar fi de natură să aducă atingere intereselor justiției. ”
La acest capitol, fiind incidente normele Codului de procedură penală și jurisprudența 
CEDO care prevede că dacă din probele administrate în cauză nu rezultă cu certitudine că 
persoana a săvârşit fapta pentru care a fost dedus judecăţii, în favoarea acestuia operează 
principiul de drept „in dubio pro reo” se regăseşte în art. 6 par. 2 din Convenția Europeană a 
Drepturilor Omului, şi reflectă prezumţia de nevinovăţie, care în general, este un drept protejat 
de CEDO și de Constituție, iar în particular constituie și o regulă a probatoriului prin postulatul 
menţionat.
Conform art. 5 alin.(1) Cod contravențional, nimeni nu poate fi declarat vinovat de 
săvârșirea unei contravenții, nici supus sancțiunii contravenționale, decât în conformitate cu 
legea contravențională.
Potrivit art. 445 Cod contravenţional, lipsa consemnării în procesul-verbal cu privire la 
contravenţie a datelor și faptelor indicate la art. 443 are ca efect nulitatea acestuia.
Ținând cont că la etapa întocmirii procesului verbal cu privire la contravenție agentul 
constatator a admis erori procesuale, întocmind procesul-verbal al contravenției contrar 
exigențelor stabilite la art. 443 Cod contravențional, circumstanță ce a dus la nulitatea absolută a 
procesului-verbal cu privire la contravenție și poate fi imputat doar agentului constatator. Or, 
încălcările procesuale constatate afectează în mod esenţial fondul cauzei şi aceste încălcări nu 
pot fi înlăturate de către instanța de judecată. Circumstanțe care denotă aplicabilitatea la caz a 
prevederilor art. 445 alin. (1) și cele ale art. 461 alin. (1) Cod contravențional.
În conformitate cu art. 461 Cod contravențional, „(1) în cazul în care, pe parcursul 
judecării cauzei se constată vreunul din temeiurile prevăzute de art. 441 și 445, instanța 
încetează procesul contravențional”. Or, prevederile art. 445 alin. (1)-(2) CC suficient de 
explicit reflectă care sunt temeiurile de nulitate absolută pe care instanța le poate lua în 
considerație din oficiu.
Iar potrivit art. 462 alin. (5) lit. a) Cod contravențional, dispozitivul hotărârii 
judecătorești va conține soluția privind încetarea procesului contravențional.
Acuzațiile aduse lui Gontaric Bogdan duc la apariția unor serii de garanții procesuale, 
consacrate inter alia și de dreptul intern (art. 1, 5, 396 Cod contravențional) anume a prezumției 
de nevinovăție dar și cerințelor de probațiune care rezultă din aceasta (art. 5, 7, 10, 384 Cod 
contravențional). 
Astfel, persoana în privința căreia este pornit procesul contravențional, prin prisma 
art.5 Cod contravențional, poate conta în mod electiv pe respectarea în tocmai a rigorilor 
legislației Contravenționale, iar abaterile de la aceste rigori, sub aspect de procedură 
contravențională, fac imposibilă atragerea la răspundere contravențională a acesteia, 
impunând încetarea procesului contravențional la caz.
Notabil este faptul că la caz prin hotărârea contestată, instanța de fond nejustificat a 
respins ca fiind neîntemeiată contestația formulată de Gontaric Bogdan împotriva procesului 
verbal cu privire la contravenție MAI06 169282 întocmit în baza art. 78 2 Cod contravențional, or 
potrivit legislației în materie contravențională, astfel de categorii de contravenții nu sunt supuse 
contestării, acestea fiind direcționate de agentul constatator pentru examinare instanței de 
judecată după competență. 
Prin urmare constatările în cauză atestă inadmisibilitatea contestației formulată de 
Gontaric Bogdan împotriva procesului verbal cu privire la contravenție MAI06 169282 întocmit 
în baza art.782 Cod contravențional.
În contextul celor statuate, Completul de judecată a conchis necesitatea admiterii cererilor 
de recurs, casării  integrale a hotărârii Judecătoriei Cahul, sediul Cantemir din 07 mai 2025, cu 
rejudecarea cauzei și pronunțarea unei noi hotărâri de încetare a procesului contravențional 
intentat în privința lui Gontaric Bogdan în baza art. 78 2 Cod contravențional, în temeiul nulității 
procesului-verbal cu privire la contravenției MAI06 169282 din 16 mai 2024 întocmit în privința 
lui Gontaric Bogdan. 
Dată fiind situația factuală și juridică ale cauzei, conducându-se de prevederile articolelor 
473 alin. (1) pct. 2) lit. b) și 474 din Codul contravenţional, Completul de judecată  al Curții de 
Apel Sud, sediul Cahul,-
D  E C I D E :
Se admit recursurile declarate de Gontaric Bogdan și avocatul Mîțăblîndă Sergiu în 
interesele lui Gontaric Bogdan .
Se casează integral hotărârea Judecătoriei Cahul, sediul Cantemir din 07 mai 2025, 
pronunțată în cauza contravențională de învinuirea lui Gontaric Bogdan de comiterea 
contravenției prevăzute la art. 78 2 Cod contravențional și contestația lui  Gontaric Bogdan 
împotriva procesului verbal cu privire la contravenție MAI06 169282 din 16 mai 2024 întocmit 
în baza art. 782 Cod contravențional,  cu rejudecarea cauzei și pronunțarea unei noi hotărâri după 
cum urmează.
Se încetează procesul contravențional pornit în privința lui Gontaric Bogdan în baza 
art.782 Cod Contravențional, în temeiul nulității procesului-verbal cu privire la contravenției nr. 
MAI06 169282 din 16 mai 2024. 
Se respinge ca fiind inadmisibilă contestația lui Gontaric Bogdan împotriva procesului 
verbal cu privire la contravenție MAI06 169282 din 16 mai 2024 întocmit în baza art. 78 2 Cod 
contravențional..
Decizia este irevocabilă de la pronunțare. 
  Preşedintele completului,                            Judecător                                     Judecător
      Vitalie MOVILĂ                             Andrei SCRIPCENCO                    Inga GORLENCO