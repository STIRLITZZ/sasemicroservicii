Dosarul nr. 4-25012534-05-4r-29042025         Judecătoria Cahul, sediul Central               
                                                                           Judecător Cristina Daniliuc 
Curtea de Apel Sud
D  E  C  I  Z  I  E
În Numele Legii
11 decembrie 2025                                                                                            municipiul Cahul
Completul de judecată al Curții de Apel Sud, sediul Cahul
în componența:
președintele completului de judecată:                      Vitalie MOVILĂ, 
judecătorilor:                                         Andrei SCRIPCENCO și  Inga GORLENCO,
A judecat în lipsa părților, recursul declarat de către avocatul Grosu Eugen în interesele 
contravenientului Adămiță Igor împotriva hotărârii Judecătoriei Cahul, sediul Central din 03 
aprilie 2025, pronunțată în cauza contravențională privind învinuirea lui Adămiță  Igor de 
comiterea contravenției prevăzute la art. 781 Cod contravențional,
Asupra recursului, în baza materialelor și actelor dosarului, Completul de judecată, - 
C O N S T A T Ă :
În fapt.
La data de 23 ianuarie 2025, agentul constatator din cadrul Inspectoratului de Poliție 
Cahul, Avădănii Victor, a întocmit procesul-verbal cu privire la contravenție seria/nr. MAI06 
382916 în privința lui Adămiță Igor pentru faptul că la data de 15 ianuarie 2025, la orele 23:20, 
aflându-se la domiciliul concubinei sale Ludmila Moldovan, situat în *****, a avut loc un 
conflict în familie cu ultima, la care a numit-o cu cuvinte necenzurate și a îmbrâncit-o în urma 
căruia cet. Ludmila Moldovan s-a ales cu vătămare neînsemnată a integrității corporale sau a 
sănătății.
Acțiunile lui Adămiță Igor au fost încadrate în prevederile art. 78 1 Cod Contravențional, 
conform indiciilor: Maltratarea sau alte acţiuni violente, comise de un membru al familiei în 
privinţa altui membru al familiei, care au provocat vătămare neînsemnată a integrităţii 
corporale. 
Cauza contravențională şi materialele anexate, împreună cu procesul verbal cu privire la 
contravenție cu seria/nr. MAI06 382916 din 23 ianuarie 2025, au fost expediate în instanţa de 
judecată, conform competenței spre examinare în fond la Judecătoria Cahul, sediul Central. 
Poziţia instanţei de fond.
Prin hotărârea Judecătoriei Cahul, sediul Central din 03 aprilie 2025, Adămiță Igor a fost 
recunoscut vinovat de comiterea contravenției prevăzute de art. 78 1 Cod contravențional, fiindu-i 
aplicată sancțiunea sub formă de 40 (patruzeci) ore de muncă neremunerată în folosul 
comunității. 
S-a explicat că, în conformitate cu prevederile art. 37 alin. (6) Cod contravențional, în caz 
de eschivare de la munca neremunerată în folosul comunității, această sancțiune se înlocuiește cu 
arest contravențional, calculându-se o zi de arest pentru 2 ore de muncă neremunerată în folosul 
comunității.
Solicitarea recurentului.
Nefiind de acord cu hotărârea menționată, pe data de 04 aprilie 2025, avocatul Grosu 
Eugen  în interesele lui Adămiță Igor a contestat-o cu recurs prin care a solicitat admiterea 
recursului, casarea hotărârii Judecătoriei Cahul,sediul Central din 03.04.2025, rejudecarea cauzei 
cu dispunerea încetării procesului contravențional din motivul lipsei faptului contravenției.
În susținerea poziției sale recurentul a indicat că, nu sunt de acord cu procesul verbal cu 
privire la contravenție, or, conform art. 7 Cod Contravențional, persoana poate fi sancționată 
numai pentru contravenția în a cărei privință este dovedită vinovăția sa, cu respectarea normelor 
prezentului cod. 
Menționează că prima instanță a constatat că din materialele dosarului rezultă că  
contravenientul a fost agresiv, s-a adresat cu cuvinte necenzurate către partea vătămată, că a fost 
violent, însă a ignorat complet faptul că nu este indicat anume care cuvinte au fost folosite de 
către contravenient.
 La fel, prima instanță nu a luat în considerație faptul că, din declarațiile agentului 
constatator cât și din declarațiile victimei rezultă că contravenientul nu a aplicat lovituri 
corporale față de victimă, aceasta din urmă fiind doar îmbrâncită, respectiv în acțiunile lui Igor 
Adămiță lipsește fapta contravențională şi anume aplicarea violenței fizice față de pretinsa 
victimă. 
În corespundere cu art. 440 Cod Contravențional (1) Constatarea faptei contravenționale 
înseamnă activitatea, desfăşurată de agentul constatator, de colectare şi de administrare a 
probelor privind existența contravenției, deciziei privind examinarea contravenţiei în temeiul 
constatării agentului constatator sau procesului-verbal cu privire la contravenţie, de aplicare a 
sancţiunii contravenționale sau de trimitere, a dosarului,. după caz, funcționarului abilitat să 
examineze cauza contravențională, din cadrul autorității din care face parte agentul constatator, 
în instanţa de judecată sau în alt organ spre soluţionare. 
Iar potrivit art. 441 Cod contravențional (1) Procesul contravenţional nu poate fi pornit, 
iar dacă a fost pornit, nu poate fi efectuat şi va fi încetat în cazurile în care: a) nu există faptul 
contravenției.
Termenul de declarare a recursului.   
Potrivit art. 468 alin. (1) al Codului contravențional, „recursul împotriva hotărârii 
judecătorești contravenționale se declară în termen de 15 zile de la data pronunțării hotărîrii 
judecătoreşti sau, pentru părţile care nu au fost prezente la şedinţa de judecare a cauzei 
contravenţionale, de la data înmânării copiei de pe hotărîrea judecătorească, în condiţiile 
art.463 alin.(1) ”. 
Din actele cauzei se constată că hotărârea Judecătoriei Cahul, sediul Central a fost 
pronunțată la data de 03 aprilie 2025, cu participarea părților. Astfel recursul depus de avocat la 
04 aprilie 2025 a fost depus cu respectarea termenul legal de atac.  
Procedura de notificare a fost legal executată. 
În corespundere cu prevederile art. 471 alin. (1) și (2) din Codul contravențional, 
„Recursul se judecă de un complet din 3 judecători, fără prezenţa părţilor. (2) Instanţa de recurs 
fixează data examinării recursului şi dispune să se comunice părţilor la proces despre aceasta, 
cu acordarea dreptului de depunere a referinței”. 
În contextul normei enunțate părțile au fost notificate cu privire la ziua examinării 
recursului, cu acordarea dreptului de a depune referințe.
La caz nu a au fost depuse careva referințe.
Aprecierea instanței de recurs.
Deliberând asupra motivelor invocate în cererea de recurs, verificând legalitatea și 
temeinicia hotărârii atacate, pe baza probelor administrate și cercetate de prima instanță, 
Completul de judecată ajunge la concluzia de a respinge recursul ca fiind unul nefondat, cu 
menținerea hotărârii primei instanțe din următoarele circumstanțe.
Conform art. 473 alin. (1) pct. 1) lit. c) Cod Contravențional, după examinarea 
recursului, instanţa de recurs este în drept să adopte decizia, prin care respinge recursul şi 
menține hotărârea atacată dacă recursul, este nefondat.
Este de menționat că, la judecarea cauzei instanţa de fond a ţinut cont de cerinţele art. 458 
Cod contravenţional, care prevede că „la examinarea cauzei contravenţionale instanţa de 
judecată este obligată să determine caracterul veridic al contravenţiei imputate, existenţa 
cauzelor care înlătură caracterul contravenţional al faptei, vinovăţia persoanei precum şi alte 
circumstanţe ce au importanţă la examinarea cauzei, adică să examineze cauza sub toate 
aspectele, complet şi obiectiv cu respectarea dreptului la un proces echitabil şi la apărare”.
Instanța de recurs conchide că, judecând prezenta cauza contravențională, instanța de 
fond a respectat normele procesuale, a verificat complet, sub toate aspectele şi în mod obiectiv 
circumstanțele cauzei şi a dat probelor administrate o apreciere legală, just ajungând la concluzia 
privind vinovăția lui Adămiță Igor de comiterea contravenției prevăzute de art. 78 1 Cod 
contravențional, fiindu-i stabilită pedeapsa sub formă de muncă neremunerată în folosul 
comunității în mărime de 40 ore.  
Completul de judecată atestă că, instanța de fond a dat o apreciere corectă probelor și a 
ținut cont de cerințele art. 457 și 458 din Codul contravențional, care prevăd examinarea 
contravenției sub toate aspectele, în mod complet și obiectiv, clarificând circumstanțele relevante 
pentru soluționarea justă a cauzei. 
Judecarea cauzei contravenționale în instanța de fond s-a desfășurat cu respectarea 
prevederilor normelor contravenționale, care reglementează procedura respectivă. Hotărârea 
contestată cuprinde circumstanțele de fapt și de drept stabilite, probele pe care se întemeiază 
concluzia, norma contravențională în baza căreia este adoptată soluția, fiind pronunțată în 
conformitate cu prevederile art. 462 Cod contravențional, contrar argumentelor recurentului.
Potrivit materialelor cauzei s-a constatat în fapt că, la data de 23 ianuarie 2025, agentul 
constatator din cadrul Inspectoratului de Poliție Cahul, Avădănii Victor, a întocmit procesul-
verbal cu privire la contravenție seria/nr. MAI06 382916 în privința lui Adămiță Igor pentru 
faptul că la data de 15 ianuarie 2025, la orele 23:20, aflându-se la domiciliul concubinei sale 
Ludmila Moldovan, situat în *****, a avut loc un conflict în familie cu ultima, la care a numit-o 
cu cuvinte necenzurate și a îmbrâncit-o în urma căruia cet. Ludmila Moldovan s-a ales cu 
vătămare neînsemnată a integrității corporale sau a sănătății.
Acțiunile lui Adămiță Igor au fost încadrate în prevederile art. 78 1 Cod Contravențional, 
conform indiciilor: Maltratarea sau alte acţiuni violente, comise de un membru al familiei în 
privinţa altui membru al familiei, care au provocat vătămare neînsemnată a integrităţii 
corporale.
La caz, se atestă respectarea exigenților prevederilor art. 443 Cod contravențional la 
întocmirea procesului verbal cu privire la contravenție, astfel fiind respectate garanțiile 
procedurale specifice în materie penală în ceea ce privește dreptul la un proces echitabil, printre 
care şi prezumţia de nevinovăţie, prevăzută de art. 6 § 2 din Convenţia Europeană a Drepturilor 
Omului. 
În sensul vizat fiind constatat că procesul verbal cu privire la contravenție a fost întocmit 
în prezența persoanei în a cărei privință a fost pornit procesul contravențional, ultimul nu a 
înaintat careva obiecții,  fapt certificat prin semnătura, inclusiv la rubrica cu nr. 18 a procesului-
verbal contravențional din 23 ianuarie 2025 unde este indicat că: „Recunosc săvârșirea 
contravenției și accept sancțiunea”. (f.d. 1)
Prin urmare natura acuzaţiei a fost formulată destul de clar pentru contravenientul 
Adămiță Igor, ultimul ne invocând careva obiecții. Astfel, procesul-verbal a fost întocmit cu 
respectarea dispozițiilor legale, prin urmare consemnările făcute de către agentul constatator în 
cuprinsul acestuia referitoare la situația de fapt beneficiază de prezumția de veridicitate, 
prezumție simplă care poate fi răsturnată prin orice mijloc de probă, la caz careva temeiuri de 
nulitate nu au fost constatate. 
Prin recursul formulat apărarea a solicitat încetarea procesului contravențional în privința 
lui Adămiță Igor, din motiv lipsei faptului contravenției. 
La acest aspect, Completul de judecată reține că la constatarea existenței faptei 
contravenționale, starea de fapt fixată de agentul constatator în procesul verbal de contravenție a 
fost confirmată prin probe pertinente, concludente și utile cazului contravențional, și anume:
-                     Proces-verbal cu privire la contravenție din 23 ianuarie 2025, întocmit de SSS 
al SP nr.2 al Inspectoratului de Poliție Cahul, agent constatator Victor Avădănii prin care, 
persoana în privința căreia a fost intentat proces contravențional Igor Adămiță, la data de 15 
ianuarie 2025, la orele 23:20, aflându-se la domiciliul concubinei sale Ludmila Moldovan, situat 
în *****, la momentul dat a avut loc un conflict în familie cu ultima, la care a numit-o cu 
cuvinte necenzurate și a îmbrâncit-o în urma căruia Ludmila Moldovan s-a ales cu vătămare 
neînsemnate a integrității corporale sau a sănătății. Astfel, acțiunile lui Igor Adămiță au fost 
calificate de către agentul constatator în baza art. 78 1 din Codul contravențional, și anume: 
maltratarea sau alte acțiuni violente, comise de un membru al familiei în privința altui membru 
al familiei, care au provocat vătămare neînsemnată a integrității corporale. Procesul-verbal a 
fost întocmit în prezența făptuitorului, care fără nu a invocat careva obiecții l-a semnat la toate 
rubricile corespunzătoare (f.d. 1);
-                     Raportul subofițerului superior al SCO a Inspectoratului de Poliție Cahul, 
agent principal Goncearov L. din 15 ianuarie 2025, potrivit căruia, la data de 15 ianuarie 
2025, ora 23:35, a parvenit înștiințare telefonică de la DZ Sud Iordosopol I., precum că s-a 
adresat Ludmila Moldovan, anul nașterii *****, localitatea *****, care a comunicat că fostul 
soț este agresiv la domiciliu (f.d. 2); 
-                     Plângerea victimei Ludmila Moldovan din 16 ianuarie 2025, potrivit căreia a 
solicitat organelor de poliție să întreprindă măsuri conform legislației în vigoare cu fostul 
concubin, Igor Adămiță, care la data de 15 ianuarie 2025, în jurul orelor 23:20, venind la 
domiciliul său, vizibil fiind în stare de ebrietate a început să o numească cu cuvinte necenzurate 
și manifestând un comportament agresiv față de aceasta sare la bătaie (f.d. 3);
-                     Proces verbal de audierea victimei din 16.01.2025 potrivit căruia la data de 
15:01.2025, în jurul orei 23:20, Adămiță Igor loc. *****, fiind vizibil în stare de ebrietate, a dat 
buzna în domiciliul ei și fără careva motive a început a o numi cu cuvinte necenzurate și 
manifesta un comportament agresiv și până la urmă a și îmbrâncit-o. Din motiv că a fost expusă 
riscului viața și integritatea sa personală a apelat la serviciul unic 112. După efectuarea 
apelului concubinul său a părăsit locul faptei și s-a deplasat în direcție necunoscută. A 
menționat că a mai fost astfel de caz la data de 13.01.2025 în urma căruia fostul concubin a 
agresat-o fizic aplicându-i mai multe lovituri cu pumnii în regiunea mâinii drepte și al piciorului 
drept, fiindu-i cauzate leziuni corporale. (f.d. 4);  
-                     Chestionar de constatare și evaluare a riscurilor în cazurile de violență în 
familie și chestionar a riscurilor de letalitate a violenței în familie din 16.01.2025 (f.d. 5-6); 
-                     Proces-verbal de cercetare la fața locului din 16 ianuarie 2025, întocmit de 
către agentul constatator din cadrul Inspectoratului de Poliție Cahul, cercetarea începând la 
ora 00:00, și s-a încheiat la ora 00:15, la adresa ***** cu anexă foto tabel (f.d. 7-8);
-                     Proces verbal de audiere a contravenientului din 17.01.2025 potrivit căruia 
Adămiță Igor a declarat că la 15.01.2025, în jurul orei 23:20 a venit la domiciliul concubinei 
sale Moldovan Liudmila din *****, a intrat în casă. La acel moment concubina și copii priveau 
televizorul, el fără careva motiv a provocat un conflict în familie, văzând acest fapt concubina a 
luat telefonul să sune la serviciul unic 112. La care el a rugat concubina  să nu sune deoarece 
părăsește domiciliul și se duce la casa părintească însă concubina oricum a sunat la 112, după 
care el s-a revoltat și a împins-o cu mâna pe concubină apoi la scurt timp a părăsit domiciliul ei. 
Menționează că nu a agresat-o fizic pe concubină , doar a împins-o și a numit-o cu cuvinte 
necenzurate. (f.d. 9); 
-                     Raportul de constatare nr. 202411P0037 din 23 ianuarie 2025, în concluziile 
căruia a fost indicat că, la examinarea cet. Moldovan Liudmila  anul nașterii *****, s-a 
depistat: echimoze pe antebrațul și brațul drept, echimoze pe coapsa dreaptă, cauzate la 
acțiunea traumatică cu obiect contondent dur, cu suprafață limitată, prin lovituri directe, ce 
exclud căderea, posibil în timpul și circumstanțele indicate, condiționează dereglarea sănătății 
nu mai mult de 6 zile, fiind calificate ca vătămări neînsemnate a integrității corporale sau a 
sănătății (f.d. 12-13); 
-                     Decizie cu privire la rezultate controlului din 23 ianuarie 2025 prin care s-a 
stabilit că data de 15 ianuarie 2025 la orele 23:35, în adresa Inspectoratului de Poliție Cahul, a 
parvenit apelul telefonic de la DZ Sud Iordosopol I., precum că s-a adresat cet. Liudmila 
Moldovan, a.n.*****, localitatea *****, care a comunicat că fostul soț este agresiv la domiciliu. 
În procesul examinării s-a constatai că, la data de 15 ianuarie 2025 în jurul orei 23:20, cet. 
Moldovan Liudmila, a.n.*****, localitatea *****, se afla la domiciliului D-ei, împreună cu copii 
minori unde a momentul dat se odihnea. La ora indicată la domiciliu comun a venit concubinul 
cet. Adămiță Igor, a.n. *****, ultimul fiind în stare de ebrietate fără careva motiv a provocat un 
conflict în familie si anume față de concubina sa cet. Moldovan Liudmila, la care a numit-o cu 
cuvinte necenzurate și a îmbrâncit-o. Văzând cazul dat cet. Moldovan Liudmila, a apelat la 112 
și a solicitat politia, la care la scurt timp cet. Adămiță Igor, a părăsit fata locului. La data de 16 
ianuarie 2025 la orele 00:10, fiind audiată cet. Moldovan Liudmila, ultima a comunicat că la 
domiciliul comun *****, a avut un conflict în familie cu concubinul său cet. Adămiță Igor, la 
momentul conflictului a fost numită cu cuvinte necenzurate și îmbrâncită de către concubin. 
Conform raportului de constatare cet.Moldovan Liudmila, s-a ales cu vătămare neînsemnată a 
integrității corporale sau a sănătății. La data de 17 ianuarie 2025 la orele 12:05, fiind audiat 
cet. Adămiță Igor, ultimul si-a recunoscut vina că, la data de 15.01.2025, în jurul orei 23:20, 
fără careva motiv a provocat un conflict în familie față de concubina sa Moldovan Liudmila, la 
momentul conflictului a numit-o cu cuvinte necenzurate și îmbrâncit-o. (f.d.14);
-                     Declarațiile victimei în cadrul ședinței de judecată din data de 24 martie 2025, 
potrivit cărora la data de 15 ianuarie 2025, în jurul orelor 23:20, a venit concubinul Igor 
Adămiță acasă și fiind în stare de ebrietate, a numit-o cu cuvinte necenzurate, fiind îmbrâncită, 
însă nu i-a aplicat lovituri. A mai declarat, că cu concubinul au copii comuni care sunt minori și 
la moment victima locuiește la domiciliul concubinului. Explică că, în urma conflictului iscat a 
apelat la serviciul 112, aceasta s-a întâmplat la furie. Locuiesc împreună de 15 ani, iar acum a 
fost primul conflict când acesta a numit-o cu cuvinte necenzurate și a îmbrâncită. Susține, că 
comunică în continuare cu Igor Adămiță, i-a adus la cunoștință despre necesitatea prezentării la 
ședința de judecată. Invocă faptul, că în momentul când a îmbrâncit s-a lovit de un frigider 
motiv pentru care a avut acea echimoză pe coapsă. Menționează, că copii nu au văzut acest 
incident. Nu dorește ca Igor Adămiță să fie pedepsit, la ziua de azi relațiile dintre ei sunt 
normale. (f.d. 38)
Astfel, la baza actului de individualizare a faptei ilicite, agentul constatator din cadrul IP 
Cahul nu a pus în exclusivitate doar procesul verbal cu privire la contravenție, dar a argumentat 
prin probe pertinente, susţinute prin procesul verbal de audiere a victimei cât și chestionar de 
constatare și evaluare a riscurilor în cazurile de violență în familie.
Recurentul invocă lipsa faptei contravenționale în acțiunile lui Adămiță Igor, or la caz 
norma prevăzută la art. 78 1 din Codul contravenţional stipulează cert şi previzibil urmările 
prejudiciabile existente sub forma vătămării neînsemnate a integrității corporale, care în speță s-
au confirmat, ce denotă autenticitatea şi certitudinea faptei prejudiciabile incriminate. 
În speță Adămiță Igor este învinuită de comiterea contravenției prevăzute de art. 78 1 din 
Codul contravențional, Maltratarea sau alte acţiuni violente, comise de un membru al familiei în 
privinţa altui membru al familiei, care au provocat vătămare neînsemnată a integrităţii 
corporale și se sancţionează cu muncă neremunerată în folosul comunităţii de la 40 la 60 de ore 
sau cu arest contravenţional de la 7 la 15 zile.
Obiectul juridic principal al contravenției de violență în familie îl reprezintă relațiile 
sociale cu privire la solidaritatea familială, iar obiectul juridic secundar îl constituie relațiile 
sociale cu privire la integritatea corporală. 
Obiectul material al contravenției de la art. 78 1 din Codul contravențional îl constituie 
corpul persoanei.
Latura obiectivă are următoarea structură: 1) fapta prejudiciabilă care constă în 
maltratare sau alte acțiuni violente; 2) urmările prejudiciabile sub forma vătămărilor neînsemnată 
a integrității corporale; 3) legătura de cauzalitate dintre fapta prejudiciabilă și urmările 
prejudiciabile. 
Respectiv, pentru a fi calificată potrivit normei de la art. 78 1 din Codul contravenţional, 
fapta trebuie să întrunească cumulativ semnele componenţei de contravenţie cum sunt: 
maltratarea sau alte acţiuni violente, comise de un membru al familiei în privinţa altui membru al 
familiei, care au provocat vătămare neînsemnată a integrităţii corporale, iar la dosarul 
contravențional, au fost anexate probe evidente, în baza cărora a fost posibil de stabilit urmările 
prejudiciabile sub forma vătămărilor neînsemnată a integrității corporale şi existenţa faptei 
contravenţiei.
În corespundere  cu art. 3 din Legea nr. 45 din 01-03-2007cu privire la prevenirea și 
combaterea violenței împotriva femeilor și a violenței în familie „ (1)  Subiecţi ai violenţei în 
familie sînt agresorul şi victima membri ai aceleiași familii. (2) Membri de familie, în sensul 
prezentei legi, sînt: b) în condiţia de locuire separată: persoanele aflate în căsătorie, în divorț, 
rudele, afinii lor, copiii adoptivi, persoanele aflate sub curatelă, în privinţa cărora a fost 
instituită o măsură de ocrotire judiciară, persoanele care se află ori s-au aflat în relaţii 
asemănătoare celora dintre soţi (concubinaj).
Conform art. 1331 lit. a) Cod penal, prin membru de familie se înţelege: a) în condiţia de 
conlocuire: persoanele aflate în căsătorie, în divorţ, persoanele în privinţa cărora a fost 
instituită o măsură de ocrotire judiciară, rudele, afinii lor, soţii rudelor, persoanele aflate în 
relaţii asemănătoare celora dintre soţi (concubinaj) sau dintre părinţi şi copii; b) în condiţia de 
locuire separată: persoanele aflate în căsătorie, în divorţ, rudele, afinii lor, copiii adoptivi, 
persoanele în privinţa cărora a fost instituită o măsură de ocrotire judiciară, persoanele care se 
află ori s-au aflat în relaţii asemănătoare celora dintre soţi (concubinaj). 
În corespundere cu art. 2 din Legea nr. 45 din 01 martie 2007 cu privire la prevenirea şi 
combaterea violenţei împotriva femeilor şi a violenţei în familie, prin violenţă în familie se 
înţeleg acte de violenţă fizică, sexuală, psihologică, spirituală sau economică, cu excepţia 
acţiunilor de autoapărare sau de apărare ale altei persoane, inclusiv ameninţarea cu asemenea 
acte, comise de către un membru de familie în privinţa altui membru al aceleiaşi familii, prin 
care s-a cauzat victimei prejudiciu material sau moral, iar prin violenţă fizică se înţelege 
vătămarea intenţionată a integrităţii corporale ori a sănătăţii prin lovire, îmbrâncire, trîntire, 
tragere de păr, înţepare, tăiere, ardere, strangulare, muşcare, în orice formă şi de orice intensitate, 
prin otrăvire, intoxicare, alte acţiuni cu efect similar.
În acest context, în calitate de probe fiind anexate: plângerea depusă de victima 
Moldovan Liudmila, declarațiile contravenientului Adămiță Igor, raportul de constatare nr. 
202511P0037 din 23 ianuarie 2025, chestionar de constatare și evaluare a riscurilor în cazurile de 
violență în familie din 16.01.2025. Astfel, poziția apărării cu privire la lipsa faptei 
contravenționale, au fost combătute prin probele administrate la dosar.  Însuși contravenientul în 
declarațiile sale a menționat că a fost inițiatorul conflictului, a numit concubina cu cuvinte 
necenzurate și a îmbrâncit-o.  
În acest sens instanța de fond just a reținut faptul că victima nu doar că a fost îmbrâncită 
de contravenient dar și agresată fizic, or, reieșind din concluzia raportului de constatare cu 
nr.202511P0037 din 23 ianuarie 2025, expertul judiciar a menționat faptul că la cet. Moldovan 
Liudmila s-a depistat leziuni corporale neînsemnate cauzate prin lovituri directe ce exclud 
căderea. 
Or, legiuitorul a prevăzut expres la art. 425 alin. (1) Cod contravențional „probele sunt 
elemente de fapt, dobândite în modul stabilit de prezentul cod, care servesc la constatarea 
existentei sau inexistentei contravenției, la identificarea făptuitorului, Ia constatarea vinovăției 
și la cunoașterea altor circumstanțe importante pentru justa soluționare a cauzei”. 
Prin prisma normei enunțate, instanța de fond just a conchis că, agentul constatator în 
baza probatoriului acumulat just a încadrat acţiunile lui Adămiță Igor în baza art. 78 1 Cod 
contravenţional şi anume: maltratarea, alte acţiuni violente, comise de un membru al familiei în 
privinţa altui membru al familiei, care au provocat vătămare neînsemnată a integrității corporale.
Drept urmare, cercetând materialele cauzei contravenționale, instanța de fond just a 
stabilit că, agentul constatator a prezentat procesul-verbal cu privire la contravenție, prin care a 
constatat „ex propriis sensibus” fapta contravențională, adică „după propriile sale simțuri”, în 
argumentarea căruia a acumulat suficiente probe care susţin acuzaţiile formulate, inclusiv în mod 
decisiv. 
Respectiv, în măsura în care procesul-verbal cu privire la contravenție examinat nu este 
afectat de vicii de legalitate şi valoarea sa probatorie nu trebuie exclusă, la acest capitol, articolul 
6 § 2 al CEDO impune statelor să aibă în vedere aceste prezumții, aceasta în limite rezonabile, 
ținând cont de gravitatea faptelor și păstrând dreptul la apărare (Salabiaku împotriva Franței, 
hotărârea din 7 octombrie 1988, par. 28; Telfner împotriva Austriei, nr. 33501/96, 20 martie 
2001, par. 16).
Curtea Europeană a notat că respectarea vieții private, în diferite contexte, acest concept 
include integritatea fizică și psihologică a unei persoane, iar în acest sens, Curtea a precizat în 
jurisprudența sa că obligațiile pozitive impuse autorităților în baza articolului 8, privit separat sau 
coroborat cu articolul 3, includ și obligația de a adopta și de a aplica un cadru legal 
corespunzător care să asigure protecția efectivă împotriva actelor de violență comise de către 
persoanele fizice (a se vedea Osman împotriva Regatului Unit, 28 octombrie 2008, §§ 128-130, 
Đordevic împotriva Croației, 24 iulie 2012, §§ 141-143; M.G. v. Turcia, 22 martie 2016, §§ 77, 
78).   
Astfel, agentul constatator a făcut dovada stării de fapt prin înscrisurile depuse la dosar și 
apreciate ca veridice de instanță, iar încheierea procesului verbal şi adoptarea deciziei de 
sancționare în acest caz este una întemeiată, fapt ce a dus la recunoașterea vinovăției lui Adămiță 
Igor de săvârșirea contravenției prevăzute de art. 781 din Codul contravențional.
În conformitate cu art. 8 alin. (2) Cod contravențional, este supusă răspunderii 
contravenționale numai persoana care a săvârșit cu intenție sau din imprudență o faptă 
prevăzută de legea contravențional.
Potrivit art. 440 alin. (1) Cod contravențional, constatarea faptei înseamnă activitatea, 
desfăşurată de agentul constatator, de colectare şi de administrare a probelor privind existenţa 
contravenţiei, de încheiere a procesului-verbal cu privire la contravenţie, de aplicare a 
sancţiunii contravenţionale sau de trimitere, a dosarului, după caz, funcționarului abilitat să 
examineze cauza contravențională, din cadrul autorității din care face parte agentul constatator, 
în instanţa de judecată sau în alt organ spre soluţionare.
Iar conform art. 442 alin. (1) Cod contravențional, procesul-verbal cu privire la 
contravenție este un act prin care se individualizează fapta ilicită şi se identifică făptuitorul. 
Procesul-verbal se încheie de agentul constatator pe baza constatărilor personale şi a probelor 
acumulate, în prezența făptuitorului sau în absența lui.
Sub aspectul individualizării pedepsei, instanța de judecată precizează că, aceasta va fi 
administrată în limitele stabilite de art. 78 1 din Codul contravențional, or în conformitate cu 
art.22 din Constituția Republicii Moldova, nu se va aplica nici o pedeapsă mai aspră decât cea 
aplicabilă în momentul comiterii actului delictuos.
Notoriu este faptul că în materie contravențională au fost recunoscute garanțiile 
procedurale specifice în materie penală în ceea ce privește dreptul la un proces echitabil, printre 
care și prezumția de nevinovăție, prevăzută de alin. (2) al art. 6 din Convenția Europeană a 
Drepturilor Omului. (Zilibergerg împotriva Moldovei (§ 35, din 01 februarie 2005), Angel 
împotriva României (§ 52, din 04 octombrie 2007) sau Ozturk împotriva Germaniei (din 21 
februarie *****).
Orice sancțiune juridică, inclusiv cea contravențională, nu reprezintă un scop în sine, ci 
un mijloc de reglare a raporturilor sociale, de formare a unui spirit de responsabilitate, iar pentru 
aceasta nu este nevoie ca în toate cazurile sa se aplice sancțiunea maximă, or sancțiunile juridice 
constituie nu mijloace de răzbunare a societății, ci de prevenire a săvârșirii faptelor ilicite și de 
educare a persoanelor vinovate. 
 La aplicarea sancțiunii contravenţionale, instanţa de judecată a ținut cont de caracterul și 
de gradul prejudiciului contravenției, de caracteristica persoanei, dar și este necesar ca sancțiunea 
aplicată să fie proporțională cu pericolul social concret al faptei comise, acest pericol fiind 
apreciat în fiecare caz în parte prin raportare la vătămarea adusă valorilor sociale ocrotite de lege, 
la persoana și atitudinea contravenientului, la împrejurările în care a fost comisă fapta. 
În contextul constatării vinovăției lui Adămiță Igor raportată la circumstanțele cauzei și 
personalitatea contravenientului instanța de fond just a statuat raționalitatea aplicării sancțiunii 
contravenţionale în concordanţă cu acţiunile sale contravenţionale și gravitatea contravenţiei 
săvârșite, astfel fiindu-i aplicată lui Adămiță Igor sancțiune sub formă de muncă neremunerată în 
folosul comunității în cuantum de 40 de ore. 
În conformitate cu art. 37 alin. (3) din Codul contravenţional, munca neremunerată în 
folosul comunităţii poate fi aplicată doar persoanelor care acceptă să execute o asemenea 
sancţiune, cu excepția contravenției prevăzute la art. 78 1 și 3181, pentru care acordul persoanei 
nu este necesar.
La stabilirea pedepsei aplicată făptuitorului, s-a ținut cont de faptul că contravenția 
comisă de Adămiță Igor este una care ameninţă și pune în pericol real sănătatea ori integritatea 
corporală a persoanei, prin prisma personalității făptuitorului se atestă că o pedeapsă sub formă 
de muncă neremunerată în folosul comunității va asigura atingerea scopului pedepsei și v-a 
conduce la corectarea făptuitorului. 
Pedeapsa contravenţională este o măsură de constrângere statală, un mijloc de corectare și 
de reeducare a contravenientului, care se aplică de instanţele de judecată, în numele legii, 
persoanelor care au săvârșit contravenţii. Pedeapsa are ca scop restabilirea echităţii sociale, 
corectarea făptuitorului, precum și prevenirea săvârșirii de noi fapte contravenţionale atât din 
partea contravenienților, cât și din partea altor persoane. 
Echitatea pedepsei stabilite se deduce din circumstanţele cauzei, personalitatea 
contravenientului și pericolul social al contravenției săvârșite și urmărește atât restabilirea 
echităţii sociale, cât și corectarea celui din urmă.
Reieșind din constatările reținute supra, Completul de judecată reține că instanța de fond 
a indicat în concret, motivele de fapt și de drept care au servit temei de a-l recunoaște vinovat pe 
Adămiță Igor de comiterea contravenției prevăzute de art. 78 1 Cod contravențional și justificat a 
aplicat pedeapsa sub formă de 40 ore muncă neremunerată în folosul comunității, soluție care 
este susținută, de instanța de recurs. 
Controlul asupra comportării și executării de către Adămiță Igor a sancțiunii stabilite prin 
hotărârea instanței de fond, s-au pus în obligația organului de probațiune din raza teritorială a 
domiciliului acesteia.
Fiind explicat lui Adămiță Igor că în caz de eschivare de la munca neremunerată în 
folosul comunității, această sancțiune se înlocuiește cu arest contravențional, calculându-se o zi 
de arest pentru 2 ore de muncă neremunerată în folosul comunității
Motivarea hotărârii este un element esențial al unei hotărâri judecătorești, o puternică 
garanție a imparțialității judecătorului şi a calității actului de justiţie, precum şi o premisă a 
exercitării corespunzătoare de către instanţa superioară a atribuţiilor de control judiciar de 
legalitate şi temeinicie. Obligativitatea motivării hotărârilor judecătoreşti constituie o condiţie a 
procesului echitabil, exigenţă a art. 6 alin. (1) din Convenţia pentru Apărarea Drepturilor Omului 
şi Libertăţilor Fundamentale.
Din aceste considerente, Completul de judecată apreciază recursul depus ca fiind 
nefondat, or argumentele acestuia constituie un dezacord formal al soluției adoptate de către 
instanța de judecată nu poate constitui temei de casare a acesteia, mai mult decât atât, prima 
instanță într-o manieră foarte clară, a explicat recurentului soluția adoptată. 
Or, conform art. 470 alin. (3) din Codul contravenţional, instanţa de recurs judecă 
recursul în limitele temeiurilor pentru recurs, având dreptul, în afara temeiurilor invocate şi 
cererilor formulate de recurent, să examineze şi alte temeiuri fără a agrava situaţia 
contravenientului, circumstanţe care la caz nu se regăsesc.
Dată fiind situația factuală și juridică a cauzei, Completul de judecată constată că la caz 
nu au fost constatate temeiuri de a casa hotărârea adoptată de către prima instanţă, fapt ce 
determină respingerea recursului ca nefondat, cu menținerea hotărârii contestate ca fiind legală şi 
întemeiată
Conducându-se de prevederile articolelor 473 alin. (1) pct. 1) lit. c) și 474 din Codul 
contravențional, Completul de judecată al Curții de Apel Sud, sediul Cahul,-
D  E C I D E :
Se respinge ca nefondat recursul declarat de avocatul Grosu Eugen în interesele 
contravenientului Adămiță Igor.
Se menține fără modificări hotărârea Judecătoriei Cahul, sediul Central din  03 aprilie 
2025, pronunțată în cauza contravențională de învinuirea lui Adămiță Igor de comiterea 
contravenției prevăzută de art. 781 Cod contravențional.
Decizia este irevocabilă de la pronunțare. 
     Preşedintele completului                           Judecător                           Judecător
          Vitalie MOVILĂ                          Andrei SCRIPCENCO                Inga GORLENCO