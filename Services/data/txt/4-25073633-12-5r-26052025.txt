Dosarul nr.5r-2997/2025
4-25073633-12-5r-26052025
H O T Ă R Î R E
În numele Legii
12 decembrie 2025                                                                                  
mun.Chişinău
Judecătoria Chișinău (sediul Buiucani)
În componenţa:
Preşedintelui şedinţei, judecătorul Angela Catană, 
Grefierului Nicolae Leucă,
Cu participarea: petentului Bogaci Victor
În lipsa: reprezentantului Preturii sectorului Buiucani, mun.Chişinău
 Examinând în şedinţă de judecată publică, contestaţia petentului Bogaci Victor, 
împotriva procesului-verbal cu privire la contravenţie seria PC nr.005635 din 
17.03.2022, încheiat de către agentul constatator din cadrul Preturii sectorului 
Buiucani, mun.Chişinău, în baza art.181 din Codul contravențional și a Hotărîrii 
Comisiei administrative de pe lângă Pretura sectorului Buiucani, mun.Chişinău 
nr.197  din 19.04.2022, –
C O N S T A T Ă:
1. La data de 17 martie 2022, agentul constatator din cadrul Preturii sectorului 
Buiucani, mun.Chişinău, Munteanu Eduard, a întocmit procesul-verbal cu 
privire la contravenție seria PC nr.005635, potrivit căruia, la data de 10 
februarie 2022, ora 10.30, în mun.Chişinău, str.*****, cet.Bogaci Victor, nu a 
asigurat curățenia terenului adiacent bunului imobil, persistă vegetație uscată și 
deșeuri de construcție, ignorând astfel prevederile Regulamentului cu privire la 
salubrizarea  or.Chișinău, aprobat prin Deciziei CMC nr.12/3 din 23.07.2020 
pct.91.3, prin ce a comis contravenția prevăzută de art.181 din Codul 
contravențional.
2. Procesul-verbal cu privire la contravenție seria PC nr.005635 încheiat la 17 
martie 2022, a fost remis spre examinare conform competenței în temeiul 
art.42310 din Codul contravențional, Comisiei administrative de pe lângă 
Pretura sectorului Buiucani, mun.Chişinău.
3. Prin Hotărîrea Comisiei administrative de pe lângă Pretura sectorului Buiucani, 
mun.Chişinău din 19.04.2022, cet.Bogaci Victor, a fost recunoscut vinovat în 
comiterea contravenției prevăzute de art.181 Cod contravențional și anume 
încălcarea regulilor de curățenie în localitățile urbane și rurale,  fiindu-i 
stabilită sancțiunea contravențională sub formă de amendă în mărime de 24 
(douăzeci și patru) unități convenționale, ceea ce constituie 1200 (o mie două 
sute) lei. 
4. La rândul său, cet.Bogaci Victor, la data de 25 aprilie 2025, a depus o 
contestaţie împotriva procesului-verbal cu privire la contravenţie seria PC 
nr.005635 din 17.03.2022, încheiat de către agentul constatator din cadrul 
Preturii sectorului Buiucani, mun.Chişinău, în baza art.181 din Codul 
contravențional și a Hotărîrii Comisiei administrative de pe lângă Pretura 
sectorului Buiucani, mun.Chişinău din 19.04.2022.
5. În motivarea contestației, autorul acesteia a indicat în esență că, după cum a 
aflat întâmplător la data de 11.04.2025, la 19.04.2022 Comisia administrativă, 
cu încălcarea art.6 CEDO, art.1, art.1, 4, 7, 15 etc. a Constituției, al Codului 
contravențional, în lipsa sa și fără a-l înștiința în mod corespunzător, a emis 
Hotărîrea nr.197 care a fost înregistrată pentru executare numai la 03.10.2022 
și nu a fost executată până în prezent. Abia la 17.04.2025, la Pretura Buiucani a 
văzut procesul-verbal cu privire la contravenție din 17.03.2022 și materialele 
care au servit ca bază pentru primirea actelor sus menționate. Nu este de acord 
cu procesul-verbal, Hotărîrea și materialele sus indicate și solicită anularea lor. 
Conform hotărîrii irevocabile a Judecătoriei Buiucani Chișinău din 11.05.2006, 
lotul de pământ de pe adresa indicată în procesul-verbal și Hotărîrea din 
19.04.2022, este împărțit în trei părți pentru trei persoane diferite, inclusiv și 
reclamantului. Hotărîrea Judecătoriei din 11.05.2006 menționată, este 
înregistrată la Organul Teritorial Cadastral Chișinău. Partea sa, se găsește în 
mijlocul lotului de pământ și învecinează cu str.***** pe o lungime de numai 
circa 8 m., de la prima portiță până la poarta cu a doua portiță. În partea străzii 
învecinate cu partea lotului său, pe 10.02.2022 nu se găseau „vegetație uscată și 
deșeuri de construcție” cum este indicat în procesul-verbal, dar au fost și în 
prezent sunt plantate flori și tufișuri care înfloresc pe tot parcursul sezonului 
cald. La fel au fost și în prezent sunt plantate flori și tufișuri lângă gard din 
partea stângă a lotului de pământ care nu-i aparține și care are aproximativ tot 
lungimea circa 8 m. probabil pe acea porțiune a străzii cineva a pus crengi 
tăiate. Presupune că, aceste crengi au interferat cu rețeaua aeriană electrică și 
au fost tăiate de serviciile relevante sau de constructorii care construiau clădiri 
rezidențiale în apropiere de strada lor. După ceva timp, aceste crengi tăiate au 
dispărut. Nimeni nu l-a informat personal despre asta și nu este prea conștient 
de acest fapt. Nu știe din ce motiv (în lipsa sa), a fost considerat proprietarul 
întregului teren și că are vreo legătură cu crengile tăiate. Nu a tăiat aceste 
crengi și nu are nimic comun cu ele. Cum se vede din procesul-verbal sus 
menționat, datele sale personale sunt furnizate în mod nerezonabil, deși nu a 
fost prezent nici pe data de 10.02.2022, nici la 17.03.2022 la întocmirea 
procesului-verbal, din care nu este clar cum au fost stabilite. Nu înțelege cum a 
fost stabilit și indicat în procesul-verbal că, el personal are vreo legătură cu 
fapta contravențională sus indicată și anume crengi tăiate, în lipsa sa. 
Menționează că, în procesul-verbal nu este indicată cu exactitate adresa sa și 
anume fiind indicat mun.Chişinău, str.*****, dar trebuia indicat mun.Chişinău, 
str.**********. Consideră că, procesul-verbal nu a fost completat 
corespunzător, fiind ilegal și necesită a fi anulat, fiind completat în lipsa lui și a 
semnăturii sale, iar în baza acestui proces-verbal a fost adoptată ilegal și 
Hotărîrea Comisiei administrative, care la fel urmează a fi anulată. Nici 
procesul-verbal din 17.03.2022, nici Hotărîrea nr.197 nu au fost primite de el, 
până la 17.04.2025 și lipsește dovada de recepționare a lor. Solicită în cazul în 
care instanța o să aprecieze cu depășirea termenului de depunere, atunci cere 
restabilirea acestui termen. De a anula procesul-verbal din 17.03.2022 și 
Hotărîrea nr.197 a Comisiei administrative de pe lângă Pretura sectorului 
Buiucani, mun.Chişinău din 19.04.2022.
6. În cadrul ședinței de judecată, petentul Bogaci Victor, a declarat că susține 
contestația, din motivele expuse și solicită a fi admisă. 
7.Reprezentantul Preturii sectorului Buiucani, mun.Chişinău, fiind citat în mod 
legal despre locul, data și ora ședinței de judecată, nu s-a prezentat în proces, 
nu a informat instanța de judecată despre motivele neprezentării, nu a solicitat 
amânarea examinării cauzei pentru o altă dată, motiv din care, prin prisma 
art.455 din Codul contravenţional, absenţa părților citate în conformitate cu 
legislaţia, fără motiv întemeiat şi fără înştiinţarea prealabilă a instanţei, nu 
împiedică judecarea cauzei contravenţionale. Astfel, instanța de judecată a 
considerat posibilă examinarea contestației în lipsa reprezentantului Preturii 
sectorului Buiucani, pentru a nu tergiversa examinarea cauzei. Mai mult ca 
atât, la caz a fost făcută citare publică prin plasarea informației despre ședința 
de judecată pe site-ul oficial al instanței de judecată.
8.Studiind materialele cauzei în raport cu argumentele invocate în contestaţie, 
audiind poziția petentului, instanţa de judecată ajunge la concluzia că 
contestaţia este întemeiată şi urmează a fi admisă din următoarele 
considerente:
9. Cu privire la termenul de introducere a contestaţiei, instanţa constată că 
procesul-verbal cu privire la contravenţie a fost întocmit la 17 martie 2022, în 
lipsa persoanei, Bogaci Victor. Hotărîrea Comisiei administrative de pe lângă 
Pretura sectorului Buiucani, mun.Chişinău din 19.04.2022, la fel a fost emisă în 
lipsa contravenientului. Cum se atestă din materialele cauzei, actele contestate 
nu au fost reclamate de către petent, ultimul luând cunoștință cu acestea abia la 
17.04.2025, iar contestația fiind depusă la 25.04.2025. Sub acest aspect, 
instanța va reține că, potrivit prevederilor art.448 alin.(1) din Codul 
contravenţional, contravenientul, victima sau reprezentantul acestora, 
procurorul, dacă este parte în cauza contravențională, în cazul în care nu sînt de 
acord cu decizia agentului constatator sau în cazul în care aceasta a fost emisă 
cu încălcarea normelor procesuale stabilite de prezentul cod, sînt în drept să 
conteste decizia emisă asupra cauzei contravenționale. Termenul de contestare 
a deciziei agentului constatator este de 15 zile de la data emiterii acesteia sau, 
pentru părțile care nu au fost prezente la şedința de examinare a cauzei 
contravenționale, de la data înmînării copiei de pe decizia respectivă în 
condițiile art.4471 alin.(8).
10.Faţă de aceste aspecte, instanța de judecată stabileşte că, contestaţia înaintată 
de către Bogaci Victor este depusă cu respectarea termenului prevăzut de 
art.448 alin.(1) din Codul contravențional și se va pronunţa, în continuare, în 
privinţa legalităţii și a temeiniciei actelor contestate.
11. Pentru respectarea garanţiilor procedurale specifice în materie penală în ceea ce 
priveşte dreptul la un proces echitabil, printre care şi prezumţia de nevinovăţie, 
prevăzută de art.6§2 din Convenţia Europeană a Drepturilor Omului, instanţa 
de judecată verifică legalitatea şi temeinicia procesului-verbal cu privire la 
contravenţie.
12. Cu referire la legalitatea procesului-verbal cu privire la contravenţie, prioritar 
instanța de judecată va analiza cuprinsul acestuia prin raportare la cerinţele 
imperative prevăzute de legea contravențională prin prisma existenței 
temeiurilor de declarare a nulităţii absolute sau relative.
13. În art. 445 alin.(1) din Codul contravențional, legiuitorul a prevăzut expres și 
exhaustiv temeiurile care atrag nulitatea absolută a procesului-verbal cu privire 
la contravenție, astfel încât, neconsemnarea în procesul-verbal cu privire la 
contravenţie a menţiunilor privind numele, prenumele şi funcţia agentului 
constatator, numele, prenumele, data (ziua, luna, anul) întocmirii procesului-
verbal, seria şi numărul actului de identitate şi numărul de identificare personal 
(IDNP) sau datele de identificare din buletinul de identitate provizoriu ale 
făptuitorului care renunţă la numărul de identificare personal şi la evidenţa 
automatizată în Registrul de stat al populaţiei, iar în cazul persoanei juridice – 
lipsa denumirii şi a sediului acesteia, a circumstanţelor comiterii şi încadrării 
juridice a faptei contravenţionale săvîrşite şi a datei comiterii acesteia, a 
semnăturii agentului constatator sau a martorului asistent, în cazul refuzului 
contravenientului de a semna, atrage nulitatea absolută a procesului-verbal. 
Alineatul (2) al aceluiași articol prevede temeiurile nulității relative, astfel 
încât, celelalte încălcări ale art.443 sau ale altor norme imperative din prezentul 
cod pot să ducă la nulitatea procesului-verbal cu privire la contravenţie doar în 
cazul în care acestea afectează în mod esențial fondul cauzei.
14.Obligația imperativă cu privire la indicarea în procesul-verbal cu privire la 
contravenție de către agentul constatator a semnăturii contravenientului, rezultă 
din prevederile art.443 alin.(5) Cod contravențional, potrivit căruia procesul-
verbal se semnează pe fiecare pagină de agentul constatator, de persoană în a 
cărei privință a fost pornit procesul contravenţional şi de victimă cînd există. 
15. La cazul dedus judecății, studiind minuțios procesul-verbal cu privire la 
contravenție seria PC nr.005635, instanța observă că cerințele legale indicate 
supra nu au fost respectate de către agentul constatator, lipsind semnătura 
persoanei în a cărei privință a fost întocmit procesul-verbal cu privire la 
contravenție, or  alin.(6) al aceleași norme, stabilește procedura aplicabilă în 
cazul absenţei persoanei în a cărei privinţă a fost pornit procesul 
contravenţional ori al refuzului acesteia de a semna procesul-verbal, fiind 
excepție de la regula din bază, potrivit căreia făptuitorul urmează a fi legal 
înștiințat despre locul, data și ora examinării cauzei. 
16. În conjunctura circumstanțelor supra descrise, instanța constată că agentul 
constatator la întocmirea procesului-verbal cu privire la contravenție nu a ținut 
cont de prevederile art.382 alin.(2) Cod contravențional, potrivit căruia citarea 
se face prin invitaţie scrisă, care se înmînează de către autoritatea competentă 
sau se expediază prin poştă, prin notă telefonică sau telegrafică, prin telefax, 
prin poştă electronică sau prin alt mijloc în cazul în care autoritatea poate 
dovedi că citaţia a fost primită sau a fost transmisă persoanei citate, dar 
aceasta a refuzat să o primească. 
17. Or, cet.Bogaci Victor a fost citat doar o singură dată, pe adresa mun.Chișinău, 
str.***** 6, pe când potrivit înscrisurilor prezentate de către petent, adresa 
corectă a domiciliului său, este mun.Chișinău, str.***** ***** respectiv avizul 
de recepție a fost restituit agentului constatator, cu mențiunea „nereclamat”.
18. Astfel, la data de 17.03.2022, agentul constatator fără a cita în mod 
corespunzător persoana în a cărei privință a fost pornit procesul 
contravențional, a încheiat procesul-verbal cu privire la contravenție seria PC 
nr.005635,  respectiv cet.Bogaci Victor nu a avut posibilitatea de a da explicații 
sau de a face careva obiecții pe marginea cauzei.
19.Totodată, se atestă că, cet.Bogaci Victor a fost citat necorespunzător și de către 
Comisia administrativă de pe lângă Pretura sectorului Buiucani, tot pe acea 
adresă incompletă, nefiind reclamată de către ultimul.
20. Cu privire la respectarea dreptului la apărare, Curtea Europeană a Drepturilor 
Omului a reţinut posibilitatea „părţii acuzate” (a contravenientului) de a solicita 
şi obţine audierea unor martori în condiţii de contradictorialitate, de a depune 
obiecţii, de a aduce explicaţii şi de a cunoaşte învinuirea adusă. Este dificil de a 
vedea în această cauză cum cet.Bogaci Victor ar fi putut să-şi exercite aceste 
drepturi fără a fi audiat înainte de a i se întocmi actul sancționator.
21.Instanța de judecată reține că, legiuitorul a prevăzut în mod expres necesitatea 
citării persoanei în a cărei privință urmează a fi întocmit procesul-verbal cu 
privire la contravenție, iar la proba cu martori urmând a se recurge doar în 
situația refuzului de a semna, ca urmare a executării procedurii legale de citare. 
22. În continuare, instanța va reține că, în conformitate cu art.458 alin.(1) din 
Codul contravențional, examinînd cauza contravențională, instanța de judecată 
este obligată să determine: a) caracterul veridic al contravenției imputate; b) 
existența cauzelor care înlătură caracterul contravențional al faptei; c) vinovăția 
persoanei în a cărei privință a fost pornit procesul contravențional; d) existența 
circumstanțelor atenuante și/sau agravante; e) necesitatea sancționării și, după 
caz, caracterul sancțiunii contravenționale; f) alte aspecte importante pentru 
soluționarea justă a cauzei.
23. Potrivit prevederilor art.7 din Codul contravențional, persoana poate fi 
sancționată numai pentru contravenția în a cărei privință este dovedită 
vinovăția sa, cu respectarea normelor prezentului cod.
24. În corespundere cu prevederile art.440 alin.(1) din Codul contravenţional, 
constatarea faptei contravenţionale presupune activitatea, desfăşurată de 
agentul constatator, de colectare şi de administrare a probelor privind existenţa 
contravenţiei, de încheiere a procesului-verbal cu privire la contravenţie, de 
aplicare a sancţiunii contravenţionale sau de trimitere, a dosarului, după caz, 
funcționarului abilitat să examineze cauza contravențională, din cadrul 
autorității din care face parte agentul constatator, în instanţa de judecată sau în 
alt organ spre soluţionare.
25. În speță, la data de 17 martie 2022, agentul constatator din cadrul Preturii 
sectorului Buiucani, mun.Chişinău, Munteanu Eduard, a întocmit procesul-
verbal cu privire la contravenție seria PC nr.005635, potrivit căruia, la data de 
10 februarie 2022, ora 10.30, în mun.Chişinău, str.*****, cet.Bogaci Victor, nu 
a asigurat curățenia terenului adiacent bunului imobil, persistă vegetație uscată 
și deșeuri de construcție, ignorând astfel prevederile Regulamentului cu privire 
la salubrizarea or.Chișinău, aprobat prin Deciziei CMC nr.12/3 din 23.07.2020 
pct.91.3, prin ce a comis contravenția prevăzută de art.181 din Codul 
contravențional.
26. Prin Hotărîrea nr.197 a Comisiei administrative de pe lângă Pretura sectorului 
Buiucani, mun.Chişinău din 19.04.2022, cet.Bogaci Victor, a fost recunoscut 
vinovat în comiterea contravenției prevăzute de art.181 Cod contravențional, 
fiindu-i stabilită o sancțiune sub formă de amendă în mărime de 24 unități 
convenționale, ceea ce constituie 1200 lei. 
27. Potrivit normei contravenţionale incriminate se sancţionează fapta de Încălcare 
a regulilor de asigurare, în modul stabilit de autoritatea administraţiei publice 
locale, a curăţeniei în localităţile urbane şi rurale.
28. Raportînd circumstanţele de fapt stabilite în cadrul cercetării judecătoreşti la 
normele de drept aplicabile cazului, instanţa de judecată găseşte nefondate 
concluziile Comisiei administrative de pe lângă Pretura sectorului Buiucani 
aferent vinovăţiei cet.Bogaci Victor, în comiterea încălcării regulilor de 
asigurare a curăţeniei.
29. Cum se atestă din materialele cauzei, pe adresa mun.Chișinău, str.***** 
locuiesc mai mulți coproprietari, aceasta rezultă nu numai din contestația 
cet.Bogaci Victor, dar și din informația Registrului bunurilor imobile.
30. În cazul de față, instanța reține că, pentru stabilirea existenței faptei 
contravenționale potrivit circumstanțelor speței, agentul constatator urma să 
acumuleze dovezi prin care să probeze incontestabil inacțiunile cet.Bogaci 
Victor de a nu asigura curățenia terenului adiacent bunului imobil, care 
aparține nu numai celui din urmă.
31. Contrar, agentul constatator a anexat la materialele cauzei doar câteva planșe 
fotografice, care în viziunea agentului constatator ar proba vinovăția 
contravenientului.
32.Așadar, instanța de judecată a fost în imposibilitate să constate existența faptei 
contravenționale incriminate de către agentul constatator cet.Bogaci Victor.
33.Așa fiind, în ședința de judecată s-a stabilit cu certitudine că, învinuirea 
contravențională, nu s-a confirmat prin probe pertinente, concludente și utile, 
iar în asemenea împrejurări nu poate fi vorba despre vreo faptă 
contravențională în sensul invocat de către agentul constatator.
34. De menționat că, înfăptuirea justiţiei penale și contravenționale cere ca 
judecătorii să nu se întemeieze, în hotărârile pe care le pronunţă, pe 
probabilitate, ci pe certitudinea dobândită pe bază de probe decisive, complete, 
sigure, în măsură să reflecte realitatea obiectivă (fapta supusă judecăţii). Numai 
aşa se formează convingerea, izvorâtă din dovezile administrate în cauză, că 
realitatea obiectivă (fapta supusă judecăţii) este, fără echivoc, cea pe care o 
înfăţişează realitatea reconstituită ideologic cu ajutorul probelor. Chiar dacă în 
fapt s-au administrat probe în sprijinul învinuirii, iar alte probe nu se întrevăd 
ori pur şi simplu nu există, şi totuşi îndoiala persistă în ce priveşte vinovăţia, 
atunci îndoiala este „echivalentă cu o probă pozitivă de nevinovăţie”.
35. Astfel, cu privire la contravenţia a cărei comitere a fost reţinută în sarcina lui 
Bogaci Victor, instanţa a observat că în cauză nu s-a făcut dovada veridicităţii 
situaţiei de fapt reţinute în procesul-verbal de contravenţie constatată de către 
agentul constatator, prin probe certe şi de netăgăduit, astfel încât în favoarea 
persoanei în privința căreia a fost întocmit procesul-verbal cu privire la 
contravenție acţionează principiul in dubio pro reo. În lumina jurisprudenţei 
Curţii Europene a Drepturilor Omului, instanţa reţine că acesta este un principiu 
complementar prezumţiei de nevinovăţie. Înfăptuirea justiţiei cere ca judecătorii 
să nu se întemeieze, în hotărârile pe care le pronunţă, pe probabilităţi, ci pe 
certitudini dobândite pe bază de probe decisive, complete, sigure, în măsură să 
reflecte realitatea obiectivă. De altfel, potrivit art. 375 alin. (3) din Codul 
contravențional, toate dubiile care nu pot fi înlăturate în condițiile legii trebuie 
apreciate în favoarea persoanei învinuite.
36. De asemenea, CEDO, în speţa Luka contra României a evidenţiat că art.6 
implică faptul că deciziile instanţelor trebuie să precizeze în mod suficient 
motivele pe care se întemeiază, astfel încât să arate că părţile au fost ascultate şi 
să garanteze posibilitatea unui control public al administrării justiţiei. Altfel 
spus, art.6 îi atribuie „instanţei” obligaţia de a efectua o examinare efectivă a 
motivelor, argumentelor şi probelor părţilor, cu excepţia cazului în care se 
apreciază relevanţa acestora şi fără a fi înţeleasă ca implicând un răspuns 
detaliat pentru fiecare argument (Van de Hurk împotriva Ţărilor de Jos, citată 
anterior, p. 19-20, pct. 59 şi 61). Curtea evidenţiază că trebuie să se ţină seama 
de relevanţa şi incidenţa argumentului sau motivului cu privire la care instanţa 
nu s-a pronunţat la încheierea cauzei [Jahnke şi Lenoble împotriva Franţei 
(dec.),nr. 40490/98, CEDO 2001-IX; şi Dima împotriva României, 16 
noiembrie 2006].
37. În susținerea poziției sale, instanța de judecată elucidează că, procesul-verbal 
de constatare, nu poate face dovada deplină, prin el însuși, a existenței faptei, a 
autorului acesteia și a vinovăției, acest proces-verbal, fiind doar actul prin care 
o persoană este acuzată de săvârșirea contravenției. Or, este esențial faptul că, 
prezumția de veridicitate a faptelor constatate de agent și consemnate în 
procesul-verbal nu are caracter absolut, mai ales în cazul în care din probele 
administrate de „acuzare” instanța nu poate fi convinsă de vinovăția 
„acuzatului”, dincolo de îndoiala rezonabilă, cu atât mai mult în conjunctura în 
care, așa cum a fost stabilit în cauza pendinte, la materialele cauzei nu a fost 
anexată de către agentul constatator nici o probă utilă întru confirmarea 
învinuirii aduse lui Bogaci Victor.
38. Pentru aceste motive, călăuzindu-se de prevederile art.395, art.445 alin.(1), 
art.448, art.460 şi respectiv, art.art.461 – 462 din Codul contravenţional, 
instanţa de judecată 
                                      H O T Ă R Ă Ş T E:
  Se admite contestaţia petentului Bogaci Victor, împotriva procesului-verbal cu 
privire la contravenţie seria PC nr.005635 din 17.03.2022, încheiat de către 
agentul constatator din cadrul Preturii sectorului Buiucani, mun.Chişinău, în baza 
art.181 din Codul contravențional și a Hotărîrii Comisiei administrative de pe 
lângă Pretura sectorului Buiucani, mun.Chişinău nr.197  din 19.04.2022.
 Se încetează procesul contravenţional pornit în privinţa cet.Bogaci Victor, în 
săvârşirea contravenţiei prevăzute de art.181 din Codul contravenţional şi care 
prin Hotărîrea Comisiei administrative de pe lângă Pretura sectorului Buiucani 
din 19.04.2022, a fost sancţionat cu amendă în mărime de 24 unităţi 
convenţionale.
Hotărârea poate fi atacată cu recurs, în termen de 15 zile, la Curtea de Apel 
Centru, prin intermediul Judecătoriei Chișinău (sediul Buiucani). 
Președintele ședinței, 
Judecător                                                                       Angela Catană