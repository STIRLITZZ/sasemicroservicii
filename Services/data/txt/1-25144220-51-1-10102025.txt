Dosarul nr.1-413/2025; 1-25144220-51-1-10102025
 
                                                        S E N T I N Ţ Ă
                                                         în numele Legii
11 decembrie 2025                                                                                                                      
mun.Ungheni                                                                                                                                                                                     
Judecătoria Ungheni, 
Instanţa compusă din:
Preşedintele ședinței, Judecător                              Anatolie RUSU
Grefier                                                                     Maria VOVC
Cu participarea:
Acuzatorului de stat, procurorul                              Nicu OSOIANU
Apărătorul inculpatului, avocatul                            Maria ARABADJI
În prezența:
Inculpatului                                                              Veaceslav CHILARU
Părții vătămate                                                          Maria COJOCARU
     A judecat în şedinţă publică, în baza probelor administrate în faza de urmărire penală, cauza 
penală de învinuire a lui:
    Veaceslav CHILARU, născut la *****, IDNP: *****, domiciliat în *****, supus militar, 
supus militar, moldovean, cetățean al Republicii Moldova, anterior condamnat: -  prin sentința 
Judecătoriei Ungheni din 22.02.2002 în temeiul art.119 alin.(2) Cod penal la o pedeapsa sub 
formă 2 ani închisoare; - prin sentința Judecătoriei Ungheni din 05.04.2005 în temeiul art.186 
alin.(2) lit.d) Cod penal la o pedeapsa sub formă 3 ani 6 luni închisoare; - prin sentința 
Judecătoriei Ungheni din 27.01.2009 în temeiul art.42, 362 alin.(1) Cod penal la o pedeapsa sub 
formă 2 ani închisoare; - prin sentința Judecătoriei Ungheni din 24.05.2011 în temeiul art.186 
alin.(1) Cod penal la o pedeapsa sub formă de 200 ore muncă neremunerată în folosul 
comunități, de săvârşirea infracţiunii prevăzută de art.187 alin.(1) Cod penal. 
     Date cu referire la cauza penală şi examinarea acesteia:
     Urmărirea penală a fost pornită la data de 21.09.2025 în temeiul art.187 alin.(1) Cod penal; 
     Cauza penală a parvenit în instanţă la data de 10.10.2025, fiind judecată în ordinea procedurii 
simplificate, în baza probelor administrate în faza de urmărire penală, în perioada din 13.10.2025 
până la data de 11.12.2025, cu respectarea procedurii de citare legală; 
     Acuzatorul de stat, procurorul Nicu Osoianu, în dezbateri judiciare, a pledat pentru 
recunoaşterea inculpatului, Veaceslav CHILARU, vinovat de comiterea infracţiunii prevăzute 
de art.187 alin.(1) Cod penal cu stabilirea pedepsei sub formă de închisoare pe un termen de 3 
ani cu executarea pedepsei în penitenciar de tip semiînchis. Totodată, a solicitat: - menținerea 
măsurii preventive, arestul preventiv; - admiterea integral a acțiunii civile; - păstrarea mijloacelor 
materiale de probă la cauza penală; - corpul delict restituit părții vătămate să rămână în 
proprietatea acesteia;
     Apărătorul inculpatului, avocatul Maria Arabadji în dezbateri judiciare, a pledat pentru 
stabilirea inculpatului a unei pedepse cu aplicarea prevederilor art.90 Cod penal;
     Urmare a examinării cauzei penale şi a probatoriului administrat de părţi, cercetat în şedinţa 
de judecată, instanţa de judecată 
constată:
Situaţia de fapt reţinută de instanţă
1.Veaceslav CHILARU la data de 21 septembrie 2025, aproximativ ora 15:45 min., acționând 
cu intenție directă, dându-și seama de caracterul prejudiciabil al acțiunilor sale, prevăzând 
urmările lor și dorind în mod conștient survenirea acestora, urmărind scopul sustragerii în 
mod deschis a bunurilor altei persoane, fiind în stare de ebrietate, în timp ce se afla în 
mun.Ungheni, str.Gh.Crestiuc 5a, în preajma restaurantului ,,Valentina”, s-a apropiat de 
cet.Cojocaru Maria și i-a sustras în mod  deschis sacoșa din mână, în care se afla un 
portmoneu cu bani în numerar în sumă de aproximativ  300 lei, precum și cardul bancar de 
pensie al acesteia, emis de BC ,,Moldindconbank”, ulterior părăsind locul săvârșirii 
infracțiunii cu bunurile sustrase, cauzând, astfel, cet.Cojocaru Maria un prejudiciu material în 
sumă de 300 lei.
2. În şedinţa de judecată, până la începerea cercetării judecătoreşti, inculpatul, Veaceslav 
CHILARU, fiind asistat de apărătorul, Maria Arabadji, a înaintat instanţei cerere prin care 
şi-a recunoscut total şi necondiţionat vina şi faptele descrise în rechizitoriu, declarând că nu 
pretinde administrarea de probe noi şi solicitând ca, în conformitate cu prevederile art.364 1 
Cod de procedură penală, judecarea cauzei să aibă loc în baza probelor administrate în faza 
de urmărire penală, fiind de acord cu încadrarea juridică a faptei incriminate. 
3. Pentru a elucida faptul dacă este posibilă aplicarea procedurii simplificate la caz, instanţa de 
judecată a analizat materialele dosarului penal şi a constatat că fapta incriminată există, 
constituie infracţiune, a fost săvârşită de inculpate, iar urmărirea penală s-a efectuat fără 
încălcarea drepturilor procedurale şi fără lezarea libertăţilor fundamentale ale inculpatului.
4. De asemenea, instanţa a verificat autenticitatea declaraţiei de judecare a cauzei penale în 
ordinea prevederilor art.3641 Cod de procedură penală şi a stabilit că aceasta a fost înaintată 
în cunoştinţă de cauză, cu întrunirea condiţiilor cerute, inculpatului fiindu-i explicate 
consecinţele judecării cauzei în conformitate cu procedura indicată.
5. În asemenea condiţii, cererea inculpatului de judecare a cauzei penale în baza probelor 
administrate în faza de urmărire penală a fost admisă, prin dispunerea examinării cauzei în 
ordinea prevăzută de art.3641 Cod de procedură penală. 
6. Inculpatul, Veaceslav CHILARU, fiind audiat în şedinţa de judecată potrivit regulilor de 
audiere a martorului, prin expunere factologică ce nu contravine acuzaţiei formulate în 
rechizitoriu, sub jurământ, a recunoscut integral vinovăţia şi a declarat aceleaşi fapte stabilite 
în cadrul urmăririi penale. 
7.Aşa, inculpatul a relatat instanţei că învinuirea adusă este clară. Recunoaște pe deplin faptele 
descrise în rechizitoriu. A înțeles că a comis o infracțiune. Îi pare rău de cele comise și se 
căiește sincer. Este de acord să restituie prejudiciul cauzat.
8. Partea vătămată, Maria Cojocaru, în ședința de judecată a declarat că are pretenții față de 
inculpat și solicită încasarea sumei de 620 lei.
9.Apărătorul inculpatului, avocatul Maria Arabadji, și acuzatorul de stat, procurorul Nicu 
Osoianu, cu cererea înaintată de către inculpat referitor la judecarea cauzei în baza probelor 
administrate în faza de urmărire penală, au fost de acord, solicitând admiterea acesteia.
10. Analizând declaraţiile inculpatului depuse în şedinţa de judecată, în raport cu cele date în 
cursul urmăririi penale, instanţa le reţine ca fiind în concordanţă cu circumstanţele de fapt ale 
cauzei, considerându-le veridice şi convingătoare. 
11. Fapta reţinută în sarcina inculpatului este confirmată şi prin materialul probator administrat 
în cauza penală, şi anume:
datele de fapt constatate prin examinarea procesului-verbal de cercetare la fața locului 
din 21.09.2025, cu planșa fotografică anexă, acțiune procesuală în cadrul căreia a fost 
supus cercetării locul de unde au fost sustrase bunurile personale ale cet. Cojocaru Maria și 
anume stația de autobus de pe str. Gh. Crestiuc 2A, mun.Ungheni, în apropiere de restaurant 
„Valentina”;
datele de fapt constatate prin examinarea procesului-verbal de examinare din 
22.09.2025, acțiune procesuală în cadrul căreia a fost supusă cercetării o înregistrare video, 
cu durata de 01:51 minute, fixată de camerele de luat vederi montate în interiorul barului 
„Cârciuma Ursului Brun”, situat în mun.Ungheni, str. Oleg Ungureanu, stocată pe un suport 
optic de stocare a datelor de tip DVD-R, ridicat de la Șîșcanu Cristina,;
datele de fapt constatate prin examinarea procesului-verbal de examinare din 
22.09.2025, acțiune procesuală în cadrul căreia au fost supuse examinării 2 înregistrări video, 
stocate pe un suport optic de stocare a datelor de tip DVD-R, cu capacitate de 4,7 GB, cu 
inscripția „FREESTYLE”, ridicate de la Luchita Igor, prin procesul-verbal din 22 septembrie 
2025 de ridicare a obiectelor și documentelor;
datele de fapt constatate prin examinarea procesului-verbal de examinare din 
22.09.2025, acțiune procesuală în cadrul căreia a fost supusă examinării tichetul „Drager”, ca 
urmarea a efectuării testării alcoolscopice în privința lui Chilaru Veaceslav;
datele de fapt constatate prin examinarea procesului-verbal de examinare a obiectului 
din 24.09.2025, acțiune procesuală în cadrul căreia au fost supuse examinării bunurile 
ridicate de la Chilaru Veaceslav, anume un portmoneu de culoare neagră, în care se afla un 
pieptene de culoare roșie, un card bancar cu nr.*****al BC „Moldinconbank”, un card de 
reduceri „Daiana”, o cruciuliță din plastic și facturi de plată a serviciilor comunale pe numele 
Cojocaru Maria;
datele de fapt constatate prin examinarea procesului-verbal din 22.09.2025 de 
recunoaștere a persoanei, cu planșa fotografică anexă, acțiune procesuală în cadrul căreia 
a participat partea vătămată Cojocaru Maria, fiindu-i prezentate spre recunoaștere 5 persoane 
de gen masculin. Astfel, în cadrul prezentării persoanelor în cauză, partea vătămată a 
recunoscut persoana cu nr. 3, care s-a dovedit a fi Chilaru Veaceslav, care a sustras în mod 
deschis bunurile părții vătămate.
Încadrarea juridică a faptelor reţinute de instanţă în sarcina inculpatului
12. În conformitate cu art.101 Cod de procedură penală, instanţa de judecată apreciind fiecare 
probă din punct de vedere al pertinenţei, concludenţii, utilităţii şi veridicităţii ei, din punct 
de  vedere al coroborării lor, deduce cert vinovăţia inculpatului în fapta imputată.
13. Prin prisma tuturor probelor administrate și examinate în ședința de judecată, instanța 
menționează că starea de fapt probată atât în faza urmăririi penale cât și în cadrul cercetării 
judecătorești prin încriminarea inculpatului, Veaceslav CHILARU, a faptei imputate s-a 
confirmat în totalitate. Toate probele prezentate de acuzatorul de stat au fost analizate și 
examinate minuțios de către instanța de judecată, cu respectarea principiului apărării și 
contradictualități. 
14.Instanța de judecată consideră că probele cercetate în cadrul examinării cauzei confirmă 
circumstanțele de fapt, fiind suficiente pentru a dovedi incontestabil că fapta există, aceasta 
constituie infracțiune și a fost săvârșită de inculpat. 
15.Instanţa reiterează că jurisprudența CEDO a statuat în cauza “Prince Hans Adam II de 
Liechtteinstein vs. Allemagne din 17.01.2001” că statele semnatare şi-au asumat obligaţii de 
natură să asigure că drepturile garantate de Convenţie să fie concrete şi efective, nu teoretice 
şi iluzorii, iar cele cuprinse în art. 6 au tocmai acest scop: efectivitatea dreptului la un proces 
echitabil, impunându-se statelor o obligație de rezultat: adoptarea în ordinea juridică internă a 
măsurilor corespunzătoare şi a mijloacelor necesare realizării acestei obligații. 
16.Aşadar, rezultând din toate probele expuse şi apreciindule din punct de vedere a pertinenţei, 
concludenței, utilităţii şi veridicităţii lor, examinându-le în ansamblu, sub toate aspectele şi în 
mod obiectiv, instanța de judecată conchide că vina inculpatului este dovedită pe deplin şi 
stabilește că acuzarea corect a calificat acţiunile inculpatului, Veaceslav CHILARU, în baza 
art.187 alin.(1) Cod penal - Jaful, adică sustragerea deschisă a bunurilor altei persoane.
Individualizarea şi stabilirea pedepsei inculpatului
17.Instanţa de judecată relevă că în cauza „Kokkinakis vs Grecia din 25 mai 1993, 14307/88.” 
CEDO a statuat că ” (…) o infracţiune trebuie să fie definită clar prin lege. Această condiţie 
va fi îndeplinită atunci cînd individul poate să ştie, pornind de la prevederea normei 
pertinente şi la nevoie cu ajutorul interpretării ce-i este dată în jurisprudenţă, ce acte şi 
omisiuni sunt de natură să-i angajeze răspunderea penală. În acest sens, instanța reiterează şi 
prevederile art. 6 CEDO, dreptul la un proces echitabil la care se atribuie şi faptul că 
hotărârea pronunţată într-o cauză urmează a fi motivată. Astfel, în cauzele Hiro Balani contra 
Spaniei, Vandehurk contra Olandei, Ruiz Torija contra Spaniei, Highins contra Franţei 1998, 
în cauza Helle contra Finlandei 1997 şi Boldea contra României 2007, Curtea Europeană a 
Drepturilor Omului a arătat că art.6 paragraf 1 din Convenţie obligă instanţele să-şi motiveze 
hotărârile. Amploarea acestei obligaţii poate varia în funcţie de natura hotărârii. Trebuie 
avute în vedere diversitatea solicitărilor pe care inculpatul le-a formulat în faţa instanţei, 
precum şi diferenţele existente în fiecare stat contractant cu privire la dispoziţiile legale 
obligatorii, cutume, opinii exprimate în doctrină, aplicabile în această materie. De asemenea 
CEDO a arătat că obligaţia instanţei de a motiva hotărârea pronunţată, este aceea de a 
demonstra părţilor că au fost ascultate (cauza Tatishvili contra Rusiei 2007). La fel, art. 6 al 
Convenției implică în special în sarcina instanţei obligaţia de a examina efectiv mijloacele, 
argumentele şi ofertele de probă ale părţilor (cauza Perez împotriva Franţei și cauza Van de 
Hurk împotriva Olandei).
18. Conform alin.(1) art.364¹ Cod procedură penală, până la începerea cercetării judecătoreşti, 
inculpatul poate declara, personal prin înscris autentic, că recunoaşte săvârşirea faptelor 
indicate în rechizitoriu şi solicită ca judecata să se facă pe baza probelor administrate în 
faza de urmărire penală, iar potrivit alin.(7) art.364¹ Cod procedură penală, în caz de 
soluţionare a cauzei prin aplicarea prevederilor alin.(1), dispoziţiile art.382–398 se aplică în 
mod corespunzător (…)". 
19. Conform prevederilor alin.(1) art.80¹ Cod penal, în cazul în care inculpatul a recunoscut 
săvârşirea faptelor indicate în rechizitoriu şi a solicitat ca judecata să se facă pe baza 
probelor administrate în faza de urmărire penală, acesta beneficiază de reducerea cu o 
pătrime a limitelor de pedeapsă prevăzute în Partea special a prezentului cod în cazul 
pedepsei cu amendă, cu muncă neremunerată în folosul comunităţii sau cu închisoare. 
20. La caz, componența de infracțiune prevăzută de art.187 alin.(1) Cod penal prevede pedeapsa 
cu amendă în mărime de la 550 la 850 unităţi convenţionale sau cu muncă neremunerată în 
folosul comunităţii de la 180 la 240 de ore, sau cu închisoare de la 2 la 5 ani.
21. Prin reducerea limitelor potrivit prevederilor art.80¹ Cod penal, la caz se identifică noi limite 
de pedeapsă și anume amendă în mărime de la 500 la 637,5 unităţi convenţionale sau cu 
muncă neremunerată în folosul comunităţii de la 135 la 180 de ore, sau cu închisoare de la 1 
an 6 luni până la 3 ani 9 luni.
22. În această ordine de idei, instanţa de judecată conchide că infracţiunea prevăzute de art.187 
alin.(1) Cod penal comisă de către inculpatul, Veaceslav CHILARU, face parte din 
categoria infracţiunilor mai puțin grave, fiind comisă cu intenţie directă de persoana 
vinovată.
23.Instanţa la individualizarea, stabilirea categoriei şi termenului pedepsei ţine cont de 
prevederile art.7, 61, 75 Cod penal şi anume de gravitatea infracţiunii săvârşite, de motivul 
acesteia, de personalitatea celui vinovat, de circumstanţele cauzei care atenuează ori 
agravează răspunderea, de condiţiile de viaţă ale familiei acestuia precum şi scopul pedepsei 
aplicate asupra corectării şi reeducării vinovatului. 
24. La fel, consemnăm că conform prevederilor art.61 alin.(1) Cod penal, pedeapsa penală este o 
măsură de constrângere statală şi un mijloc de corectare şi reeducare a condamnatului ce se 
aplică de instanţele de judecată, în numele legii, persoanelor care au săvârşit infracţiuni, 
cauzând anumite lipsuri şi restricţii drepturilor lor, iar potrivit alin.(2) al aceleiaşi dispoziţii 
legale, pedeapsa are drept scop restabilirea echităţii sociale, corectarea şi resocializarea 
condamnatului, precum şi prevenirea săvârşrii de noi infracţiuni atât din partea 
condamnaţilor, cât şi a altor persoane. Executarea pedepsei nu trebuie să cauzeze suferinţe 
fizice şi nici să înjosească demnitatea persoanei condamnate. 
25. Conform art.75 alin.(1) Cod penal, persoanei recunoscute vinovate de săvârşirea unei 
infracţiuni i se aplică o pedeapsă echitabilă în limitele fixate în Partea specială a prezentului 
cod şi în strictă conformitate cu dispoziţiile Părţii generale a prezentului cod. La stabilirea 
categoriei şi termenului pedepsei, instanţa de judecată ţine cont de gravitatea infracţiunii 
săvârşite, de motivul acesteia, de persoana celui vinovat, de circumstanţele cauzei care 
atenuează ori agravează răspunderea, de influenţa pedepsei aplicate asupra corectării şi 
reeducării vinovatului, precum şi de condiţiile de viaţă ale familiei acestuia, iar potrivit 
alin.(2), în cazul alternativelor de pedeapsă prevăzute pentru infracţiunea săvârşită, 
pedeapsa cu închisoare are un caracter excepţional şi se aplică atunci când gravitatea 
infracţiunii şi personalitatea infractorului fac necesară aplicarea pedepsei cu închisoare, iar 
o altă pedeapsă este insuficientă şi nu şi-ar atinge scopul. O pedeapsă mai aspră, din 
numărul celor alternative prevăzute pentru săvârşirea infracţiunii, se stabileşte numai în 
cazul în care o pedeapsă mai blândă, din numărul celor menţionate, nu va asigura atingerea 
scopului pedepsei. Caracterul excepţional la aplicarea pedepsei cu închisoare urmează a fi 
argumentat de către instanţa de judecată.
26.Urmează a fi notat că prin criteriile de individualizare a pedepsei se înţeleg cerinţele de care 
instanţa de judecată este obligată să se conducă în procesul stabilirii pedepsei şi la aplicarea 
ei persoanei vinovate de săvârşirea infracţiunii. Individualizarea pedepsei constă în 
obligaţiunea instanţei de a stabili măsura pedepsei concrete infractorului necesară şi 
suficientă pentru realizarea scopurilor legii penale şi a pedepsei penale. 
27. Pedeapsa este echitabilă, când ea impune infractorului lipsuri şi restricții ale drepturilor lui, 
proporţionale cu gravitatea infracţiunii săvârșite şi este suficientă pentru restabilirea echităţii 
sociale, adică a drepturilor şi intereselor victimei, statului şi întregii societăţi, perturbate prin 
infracţiune. 
28. Astfel, urmează a fi relevat că la individualizarea pedepsei se va ţine cont de prevederile 
art.75 Cod penal din dispoziţiile căruia se desprind trei criterii generale cu valoare de 
principiu. Pedeapsa aplicată infractorului trebuie să fie echitabilă, legală şi individualizată. 
De altfel, pedeapsa penală este echitabilă şi atunci când este capabilă de a contribui la 
realizarea altor scopuri ale pedepsei penale, cum ar fi corectarea condamnatului şi prevenirea 
săvârşirii de noi infracţiunii atât de către condamnat, precum şi de alte persoane. Or, practica 
judiciară demonstrează că o pedeapsă prea aspră generează apariţia unor sentimente de 
nedreptate, jignire, înrăire şi de neîncredere în lege, fapt ce poate duce la consecinţe contrare 
scopului urmărit. Legalitatea pedepsei impune instanţei obligaţia de a stabili pedeapsa în 
limitele fixate în Partea Specială şi în strictă conformitate cu dispoziţiile Părţii Generale a 
Codului penal. Individualizarea pedepsei, însă, constă în obligaţia instanţei de a stabili 
măsura pedepsei concrete infractorului, necesară şi suficientă pentru realizarea scopurilor 
legii penale şi pedepsei penale. După această clarificare, instanţa accentuează că pedeapsa 
aplicată inculpatului trebuie să fie capabilă să restabilească echitatea socială şi să realizeze 
scopurile legii penale şi pedepsei penale, în strictă conformitate cu dispoziţiile părţii generale 
a Codului Penal şi stabilirea pedepsei în limitele fixate în partea specială. 
29. Limitele termenelor de pedeapsă, prevăzute în partea specială, sunt determinate de încadrarea 
juridică a faptei şi reflectă gravitatea infracţiunii săvârșite. Gravitatea acesteia constă în 
modul şi mijloacele de săvârșire a faptei, de scopul urmărit, de împrejurările în care fapta a 
fost comisă, de urmările produse sau care s-ar fi putut produce. Cuantumul pedepsei, în afară 
de gravitatea infracţiunii săvârsite, se stabileşte având în vedere persoana celui vinovat, care 
include date privind gradul de dezvoltare psihică, situaţia materială, familială sau socială, 
prezenţa sau lipsa antecedentelor penale, comportamentul inculpatului până sau după 
săvârșirea infracţiunii. Pedeapsa şi modalitatea de executare a acesteia trebuie individualizate 
în aşa fel încât inculpatul să se convingă de necesitatea respectării legii penale şi evitarea în 
viitor a săvârşirii unor fapte similare.
30.Circumstanțe ce atenuează răspunderea penală a lui Veaceslav CHILARU conform art.76 
Cod penal, nu au fost stabilite. 
31.Totodată, recunoașterea vinovăției de către inculpat care atrage incidența procedurii 
simplificate, nu poate valorifica ca o circumstanță atenuantă judiciară prevăzută de art.76 
alin.(1) lit.f) Cod penal, deoarece ar însemna că aceleiași situații de drept să i se acorde o 
dublă valență juridică. 
32.Circumstanța ce agravează răspunderea penală a lui Veaceslav CHILARU conform art.77 
Cod penal este săvârșirea infracțiunii de către o persoană care anterior a fost condamnată 
pentru infracțiune similară sau pentru alte fapte care au relevanță pentru cauză.
33. La stabilirea pedepsei instanța de judecată va ține cont de personalitatea inculpatului, 
Veaceslav CHILARU. Astfel, se reține că ultimul anterior  a fost condamnat: - prin sentința 
Judecătoriei Ungheni din 22.02.2002 în temeiul art.119 alin.(2) Cod penal la o pedeapsa sub 
formă 2 ani închisoare; - prin sentința Judecătoriei Ungheni din 05.04.2005 în temeiul art.186 
alin.(2) lit.d) Cod penal la o pedeapsa sub formă 3 ani 6 luni închisoare; - prin sentința 
Judecătoriei Ungheni din 27.01.2009 în temeiul art.42, 362 alin.(1) Cod penal la o pedeapsa 
sub formă 2 ani închisoare; - prin sentința Judecătoriei Ungheni din 24.05.2011 în temeiul 
art.186 alin.(1) Cod penal la o pedeapsa sub formă de 200 ore muncă neremunerată în folosul 
comunități
34. De asemenea, instanța reține că inculpatul nu se află la evidența medicului psihiatru sau 
narcolog, se caracterizeaeză din punct de vedere negativ. 
35. În ceea ce priveşte modalitatea de executare a pedepsei, instanța de judecată călăuzindu-se de 
gradul prejudiciabil al infracțiunii, de necesitatea de apărare împotriva comiterii a astfel de 
infracțiuni, reținând că aplicarea pedepsei trebuie să contribuie la corectarea inculpatului, să-l 
rețină de la comiterea unei noi infracțiuni, să dezvolte anumite calități de persoană ce ar 
respecta legea, că săvârşirea infracțiunii nu reprezentă un incident în viața inculpatului, 
consideră că, corectarea şi reeducarea inculpatului este posibilă prin aplicarea unei pedepse 
sub formă de închisoare. De asemenea, instanța la stabilirea pedepsei va lua în considerație 
amploarea fenomenului de jaf şi eforturile depuse de autorităţile statului în vederea 
contracarării acestuia. Instanţa manifestă încrederea că inculpatul va face concluziile 
necesare şi nu va mai comite noi infracţiuni.
36.Reieşind din cele expuse mai sus, din circumstanţele cazului, ţinând cont de scopul 
pedepsei penale, instanţa conchide că corectarea şi reeducarea inculpatului, Veaceslav 
CHILARU, se va realiza prin stabilirea unei pedepse sub formă de închisoare. Instanța 
relevă că această pedeapsă este echitabilă, or ea va impune infractorului lipsuri și restricții ale 
drepturilor lui proporțional cu gravitatea infracțiunii săvârșite și este suficient pentru 
restabilirea echității sociale, adică a drepturilor și intereselor victimei, statului, întregii 
societăți, perturbate prin infracțiune.
37. Stabilind pedeapsa sub formă de închisoare, instanța de judecată va determina și tipul 
penitenciarului în care urmează a fi executată pedeapsa. Astfel, pornind de la tipul 
infracțiunii săvârșite, pedeapsa sub formă de închisoare urmează a fi executată în penitenciar 
de tip semiînchis, or potrivit art.72 alin.(3) Cod penal, în penitenciare de tip semiînchis 
execută pedeapsa persoanele condamnate la închisoare pentru infracţiuni mai puţin grave şi 
grave, săvîrşite cu intenţie.
38. În conformitate cu prevederile art.90 alin.(1), (2) Cod penal, dacă, la stabilirea pedepsei cu 
închisoare pe un termen de cel mult 5 ani pentru infracţiunile săvîrşite cu intenţie şi de cel 
mult 7 ani pentru infracţiunile săvîrşite din imprudenţă, instanţa de judecată, ţinînd cont de 
circumstanţele cauzei şi de persoana celui vinovat, va ajunge la concluzia că nu este raţional 
ca acesta să execute pedeapsa stabilită, ea poate dispune suspendarea condiţionată a 
executării pedepsei aplicate vinovatului, indicînd numaidecît în hotărîre motivele 
condamnării cu suspendare condiţionată a executării pedepsei şi perioada de probaţiune 
sau, după caz, termenul de probă. În acest caz, instanţa de judecată dispune neexecutarea 
pedepsei aplicate dacă, în perioada de probaţiune sau, după caz, termenul de probă pe care 
l-a fixat, condamnatul nu va săvîrşi o nouă infracţiune şi, prin respectarea condiţiilor 
probaţiunii sau, după caz, a termenului de probă, va îndreptăţi încrederea ce i s-a acordat. 
Controlul asupra comportării celor condamnaţi cu suspendarea condiţionată a executării 
pedepsei îl exercită organele de probaţiune, iar asupra comportării militarilor – 
comandamentul militar respectiv. (2) Perioada de probaţiune sau, după caz, termenul de 
probă se stabileşte de instanţa de judecată în limitele de la 1 an la 3 ani. 
39. Având în vedere termenul pedepsei cu închisoarea stabilit inculpatului, Veaceslav 
CHILARU, ţinând cont de faptul că nu are antecedente penale, a recunoscut vina integral, se 
căiește sincer, a solicitat judecarea cauzei penale pe paza probelor administrate în faza de 
urmărire penală, nu a solicitat administrarea unor noi probe, este de acord să restituie 
prejudicial cauzat părții vătămate, instanţa de judecată apreciază că executarea efectivă a 
pedepsei cu închisoarea, stabilită acestuia nu este raţională, și că acesta merită o șansă de a 
demonstra că corectarea lui este posibilă fără punerea în executare a pedepsei, motiv pentru 
care, potrivit prevederilor art.art.89 alin.(2) lit.a) şi 90 alin.(1) Cod penal, instanța de judecată 
consideră necesar de a dispune suspendarea executării pedepsei cu închisoarea stabilită  
inculpatului, Veaceslav CHILARU, cu acordarea posibilităţii ca în perioada de probaţiune, 
prin respectarea condiţiilor probaţiunii să îndreptățească încrederea ce i s-a acordat. 
40.Hotărârea Plenului CSJ a RM din 11.11.2013, nr.8 cu privire la unele chestiuni ce vizează 
individualizarea pedepsei penale, precizează că instanţele de judecată aplică pedeapsă luând 
în considerare caracterul şi gradul prejudiciabil al infracţiunii săvârșite, motivul şi scopul 
celor comise, persoana celui vinovat, caracterul şi mărimea daunei prejudiciabile, 
circumstanţele ce atenuează sau agravează răspunderea, ținându-se cont de influenţa pedepsei 
aplicate asupra corectării vinovatului, precum şi de condiţiile de viaţă ale familiei acestuia. 
Instanţa remarcă că, pedeapsa este echitabilă când ea impune infractorului lipsuri şi restricţii 
ale drepturilor lui, proporţionale cu gravitatea infracţiunii săvîrşite şi este suficientă pentru 
restabilirea echităţii sociale, adică a drepturilor şi intereselor victimei, statului şi întregii 
societăţi, perturbate prin infracţiune. Pedeapsa este echitabilă şi atunci când este capabilă de 
a contribui la realizarea altor scopuri ale pedepsei penale, cum ar fi corectarea condamnatului 
şi prevenirea comiterii de noi infracțiuni atât de către condamnat, cât şi de alte persoane. Or, 
practica judiciară demonstrează că o pedeapsă prea blândă generează dispreţ faţă de ea şi nu 
este suficientă nici pentru corectarea infractorului şi nici pentru prevenirea săvârşirii de noi 
infracţiuni. De asemenea, o pedeapsă prea aspră generează apariţia unor sentimente de 
nedreptate, jignire, înrăire şi de neîncredere în lege, fapt ce poate duce la consecinţe contrare 
scopului urmărit. 
41. Luând în calcul argumentele indicate mai sus, deoarece implicarea condamnatului în mediul 
carceral şi neacordarea acestuia a unei şanse de corectare, ar fi în măsură să afecteze 
iremediabil valorile sociale şi morale ale acestuia, instanţa de judecată apreciază că 
suspendarea executării pedepsei cu închisoarea stabilite inculpatului, Veaceslav CHILARU, 
pe o perioadă de probaţiune, cu acordarea posibilității acestuia, ca în perioada de probaţiune, 
prin comportare exemplară şi muncă cinstită, să îndreptăţească încrederea ce i s-a acordat, pe 
termen lung, va oferi o mai bună protecție intereselor societății și va evita consecinţele 
negative ale izolării de societate a inculpatului. 
42.Raționamentul aplicării prevederilor art.90 Cod penal, are la origine persoana inculpatului și 
comportamentul acestuia până la săvârșirea infracțiunii, atitudinea și modul de manifestare a 
infractorului în fazele de urmărire penală şi de judecare a cauzei față de infracțiune, cum 
vinovatul își apreciază fapta social periculoasă încă de la momentul descoperirii ei, precum și 
comportarea sinceră în cursul procesului. 
43. În acest sens, reieşind din considerentele că inculpatul se căiește sincer de cele comise, a 
insistat ca judecata să se facă pe baza probelor administrate în faza de urmărire penală, 
instanţa de judecată consideră că, în raport cu principiul umanismului, aplicarea unei pedepse 
sub formă de închisoare cu executarea reală a acestei pedepse ar fi prea severă şi lipsită de 
indulgenţă în raport cu circumstanţele cauzei, găsind astfel de cuviinţă că, pedeapsa sub 
formă de închisoare cu suspendarea condiționată a executării pedepsei va avea drept scop 
restabilirea echităţii sociale, corectarea şi resocializarea inculpatului, precum şi prevenirea 
săvârşirii de noi infracţiuni atât din partea celui din urmă, cât şi a altor persoane. Or, la 
aplicarea legii penale se ţine cont atât de principiul individualizării răspunderii penale şi 
pedepsei penale – prevăzut la art.7 Cod denal, cât şi de scopul pedepsei penale stabilit cu 
precizie la art.61 Cod penal, dar şi de criteriile generale de individualizare a pedepsei 
prevăzute la art.75 Cod penal, potrivit cărei legi o pedeapsă mai aspră, din numărul celor 
alternative prevăzute pentru săvârşirea infracţiunii, se stabileşte numai în cazul în care o 
pedeapsă mai blândă, din numărul celor menţionate, nu va asigura atingerea scopului 
pedepsei.
44.Instanţa apreciază că, reieşind din caracterul şi gradul prejudiciabil al faptei comise de 
inculpat, de personalitatea acestuia şi dorinţa de reabilitare socială grabnică, pedeapsa sub 
formă de închisoare cu suspendarea condiționată a executării pedepsei va constitui un mijloc 
eficient şi suficient de corectare şi reeducare a inculpatului precum şi de prevenire a săvârșirii 
altor infracţiuni.
45.Instanța de judecată evidențiază că orice sancțiune juridică, inclusiv cea penală, nu reprezintă 
un scop în sine, ci un mijloc de reglare a raporturilor sociale, de formare a unui spirit de 
responsabilitate. Mai mult, pedeapsa  nu constituie un mijloc de răzbunare a societății, ci de 
prevenire a săvârșirii faptelor ilicite și de educare a persoanelor vinovate.
Măsura preventivă
46. În conformitate cu prevederile art.395 alin.(1) pct. 5) Cod de procedură penală, în 
dispozitivul sentinţei de condamnare trebuie să fie arătată dispoziţia privitoare la măsura 
preventivă ce se va aplica inculpatului până când sentinţa va deveni definitivă. 
47. Având în vedere aplicarea prevederilor art.90 Cod penal, măsura preventivă, arestul 
preventiv, aplicat în privința inculpatului, Veaceslav CHILARU, urmează să fie schimbată 
în obligaţiunea de nepărăsire a țării, care se va menține până la devenirea definitive a 
sentinței.
Corpurile delicte
48.Potrivit art.162 alin.(1) Cod de procedură penală, în cazul în care procurorul dispune 
încetarea urmăririi penale sau în cazul soluţionării cauzei în fond, se hotărăşte chestiunea 
cu privire la corpurile delicte. 
49.Se reține că prin ordonanța din 24.09.2025 (f.d.35), au fost recunoscute în calitate de corpuri 
delicte următoarele: un portmoneu de culoare neagră, în care se afla un pieptene de culoare 
roșie, un card bancar cu nr.*****al BC „Moldinconbank”, un card de reduceri „Daiana”, o 
cruciuliță din plastic și facturi de plată a serviciilor comunale pe numele Cojocaru Maria, de 
pe adresa Gh.Crestiuc 4A/14.
50.Prin ordonanța din 24.09.2025 (f.d.36) corpurile delicte susmenționate au fost restituite părții 
vătămate, Maria Cojocaru. 
51.Instanța reține că  corpurile delicte urmează să rămână în proprietatea părții vătămate, Maria 
Cojocaru, după intrarea sentinței în vigoare.
52.Prin ordonanța din 07.06.2022 (f.d.102, Vol.I), a fost recunoscut în calitate de mijloc material 
de probă un CD de model DVD-R pe care sunt înscripționate trei fișiere cu înregistrări video. 
Totodată, la materialele dosarului este anexat și un CD cu rezultatul măsurilor speciale de 
investigații, de păstrat la materialele dosarului. Referitor la aceste mijloace materiale de 
probă, instanța reține că acestea urmează a fi păstrate la materialele cauzei.
Acțiune civilă
53.În ceea ce priveşte acțiunea civilă înaintată de partea vătămată, Maria Cojocaru, față de 
inculpatul, Veaceslav CHILARU, instanţa de judecată conchide următoarele.
54.Potrivit art.385 alin.(1) pct.10) Cod de procedură penală, la adoptarea sentinței instanța de 
judecată va stabili dacă trebuie admisă acţiunea civilă, în folosul cui şi în ce sumă. 
55. În cadrul procesului penal, partea vătămată, Maria Cojocaru, a înaintat acțiune civilă, prin 
care a solicitat încasarea din contul inculpatului, Veaceslav CHILARU, a prejudiciului 
material în mărime de 620 lei.
56.În ședința de judecată partea vătămată, Maria Cojocaru, a susținut acțiunea civilă precum a 
fost motivată și prezentată în scris.
57.Inculpatul, Veaceslav CHILARU, în ședința de judecată a declarat că este de acord să repare 
prejudiciul material, potrivit acțiunii înaintate de partea vătămată.
58.În corespundere cu art.219 alin.(1) Cod de procedură penală, acțiunea civilă în procesul 
penal poate fi intentată la cererea persoanelor fizice sau juridice cărora le-au fost cauzate 
prejudicii materiale, morale sau, după caz, le-a fost adusă daună reputației profesionale 
nemijlocit prin fapta (acţiunea sau inacțiunea) interzisă de legea penală sau în legătură cu 
săvârşirea acesteia. În continuare articolului menționat, alin.(4) stabilește că la evaluarea 
cuantumului despăgubirilor materiale ale prejudiciului moral, instanţa de judecată ia în 
considerare suferințele fizice ale victimei, prejudiciul agrement sau estetic, pierderea 
speranței în viață, pierderea onoarei prin defăimare, suferințele psihice provocate de decesul 
rudelor apropiate etc. 
59.Conform art.225 alin.(2) Cod de procedură penală, la adoptarea sentinţei de acuzare sau de 
aplicare a măsurilor de constrângere cu caracter medical, instanţa soluţionează şi acţiunea 
civilă prin admiterea ei, totală sau parţială, ori prin respingere. 
60.În corespundere cu prevederile Codului civil, cel care acționează faţă de altul în mod ilicit, cu 
vinovăție este obligat să repare prejudiciul patrimonial, iar în cazurile prevăzute de lege, şi 
prejudiciul moral cauzat prin acțiune sau omisiune. 
61.Totodată instanţa de judecată reamintește că, în conformitate cu prevederile alin.(1) al art.118 
Cod de procedură civilă, fiecare parte trebuie să dovedească circumstanţele pe care le 
invocă drept temei al pretențiilor şi obiecțiilor sale dacă legea nu dispune altfel. 
62.Astfel, în partea ce ține de încasarea prejudiciului material în mărime de 620 lei în beneficiul 
părţii vătămate, Maria Cojocaru, din contul inculpatului, Veaceslav CHILARU, instanța o 
consideră întemeiată, cerința urmând a fi admisă integral, după cum urmează. Potrivit 
materialelor cauzei, prejudiciul suportat  a fost confirmat în totalitate, or s-a constatat cu 
certitudine că Veaceslav CHILARU a sustras de la Maria Cojocaru 300 lei și i-a deteriorat 
ochelarii în valoare de 320 lei, astfel cauzându-i o daună în sumă totală de 620 lei.
63. Analizând materialele din dosar, argumentele pronunţate în şedinţă, elucidând şi constatând 
starea de lucru descrisă mai sus, călăuzindu-se de dispoziţiile art.801 Cod penal, art.340, 384-
385, 389, 397 Cod  de procedură penală, instanţa de judecată
                                                                                condamnă:
        Veaceslav CHILARU se recunoaşte vinovat în comiterea infracţiunii prevăzute de art.187 alin.(1) Cod 
penal și i se aplică o pedeapsă sub formă de  închisoare pe un termen de 2 (doi) ani cu executarea 
pedepsei în penitenciar de tip semiînchis.
        În temeiul art.90 Cod penal, pedeapsa cu închisoare stabilită lui Veaceslav CHILARU prin 
prezenta sentinţă se suspendă condiţionat pe o perioadă de probațiune de 3 (trei) ani şi nu va fi 
executată dacă inculpatul în perioada de probațiune nu va comite noi infracțiuni şi prin 
comportare exemplară şi muncă cinstită, va îndreptăţi încrederea ce i s-a acordat.       
     Măsura preventivă, arestul preventiv, aplicat în privinţa lui Veaceslav CHILARU, se 
schimbă în obligaţiunea de nepărăsire a localităţii, care urmează să fie menținută până la 
devenirea definitivă a sentinței.
        Veaceslav CHILARU se eliberează din arest imediat în sala de judecată, dacă nu este 
reținut sau arestat pe alte cauze.   
        Corpurile delicte: un portmoneu de culoare neagră, în care se afla un pieptene de culoare 
roșie, un card bancar cu nr.*****al BC „Moldinconbank”, un card de reduceri „Daiana”, o 
cruciuliță din plastic și facturi de plată a serviciilor comunale pe numele Cojocaru Maria Ion, de 
pe adresa *****, de lăsat în proprietatea părții vătămate, Maria Cojocaru după intrarea sentinței 
în vigoare. 
        Se admite integral acțiunea civilă înaintată de partea vătămată, Maria Cojocaru.
        Se încasează de la Veaceslav CHILARU, născut la *****, IDNP: *****, domiciliat în 
***** în beneficiul părții vătămate, Maria COJOCARU, a.n.*****, IDNP: *****, domiciliată 
în *****, prejudiciul material  în mărime de 620 (șase sute douăzeci) lei. 
        Sentinţa cu drept de atac la Curtea de Apel Nord în termen de 15 zile, prin intermediul 
Judecătoriei Ungheni.
Președintele ședinței, 
judecătorul                     Anatolie 
RUSU