Dosarul nr.4-2201/2025
4-25127165-12-4-04092025
H O T Ă R Â R E
În numele Legii
11 decembrie 2025                                                                                                  mun. Chișinău                                                                                                      
Judecătoria Chișinău (sediul Buiucani)
Instanța de judecată compusă din:
Președintele ședinței, judecătorul                                                                          Silvia Slobodzean
Grefier                                                                               Ana-Maria Munteanu, Mariana 
Mihailov
Făptuitorului                                                                                                                Dumitru 
Mihed
Apărătorului făptuitorului, avocat                                                                               Sergiu Artene
În lipsa:
Agentului constatator                                                                                                Valeriu Negara
Victimei                                                                                                                   Natalia Tatarova
examinând în ședință de judecată publică cauza contravențională pornită privința lui 
Dumitru Mihed, născut la *****, IDNP *****, domiciliat în r. *****, sat. ***** învinuit de 
comiterea contravenției prevăzute la art. 243 alin. (1) din Codul contravențional, -
c o n s t a t ă :
La data de 25.08.2025, ora 15:33, de către agentul constatator, Veleriu Negară, în privința 
lui Dumitru Mihed, a fost întocmit procesul-verbal cu privire la contravenție seria/nr. MAI07 
171161 în baza art. 243 alin. (1) Cod contravențional, fiind reținut în sarcina acestuia că, la 
22.08.2025 ora 12:30, aflându-se în mun. Chișinău bd. *****, la volanul mijlocului de transport 
*****cu n/î *****, ignorând prevederile pct. 12 alin. (1) al Regulamentului Circulației Rutiere, 
fiind implicat în accident rutier a părăsit locul accidentului rutier, fără a anunța poliția.
În temeiul art. 395 din Codul contravențional, materialele cauzei contravenționale 
nominalizate au parvenit la Judecătoria Chișinău, sediul Buiucani pentru examinarea în fond.
În şedinţă de judecată făptuitorul, Dumitru Mihed, a declarat că la data de 22.08.2025 era 
la volanul automobilului de model ***** cu n/î *****, se afla la serviciu, efectua livrîri la 
magazine. A ajuns la destinație pe str. Moscovei, mun. Chișinău, s-a parcat, a deschis lopata 
pentru a transmite marfa la magazin. Din față se deplasau niște mașini, a vrut să îndrepte puțin 
mașina, și a comis ciocnirea cu un automobil. În acel moment era o doamnă care i-a spus că a 
atins o mașină, a spus că știu. După ce a livrat marfa s-a adresat la doamna de acolo dacă 
cunoaște cine este proprietarul automobilului avariat, a spus că nu știe. La un balcon din clădirea 
din apropiere mai era o doamnă, a întrebat și de ea dacă cunoaște proprietarul automobilului, mi 
s-a răspuns negativ. După care a lăsat numărul de telefon la parbrizul mașinii avariate, și a plecat 
deoarece întârzia cu graficul de la serviciu. A crezut că va fi telefonat de proprietar la numărul 
indicat pentru a se înțelege cu restituirea prejudiciului. Nu a plecat intenționat, dar din motiv de 
serviciu. După care au fost zile de weekend, luni când a revenit la serviciu a văzut apeluri ratate 
de la proprietarul automobilului. A telefonat, dar ultima acomunicat că  a  sunat la poliţie și nu a 
vrut să rezolve situaţia pe cale amiabilă. 
Venitul familie este de 8000 de lei, pe care le câștigă din activitatea de șofer. Soția nu 
activează, este acasă cu copilul. Este șofer de mulți ani. A cunoscut că în caz de accident trebuie 
de înștiințat poliția, dar a vrut să rezolve situația pe loc. 
În ședința de judecată apărătorul făptuitorului, avocatul Sergiu Artene, a menționat că 
obiectează pentru individualizarea corectă a pedepsei. Privarea de dreptul de a conduce este un 
prea aspră, or venitul familiei este doar din activitatea de șofer a contravenientului. Are la 
întreținere trei copii soția și mama sa. Din caracteristicele prezentate se caracterizează pozitiv. A 
fost o coincidență că a uitat telefonul în mașină, și a fost exclusă împăcarea pe cale amiabilă. 
Menționează că în instanţa de judecată se mai află o cauză privind încasarea de contravenient sa 
sumei de 16 ,mii lei, de la compania de asigurări. Solicită aplicarea un pedepse minime, fără 
privarea de dreptul de a conduce.
În ședința de judecată, agentul constatator și victima nu s-au prezentat, fiind citați în mod 
legal despre locul, data și ora ședinței de judecată ce se confirmă prin extrasele din poșta 
electronică precum și prin avizele de recepție anexate la dosar, din care motiv prin prisma art. 
455 Cod Contravențional, pentru a nu tergiversa examinarea cauzei, existând citarea legală a 
părților, instanța de judecată consideră posibilă examinarea cauzei în lipsa acestora. 
Concomitent, informații despre data locul și ora ședinței de judecată pe cauza dată au fost făcute 
publice și pe site-ul oficial al instanței de judecată, ce se asimilează cu citarea publică. Ținând 
cont de faptul că procedura de citare legală a fost respectată, instanța de judecată a dispus, în 
baza art. 382 din Codul contravențional, examinarea cauzei în lipsa acestora.
Examinând materialele cauzei și verificând procesul verbal cu privire la contravenție sub 
aspectul îndeplinirii condițiilor de fond și de formă prevăzute de lege pentru valabilitatea sa, în 
coroborare cu mențiunile agentului constatator la materialele dosarului contravențional, 
instanța de judecată reține următoarele.
În fapt, prin procesul verbal cu privire la contravenție cu seria/nr. MAI07 171161 din 
25.08.2025 de către agentul constatator, Negara Valeriu, în acţiunile lui Dumitru Mihed s-a 
reținut săvârșirea contravenției prevăzută de art. 243 alin. (1) din Codul Contravențional, pentru 
faptul că,  la 22.08.2025 ora 12:30, aflându-se în mun. Chișinău bd. *****, la volanul mijlocului 
de transport *****cu n/î *****, ignorând prevederile pct. 12 alin. (1) al Regulamentului 
Circulației Rutiere, fiind implicat în accident rutier a părăsit locul accidentului rutier, fără a 
anunța poliția
În drept, în conformitate cu art. 8 alin. (2) din Codul contravențional, este supusă 
răspunderii contravenționale numai persoana care a săvârșit cu intenție sau din imprudență o 
faptă prevăzută de legea contravențională.
Potrivit art. 440 alin. (1) din Codul contravențional, constatarea faptei contravenționale 
înseamnă activitatea, desfășurată de agentul constatator, de colectare și de administrare a 
probelor privind existența contravenției, de încheiere a procesului-verbal cu privire la 
contravenție, de aplicare a sancțiunii contravenționale sau de trimitere, după caz, a dosarului în 
instanța de judecată sau în alt organ spre soluționare.
Conform art. 442 alin. (1) din Codul contravențional, procesul verbal cu privire la 
contravenție este un act prin care se individualizează fapta ilicită și se identifică făptuitorul. 
Procesul verbal se încheie de agentul constatator pe baza constatărilor personale și a probelor 
acumulate, în prezența făptuitorului sau în absența lui.
Reieşind din prevederile art. 400 alin. (1) din Codul contravenţional, contravenţiile 
prevăzute la art. 228–243 se constată şi se examinează de către poliţie.
Totodată, potrivit art. 395 alin. (1) lit. c) Cod contravențional, instanţa judecă toate cazurile 
cu privire la contravenţii, cu excepţia celor atribuite de prezentul cod competenţei unor alte 
organe, precum şi cauzele contravenţionale în care agentul constatator, procurorul propun 
aplicarea unei sancţiuni dintre cele care urmează: privarea de dreptul de a desfăşura o anumită 
activitate; privarea de dreptul de a deţine anumite funcţii; privarea de dreptul special; munca 
neremunerată în folosul comunităţii; arestul contravenţional.
De asemenea, în conformitate cu prevederile art. 458 alin.(1) Cod Contravențional, 
examinând cauza contravențională, instanța de judecată este obligată să determine: a) caracterul 
veridic al contravenției imputate; b) existența cauzelor care înlătură caracterul contravențional al 
faptei; c) vinovăția persoanei în a cărei privință a fost pornit procesul contravențional; d) 
existența circumstanțelor atenuante și/sau agravante; e) necesitatea sancționării și, după caz, 
caracterul sancțiunii contravenționale; f) alte aspecte importante pentru soluționarea justă a 
cauzei, iar din perspectiva capitolului IV din Cartea I al Codului contravențional, instanța de 
judecată evidențiază că sancțiunile administrative nu privesc un grup de persoane, ci se adresează 
tuturor cetățenilor în vederea realizării scopului preventiv și represiv al sancțiunii, pe când 
potrivit art.38 alin.(4) din acelaşi cod, arestul contravențional poate fi aplicat şi în cazul 
neexecutării intenționate a unei alte sancțiuni contravenționale, ce oferă faptei natura penală. 
În asemenea situație, întru respectarea garanțiilor sus indicate, instanța de judecată a 
verificat legalitatea și temeinicia procesului verbal cu privire la contravenție cu seria/nr. MAI07 
171161 din 25.08.2025.
Sub aspectul legalității procesului verbal cu privire la contravenție, instanța de judecată 
denotă că, motivele de nulitate absolută a actului atacat pot fi invocate atât de părți, cât și din 
oficiu de către instanță întru asigurarea respectării principiului legalității și dreptății, 
consacrate expres în art. 5 și 7 din Codul contravențional. 
Legea contravențională prevede redactarea procesului verbal cu privire la contravenție într-
o anumită forma „ad validitatem”, cu respectarea tuturor prescripțiilor legale de fond și de 
formă, pentru încheierea sa valabilă, în scopul producerii efectelor juridice, pentru care a fost 
întocmit. 
În acest context, respectarea exigențelor legale prevăzute la art. 443 al Codului 
contravențional sunt impuse agentului constatator la întocmirea procesului - verbal cu privire la 
contravenție prin prisma art. 445 al Codului contravențional.
Din cercetarea actului menționat, instanța constată că agentul constatator a respectat 
prevederile art. 443 alin. (1) lit. a)-h) din Codul contravențional.  
Totodată, agentul constatator a descris în conținutul actului fapta contravențională, 
formulată cu suficientă precizie, astfel încât să permită persoanei să decidă asupra conduitei sale 
și să prevadă, în mod rezonabil, în funcție de circumstanțele cauzei, consecințele acestei 
conduite, argument prin care instanţa nu a constatat incertitudini la descrierea faptei şi persoanei.
În acelaşi context, instanța reiterează că procesul-verbal cu privire la contravenție, în 
sensul art. 442 Cod Contravențional, este un act prin care se individualizează fapta ilicită şi se 
identifică făptuitorul, iar procesul verbal se încheie de agentul constatator pe baza constatărilor 
personale şi a probelor acumulate, în prezenţa făptuitorului sau în absenţa lui, or, în atare 
circumstanţe, se concluzionează că, în procesul verbal cu privire la contravenție este necesar de a 
fi descrisă fapta, în așa fel ca învinuirea formulată să fie clară făptuitorului.
La fel, instanța de judecată menționează că, procesul verbal cu privire la contravenție a fost 
întocmit și perfectat în prezența făptuitorului Dumitru Mihed, fiindu-i aduse la cunoștință 
drepturile și obligațiile prevăzute la art. 34, 378, 383, 384, 387 și 448 din Codul contravențional. 
Sub aspectul temeiniciei procesului verbal cu privire la contravenție, instanța evidențiază 
că forța probantă a proceselor verbale este lăsată la latitudinea fiecărui sistem de drept, putându-
se reglementa importanța fiecărui mijloc de probă, însă instanța are obligația de a respecta 
caracterul echitabil al procedurii în ansamblu atunci când administrează și apreciază probatoriul.
În lumina celor relatate supra, persoana învinuită are dreptul la un proces echitabil, 
conform art. 374 – 382 al Codului contravențional, în cadrul căruia să utilizeze orice mijloc de 
probă și să invoce orice argumente pentru dovedirea împrejurării că situația de fapt din procesul 
verbal cu privire la contravenție nu corespunde modului de desfășurare a evenimentelor, iar 
sarcina instanței de judecata este de a respecta limita proporționalității între scopul urmărit de 
autoritățile statului de a nu rămâne nesancționate acțiunile antisociale prin impunerea unor 
condiții imposibil de îndeplinit și respectarea dreptului la apărare al persoanei sancționate 
contravențional.
Interpretând art. 425 alin. (2) în coroborare cu art. 442 alin. (1) ale Codului 
contravențional, rezultă că procesul verbal cu privire la contravenţie cu seria/nr. MAI07 171161 
din 25.08.2025, face dovada cu privire la încadrarea în drept și situația faptică stabilită de agentul 
constatator, urmând a fi examinat şi în raport cu actele existente la dosar, acumulate de agentul 
constatator în cazul pendinte. 
Pe lângă aceasta, instanța apreciază că, în măsura în care procesul verbal cu privire la 
contravenţie cu seria/nr. MAI07 171161 din 25.08.2025, nu este afectat de vicii de legalitate, 
valoarea sa probatorie nu trebuie exclusă, iar mai mult ca atât, la examinarea cauzei, făptuitorul 
nu a invocat şi instanța nu a stabilit că datele inserate de agentul constatator în actul atacat ar fi 
fost obținute prin ilegalitățile enumerate expres în art. 425 alin. (6) al Codului contravențional.  
În această ordine de idei, instanța constată că, făptuitorul Dumitru Mihed a comis 
contravenţia prevăzută de art. 243 alin. (1) din Codul contravenţional, or, cu privire la starea de 
fapt fixată de agentul constatator în procesul verbal de contravenție și în corespundere cu art. 425 
alin. (2), (3), (4), (5) al Codului contravențional, instanța de judecată reține că aceasta a fost 
confirmată prin probe pertinente, concludente și utile cazului contravențional și anume: 
informația R-2 nr. 14670 din 23.08.2025 ora 18:26 potrivit căreia cet. Natalia Tatarova comunică 
despre faptul că pe adresa mun. Chișinău, str. *****, s-a produs un accident rutier, ciocnire a 
mijloacelor de transport, soldat cu pagube; procesul-verbal cu privire la contravenție seria nr. 
MAI07 171161 din 25.08.2025 întocmit pe numele cet. Dumitru Mihed din care rezultă 
comiterea unui accident rutier, potrivit actului menționat acesta recunoaște vina în comiterea 
contravenției; procesul-verbal cu privire la contravenție seria/nr.  MAI07 171161 din 25.08.2025 
întocmit pe numele cet. Dumitru Mihed pe semnele contravenției prevăzute de art. 242 alin. (1) 
Cod contravențional, din cuprinsul actului făptuitorul recunoaște vina; procesul-verbal de 
cercetare a obiectului din 23.08.2025, potrivit căruia mijlocul de transport de model *****  cu n/î 
***** a fost accidentat în cadrul examinării s-a depistat deteriorări blocstop spate stânga, aripa 
spate stânga, ușa portbagajului; planșă fotografică anexă la procesul-verbal de cercetare a locului 
accidentului rutier din 23.08.2025; proces-verbal de audiere a victimei din 23.08.2025 prin care a 
fost audiat cet. Natalia Tatarova; proces verbal din 25.08.2025, de audiere a persoanei bănuite în 
comiterea contravenției pe cet. Dumitru Mihed; cazier contravențional.
Instanța subliniază astfel că, fapta contravențională săvârșită de către făptuitor a fost 
constatată personal de agentul constatator și a fost inserată în procesul verbal cu privire la 
contravenţie cu seria/nr. MAI07 171161 din 25.08.2025. 
Din analiza actului menționat, care în situația relatată supra și în condițiile art. 425 alin. (2) 
– (5) din Codul contravențional constituie o probă pertinentă și concludentă cazului, instanța a 
stabilit cu certitudine că, Dumitru Mihed, la 22.08.2025 ora 12:30, aflându-se în mun. Chișinău 
bd. *****, la volanul mijlocului de transport *****cu n/î *****, ignorând prevederile pct. 12 
alin. (1) al Regulamentului Circulației Rutiere, fiind implicat în accident rutier a părăsit locul 
accidentului rutier, fără a anunța poliția.
Or, potrivit pct. 12 alin. (1) din Regulamentul Circulației Rutiere, 1) Conducătorul de 
vehicul implicat într-un accident în traficul rutier este obligat: a) să oprească imediat vehiculul 
semnalizîndu-l în conformitate cu punctul 37 subpunctul 1) litera a) sau subpunctul 2) din 
prezentul Regulament; b) să nu schimbe poziţia vehiculului şi a obiectelor de pe partea 
carosabilă provenite ca urmare a accidentului în traficul rutier, cu excepţia cazurilor prevăzute în 
subpunctul 1) literele c) şi d) din prezentul punct; c) să acorde primul ajutor, să cheme ambulanţa 
în cazul în care în accident au fost cauzate traumatisme persoanelor, iar dacă aceasta nu este 
posibil sau în cazurile de urgenţă – să asigure transportarea persoanei traumatizate la cea mai 
apropiată unitate medicală cu un vehicul de ocazie ori cu propriul vehicul, să declare la unitatea 
medicală identitatea sa, prezentînd permisul de conducere sau alt act, precum şi certificatul de 
înmatriculare a vehiculului, ulterior să revină la locul accidentului; d) să elibereze partea 
carosabilă deplasînd vehiculul pe acostament ori cît mai aproape de bordura trotuarului, atunci 
cînd în urma accidentului nu sînt persoane decedate şi/sau traumatizate, iar prezenţa pe partea 
carosabilă a vehiculului implicat în accident face dificil sau blochează traficul rutier; e) să 
marcheze locul iniţial al vehiculului, obiectelor ce ţin de accident şi a persoanei traumatizate, 
dacă se impune schimbarea poziţiei acestora pentru acordarea primului ajutor, transportarea 
persoanei traumatizate cu propriul vehicul la unitatea medicală sau pentru eliberarea părții 
carosabile; f) să asigure, pe cît posibil, păstrarea urmelor, precum şi ocolirea locului accidentului; 
g) să anunţe despre accident poliţia şi să rămînă pe loc pînă la sosirea polițiștilor; h) să nu 
consume băuturi alcoolice sau droguri, precum şi să nu administreze medicamente preparate în 
baza acestora pînă nu va fi supus testării alcoolscopice și/sau testării antidrog, sau, după caz, 
examinării medicale şi prelevării probelor biologice.
În acest context, agentul constatator a făcut dovadă stării de fapt prin probele anexate la 
dosar și cercetate în ședința de judecată, astfel instanța reține că încheierea procesului verbal cu 
privire la contravenţie este una temeinică.
Respectiv, în speță, făptuitorul nu a obiectat şi nici nu a motivat într-un anumit mod 
netemeinicia procesului verbal cu privire la contravenție sau a faptei constatate și nu a adus nici 
o dovadă veridică în sprijinul unei eventuale nevinovății a sale, din contra și-a recunoscut vina 
atât în fața organului de poliție cât și a instanței, dimpotrivă a recunoscut fapta aplicându-și 
semnătura olografă la rubrica 18 din procesul-verbal cu privire la contravenție, totodată 
neânserând careva obiecții la rubrica 12 din procesul-verbal.
Prin urmare, fapta reținută este dovedită atât prin probe certe, cât şi cu ajutorul prezumției 
de legalitate a procesului verbal cu privire la contravenție cu seria/nr. MAI06 314357 din 
25.08.2025, or, actul este emis cu respectarea tuturor condițiilor de fond și de formă prevăzute de 
lege, dar și cu prezumția de veridicitate, adică reflectă în mod real ceea ce a stabilit autoritatea 
emitentă, prezumții consacrate expres în art. 425 alin. (2) și 442 alin. (1) din Codul 
contravențional, care în opinia instanței, sunt legale, în sensul pe care inclusiv instanța europeană 
îl dă acestei noțiuni. 
Instanţa mai precizează că în mod evident, nu există dubii în privința celor constatate de 
către agentul constatator, atâta timp cât, prin autoritatea ce i s-a conferit, are obligația să-și dea 
interesul pentru respectarea întocmai a prevederilor legale, fără a leza în nici un fel drepturile 
făptuitorului Dumitru Mihed, care cert a părăsit locul accidentului rutier.  
În aceste condiţii, instanţa statuează în afara oricăror dubii, că faptele incriminate au avut 
loc, fiind comise cu bună-ştiinţă şi respectiv cu vinovăţie de către Dumitru Mihed, iar astfel, 
probele apreciate fiecare în parte și pe toate în ansamblul lor, coroborează între ele, se 
completează unele pe altele, nu trezesc nici o îndoială și dovedesc cert comiterea contravențiilor 
imputate petiționarului, care se încadrează în limitele laturii obiective a contravenţiei prevăzute 
la art. 243 alin. (1) din Codul contravenţional.
Pe lângă aceasta, instanța nu a determinat nici alte circumstanțe prevăzute în art. 441 al 
Codul contravențional, care ar înlătura răspunderea contravențională.
În continuare, instanţa reţine că dosarul contravențional în privința lui Dumitru Mihed pe 
semnele contravenției prevăzute de art. 243 alin. (1) din Codul contravențional a fost expediat în 
instanța de judecată pentru examinare în fond, cu recomandarea de privare a acestuia de dreptul 
de a conduce mijloace de transport pe un termen de la 6 luni la 12 luni.
În acest caz, potrivit art. 7 din Codul contravențional, persoana poate fi sancţionată numai 
pentru contravenţia în a cărei privinţă este dovedită vinovăţia sa, cu respectarea normelor 
prezentului cod, iar conform prevederilor art. 41 alin. (1), (2) din acelaşi cod, sancţiunea 
contravenţională se aplică în funcţie de caracterul şi de gradul prejudiciabil al contravenţiei, de 
caracteristica persoanei şi de circumstanţele atenuante şi agravante, iar faţă de persoana a cărei 
vinovăţie este dovedită se aplică o sancţiune echitabilă, în limitele şi în conformitate cu 
dispoziţiile codului contravenţional.
Respectiv, sub aspectul individualizării pedepsei, instanța de judecată precizează că, va fi 
administrată în limitele impuse de art. 34 din Codul contravențional, coroborat cu cele expuse în 
limitele stabilite de art. 243 alin. (1) din Codul contravențional, care stabileşte o sancţiune cu 
amendă de la 40 la 50 de unităţi convenţionale sau cu privarea de dreptul de a conduce vehicule 
pe un termen de la 6 luni la 1 an, sau cu muncă neremunerată în folosul comunităţii pe o durată 
de la 20 la 40 de ore, sau cu arest contravenţional pe un termen de la 7 la 10 zile.
Instanța de judecată mai evidențiază că orice sancțiune juridică, inclusiv cea 
contravențională, nu reprezintă un scop în sine, ci un mijloc de reglare a raporturilor sociale, de 
formare a unui spirit de responsabilitate, iar pentru aceasta nu este nevoie ca în toate cazurile sa 
se aplice sancțiunea maximă, or sancțiunile juridice constituie nu mijloace de răzbunare a 
societății, ci de prevenire a săvârșirii faptelor ilicite și de educare a persoanelor vinovate. 
La fel, conform art. 37 alin. (3) din Codul contravenţional, munca neremunerată în folosul 
comunităţii poate fi aplicată doar persoanelor care acceptă să execute o asemenea sancţiune, cu 
excepția contravenției prevăzute la art. 781, pentru care acordul persoanei nu este necesar.
În aceste context, instanţa va ţine cont de atitudinea făptuitorului, care şi-a expus poziţia 
faţă de acuzaţia adusă, de împrejurările săvârșirii faptei, astfel, cum a fost reţinută de către 
instanţă, de comportamentul făptuitorului la momentul constatării faptei dar și de necesitatea 
prevenirii în viitor a unor fapte similare.
În baza celor enunțate supra, având în vedere circumstanțele cauzei, instanța de judecată 
constată vinovăția lui Dumitru Mihed, în comiterea contravenției prevăzute de art. 243 alin. (1) 
din Codul contravenţional și îi aplică făptuitorului o sancțiune sub formă de amendă în cuantum 
de 40 de unităţi convenţionale, care reprezintă echivalentul sumei de 2 000 lei.
În acelaşi context, instanţa va informa făptuitorul că în temeiul art. 34 alin. (3) din Codul 
contravenţional, va fi în drept să achite jumătate din amenda stabilită dacă o plăteşte în cel mult 3 
zile lucrătoare de la data aducerii la cunoştinţă a deciziei de aplicare a sancţiunii contravenţionale 
şi în acest caz se consideră că sancţiunea amenzii este executată integral, cu excepţia cazului în 
care a fost contestată decizia de aplicare a sancţiunii contravenţionale şi contravenientul nu şi-a 
retras cererea de contestare a deciziei, emisă asupra cauzei contravenţionale, până la cercetarea 
judecătorească.
În ceea ce privește solicitarea agentului constatator cu privire la privarea lui Dumitru 
Mihed de dreptul de a conduce mijloace de transport, instanța de judecată consideră necesar de a 
o respinge, or, la caz, aceasta ar fi una neproporțională faptei comise și ar trezi sentimente de 
nedreptate față de actul de justiție.
În conformitate cu prevederile art. 395, 443, 452-458, 460 şi 462-463 din Codul 
contravențional, instanţa de judecată,
h o t ă r ă ș t e:
Se recunoaște vinovat Dumitru Mihed în comiterea contravenției prevăzute de art. 243 
alin. (1) din Codul contravențional și i se aplică o sancțiune cu amendă în cuantum de 40 
(patruzeci) unități convenționale, ce constituie echivalentul sumei de 2 000 (două mii) lei.
Se explică lui Dumitru Mihed că, potrivit art. 34 alin. (3) Cod contravențional, este în 
drept să achite jumătate din amenda stabilită dacă o plătește în cel mult 3 (trei) zile lucrătoare de 
la data aducerii la cunoştinţă a deciziei de aplicare a sancţiunii contravenţionale, iar în acest caz, 
se consideră că sancțiunea amenzii este executată integral.
Hotărârea poate fi atacată cu recurs, în termen de 15 zile, la Curtea de Apel Centru, prin 
intermediul Judecătoriei Chișinău (sediul Buiucani).
Președintele ședinței, 
judecătorul                                  Silvia 
Slobodzean
 