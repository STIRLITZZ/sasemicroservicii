Dosarul nr. 1-156/2025
PIGD 1-25111884-46-1-05082025
S E N T I N Ţ Ă
În numele Legii
12 decembrie 2025                                                                   or. *****
Judecătoria Soroca, sediul *****
Instanța compusă din:
Președintele ședinței                          Rusu-Parii Rosiţa
Grefieri                                              Mutruc Andreea
Cu participarea: 
Procurorilor              Prodan Ion
Avocatului  Berezovschi Anna
Examinând în ședință de judecată publică, în procedura generală, cauza penală privind 
acuzarea lui
Samoilă Ion *****, născut la *****, locuitor al sat. 
*****, raionul *****, cetăţean al RM, moldovean, 
studii medii, relaţii de concubina, neangajat în câmpul 
muncii, anterior condamnat, buletin de identitate 
***** (IDNP *****), anterior condamnat prin:
 Sentința Judecătoriei Sîngerei din 08.06.2012, în 
baza art.192/1 alin.2, 84, 90 Cod penal, la o pedeapsă 
sub formă de închisoare pe termen de 3 ani, cu 
suspendarea executării pedepsei pe termen de 1 ani;
Sentința Judecătoriei ***** din 24.06.2013, în baza 
art.192/1 alin.2, 84 alin.4 Cod penal, la  închisoare 
pe termen de 4 ani și 6 luni;
Sentința Judecătoriei sectorului Botanica mun. 
Chişinău din 11.10.2012, în baza art.192/1 alin.3, 79, 
84 alin.4, 90 Cod penal,  cu comasarea sentinţei din 
08.06.2012, la o pedeapsă sub formă de închisoare pe 
termen de 4 ani cu suspendarea executării pedepsei 
pe termen de 4 ani;
Decizia Curţii de Apel Chişinău din 27.11.2012 de 
considerat condamnat în baza art.192/1 alin.3, 79, 84 
alin.4, 90 Cod penal, cu adăugarea pedepsei din 
08.06.2012, spre executare 4 ani de închisoare 
începînd cu data de 15.12.2012;
Sentința Judecătoriei Chişinău, sediul Biucani din 
12.07.2019, în baza art.186 alin.2, 85 Cod penal, la  
închisoare pe termen de 5 ani;
Sentința Judecătoriei Cimişlia, sediul Central din 
12.07.2019, în baza art. art.192/1 alin.1, 264/1 alin.4, 
84 alin.1 Cod penal, la  închisoare pe termen de 2 ani 
și 6 luni;
         în comiterea infracțiunii prevăzute la art. 186 alin. (1) Cod penal;
Prezenta cauză penală a fost înregistrată pe rol la data de 05 august 2025, și examinată în 
fond cu pronunțarea sentinței motivate la data de 12 decembrie 2025.
Procedura de citare legal executată.
Procurorul Prodan Ion, în ședința de judecată a pledat pentru condamnarea inculpatului 
în baza art. 186 alin. (1) Cod penal și de a-i stabili pedeapsă sub formă de închisoare pe termen 
de 2 ani, cu executarea pedepsei în penitenciar de tip semiînchis. Acțiunea civilă de a fi admisă. 
Corpurile delicte de lăsat în gestiunea proprietarului.
Apărătorul inculpatului Samoilă Ion, avocatul Berezovschi Anna, în ședința de judecată a 
solicitat să fie stabilită o pedeapsă sub formă de închisoare în privința inculpatului Samoilă Ion, 
cu aplicarea prevederilor art.90 Cod penal pe o perioadă minimă, iar acțiunea civilă de a fi 
admisă în principiu.
        Verificând și analizând probele acumulate la dosar, instanța de judecată,
A   C O N S T A T A T :
Samoilă Ion, la data de 08 iulie 2025, între orele 01 00 - 05 00, aflându-se în sat. *****, 
raionul *****, fiind în stare de ebrietate alcoolică, intenţionat, urmărind scopul sustragerii 
bunurilor altei persoane, dându-şi seama de caracterul prejudiciabil al acţiunilor sale, prevăzând 
urmările lor şi dorind în mod conştient survenirea acestora, în timp ce se afla în gospodăria lui 
***** de pe adresa mai sus indicată, profitând de faptul că proprietarul dormea, prin acces liber, 
a sustras un telefon mobil de model „*****”, la preţul de 3500 lei. Continuându-şi acţiunile sale 
infracţionale, Samoilă Ion, s-a deplasat la stâna de ovine, amplasată în extravilanul localităţii 
*****, raionul *****, unde muncea în calitate de cioban şi avea acces liber, urmând scopul 
sustragerii bunurilor altei persoane, în mod tainic, având scop de profit, a sustras un cal, la preţul 
de 15000 lei, o căruţă, la preţul de 5000 lei şi un telefon mobil de model „Samsung”, la preţul de 
600 lei, cauzându-i părţii vătămate - ***** o pagubă materială în sumă totală de 24 100 lei.
La judecarea cauzei, inculpatul Samoilă Ion, nu s-a prezentat, motiv din care prin 
încheierea din 31 octombrie 2025, s-a admis demersul procurorului privind anunțarea în căutare 
a inculpatului, or, ultimul cunoscând cu certitudine despre examinarea cauzei penale în instanța 
de judecată în care are statut de inculpat, fiind citat legal și ulterior dispusă aducerea silită, locul 
aflării lui nu este cunoscut.
Potrivit informației nr.34/38-11273 din 19 noiembrie 2025, eliberate de către Inspectoratul 
de Poliție *****, în urma încheierii Judecătoriei Soroca, sediul ***** din 31 octombrie 2025, 
inculpatul Samoilă Ion a fost anunțat în căutare și în privința acestuia s-a intentat dosar de 
căutare.
Din considerentele menționate și având în vedere că inculpatul se eschivează cu rea voință 
de la prezența în fața instanței, instanța de judecată în baza art.321 Cod de procedură penală, a 
dispus examinarea cauzei în lipsa inculpatului.
Vinovăția lui Samoilă Ion, în comiterea celor incriminate, în ședința de judecată a fost 
dovedită prin următoarele probe prezentate și cercetate:
- declarațiile părții vătămate ***** potrivit cărora în ședința de judecată a declarat că, la 
data de 07 iulie spre 8 iulie 2025 se afla la stîna de ovine, amplasată în extravilanul sat. *****, 
raionul *****. La stâna ce-i aparţine, a activat în calitate de cioban Samoilă Ion, ultimul a 
muncit la stână, după care a mers la domiciliul său, a făcut baie şi a rămas să doarmă la el. A 
intrat în casa de alături şi aluat 2 telefoane unul al lui altul era al lui *****. În aceiaşi curte cu el 
locuieşte şi ginerele C*****. Noaptea, în jurul orei 01:00, ultimul a observat că în casă arde 
lumina. A intrat în casă dau nu a găsit pe nimeni, Samoilă Ion nu mai era. Ieşind afară a observat 
că automobilul de model Opel  era mişcat din loc. Victor la trezit şi la întrebat dacă a fost undeva 
cu automobilul, la ce ultimul i-a comunicat că nu a fost. În automobil au depistat două 
încărcătoare şi au intuit că ultimul a mişcat din loc automobilul cu scopul de a încărca telefonul. 
În acel moment s-a gândit că Samoilă Ion a luat telefonul şi a plecat la stână. În jurul orei 05°°, el 
s-a deplasat la stână să îngrijească de animale. Ajungând la locul indicat, ciobenii stăteau la masă 
şi le-a comunicat că  Samoilă Ion a luat căruţa cu cal şi a dat drumul la oi. Astfel, în urma 
sustragerii bunurilor i-a fost cauzată o daună materială în sumă totală de 24100 lei, dintre care 
calul - 15000 lei, căruţa - 5000 lei, telefonul mobil de model „Redmi 12” - 3500 lei şi telefonul 
mobil de model „Samsung” - 600 lei, însă careva pretenţii de ordin material faţă de inculpat nu 
mai are.
- declarațiile martorului C*****, potrivit cărora în ședința de judecată a declarat că, într-o 
zi de vară la ei acasă a venit Samoilă Ion. La condus în casa de la vale să încarce telefoanele. În 
jurul orelor 00:30 a văzut lumina aprinsă în odaia unde dormea Samoilă Ion. Ulterior s-a uitat 
prin gospodărie dacă totul este în regulă după care a intrat în locuinţă. Atunci a observat că 
lipsesc telefoanele s-a gîndit că ultimul a plecat la stînă. În automobil au depistat încărcătoarele, 
consideră că ultimul a vrut să fure şi automobilul. A doua zi, dimineaţă, s-au deplasat la stână şi 
au depistat că lipseşte calul cu căruţa şi telefoanele mobile.
Prin mijloacele de probă – documente anexate la materialele cauzei penale, cercetate în 
cadrul ședinței de judecată, și anume:
- Ordonanță de începere a urmăririi penale din 14 iulie 2025 (f.d.1);
- Proces-verbal de consemnarea denunțului despre săvârșirea sau pregătirea pentru 
săvârșirea infracțiunii din 11 iulie 2025 (f.d.4);
- Proces-verbal de cercetare la fața locului din  08.07.2025, efectuat pe teritoriul stânei de 
ovine, ce aparţine lui *****, amplasată în extravilanul sat. *****, raionul *****, prin care se 
constată locul comiterii infracţiunii. (f.d.8-9).
- Proces-verbal de audiere a părții vătămate ***** din 15 iulie 2025 (f.d.17);
- Proces-verbal de audiere a bănuitului Samoilă Ion din 14 iulie 2025, potrivit căreia 
ultimul a declarat că, vina în comiterea infracţiunii a recunoscut, declarând că locuieşte în sat. 
*****, raionul *****. Aproximativ 2 luni de zile a muncit la stâna ce aparţine cet. ***** 
amplasată în extravilanul sat. *****, raionul *****, pe teritoriul căreia şi locuia. La data de 
08.07.2025, a muncit toată ziua la stână. Pe parcursul zilei a consumat băuturi alcoolice. Seara a 
mers la domiciliul proprietarului stânei şi a făcut baie. In odaia în care periodic dormea a văzut 
un telefon mobil de model „Redmi”, pe care l-a sustras şi a plecat la stână. Ajungând la locul 
indicat, în jurul orei Ol00, a intrat în odaia unde dormea de obicei şi a sustras un telefon mobil de 
model „Samsung”, care se afla pe un raft, după care s-a urcat în căruţa cu cal ce aparţine lui 
***** şi a plecat. A sustras calul şi căruţa cu scopul de a le vinde. Ajungând la marginea oraşului 
Sângerei, a hotărât să elibereze calul. Atunci a deshămat calul şi l-a lăsat să plece, iar căruţa a 
lăsat-o acolo şi a plecat doar cu telefonul său de model „Redmi 13”, de culoare albastră şi cu 
telefonul sustras de model „Redmi 12”, de culoare neagră. Telefonul mobil de model „Samsung” 
l-a depozitat în căruţă. în timpul deplasării, posibil că telefonul mobil respectiv a căzut din 
căruţă, însă în ce loc anume nu cunoaşte. De cele comise se căieşte. (f.d.26);
- Ordonanţa şi procesul verbal de ridicare din 14.07.2025, potrivit cărora de la Samoilă I., 
au fost ridicate un telefon mobil de model „Redmi”, de culoare albastră şi un telefon mobil de 
model „Redmi”, de culoare neagră, care aparţine părţii vătămate. (f.d.28-30);
- Proces-verbal de examinare a obiectului din 14.07.2025, a telefonului mobil de model 
„Redmi”, de culoare albastră şi a telefonului mobil de model „Redmi”, de culoare neagră, 
ridicate de la Samoilă I. (f.d.34);
- Ordonanţa de recunoaştere a corpurilor delicte din 14.07.2025, potrivit cărei telefon 
mobil de model „Redmi”, de culoare albastră şi un telefon mobil de model „Redmi”, de culoare 
neagră, ridicate de la Samoilă I., au fost recunoscute în calitate de corpuri delicte, (f.d.35);
- Proces-verbal de audiere a martorului ***** din 22 iulie 2025 potrivit căreia ultimul a 
declarat că, la moment munceşte la stâna de ovine, amplasată în extravilanul sat. *****, raionul 
*****, ce aparţine lui ***** Pe Samoilă Ion îl cunoaşte, deoarece aproximativ o lună a activat în 
calitate de cioban la aceeaşi stână. La data de 08.07.2025, în jurul orei 20°°, ultimul a plecat de la 
stână la domiciliul lui ***** în jurul orei 2300, el s-a culcat, însă Samoilă Ion încă nu venise. 
Adăugător el a menţionat că ***** deţine o căruţă şi un cal pe teritoriul stânei. Pe parcursul 
nopţii nu a auzit careva zgomote, dar când s-a trezit a doua zi dimineaţă, în jurul orei 04°°, el a 
observat că căruţa cu calul lipsesc. La fel, a observat că lipseşte şi telefonul mobil de model 
„Samsung”, ce i l-a dat în folosinţă ***** Imediat şi-a dat seama că Samoilă I. a sustras calul, 
căruţa şi telefonul mobil de model „Samsung” de pe teritoriul stânei. în jurul orei 0500, ***** a 
venit la stână şi el i-a comunicat că lipsesc calul, căruţa şi telefonul mobil, (f.d.36);
- Proces-verbal de audiere a martorului C***** din 22 iulie 2025 (f.d.38);
- Proces-verbal de audiere a martorului ***** din 22 iulie 2025, potrivit căruia ultimul a 
declarat, că la moment munceşte la stâna de ovine, amplasată în extravilanul sat. *****, raionul 
*****, ce aparţine lui ***** Pe Samoilă Ion îl cunoaşte, deoarece aproximativ o lună a activat în 
calitate de cioban la aceeaşi stână. La data de 08.07.2025, în jurul orei 20°°, ultimul a plecat de la 
stână la domiciliul lui ***** în jurul orei 2300, el s-a culcat, însă Samoilă Ion încă nu venise. 
Adăugător el a menţionat că ***** deţine o căruţă şi un cal pe teritoriul stânei. Pe parcursul 
nopţii nu a auzit careva zgomote, dar când s-a trezit a doua zi dimineaţă, în jurul orei 04°°, el a 
observat că căruţa cu calul lipsesc. La fel, a observat că lipseşte şi telefonul mobil de model 
„Samsung”, ce i l-a dat în folosinţă ***** Imediat şi-a dat seama că Samoilă I. a sustras calul, 
căruţa şi telefonul mobil de model „Samsung” de pe teritoriul stânei. în jurul orei 0500, *****, a 
venit la stână şi el i-a comunicat că lipsesc calul, căruţa şi telefonul mobil, (f.d.40);
- Proces-verbal de examinare a obiectului din 22.07.2025, a calului şi a căruţei, (f.d.47).
- Ordonanţa de recunoaştere a corpurilor delicte din 22.07.2025, potrivit căreia un cal şi o 
căruţă, au fost recunoscute în calitate de corpuri delicte. (f.d.48).
- Revendicare (f.d.57-59);
- Ordonanță de punere sub învinuire din 31 iulie 2025 (f.d.72).
Conform art. 384 Cod de procedură penală, instanța hotărăște asupra învinuirii înaintate 
inculpatului prin adoptarea sentinței de condamnare, de achitare sau de încetare a procesului 
penal. Sentința se adoptă în numele legii. Sentinţa instanţei de judecată trebuie să fie legală, 
întemeiată şi motivată. Instanța îşi întemeiază sentinţa numai pe probele care au fost cercetate în 
şedinţa de judecată.
În corespundere cu prevederile art. 389 alin. (1) şi (2) Cod de procedură penală, sentința de 
condamnare se adoptă numai în condiţia în care, în urma cercetării judecătorești, vinovăţia 
inculpatului în săvârșirea infracţiunii a fost confirmată prin ansamblul de probe cercetate de 
instanţa de judecată şi nu poate fi bazată pe presupuneri.
Reieșind din prevederile art. 101 alin. (1) și (2) Cod de procedură penală, fiecare probă 
urmează să fie apreciată din punct de vedere al pertinenței, concludentei, utilității și veridicității 
ei, iar toate probele în ansamblu - din punct de vedere al coroborării lor. Judecătorul apreciază 
probele conform propriei convingeri, formate în urma examinării lor în ansamblu, sub toate 
aspectele și în mod obiectiv, călăuzindu-se de lege.
În acest context se reține că, potrivit alin. (4) art. 100 Cod de procedură penală, toate 
probele administrate în cauza penală vor fi verificate sub toate aspectele, complet și obiectiv. 
Verificarea probelor constă în analiza probelor administrate, coroborarea lor cu alte probe, 
administrarea de noi probe și verificarea sursei din care provin probele, în conformitate cu 
prevederile prezentului cod, prin procedee probatorii respective.
În corespundere cu prevederile art. 93 alin. (1) Cod de procedură penală, probele sunt 
elemente de fapt dobândite în modul stabilit de prezentul cod, care servesc la constatarea 
existenței sau inexistenței infracțiunii, la identificarea făptuitorului, la constatarea vinovăției, 
precum și la stabilirea altor împrejurări importante pentru justa soluționare a cauzei. În virtutea 
dispoziției legale indicate la art. 384 alin. (1) Cod de procedură penală, instanța hotărăște asupra 
învinuirii înaintate inculpatului prin adoptarea sentinței de condamnare, de achitare sau de 
încetare a procesului penal.
Prin urmare fiind cercetate în cumul, probele administrate în cadrul urmăririi penale se 
constată că acestea sunt pertinente, concludente, cât și coroborează între ele.
Astfel, audiind partea vătămată, martorii, avocatul, procurorul, administrând probele 
acumulate la dosar, instanța de judecată a ajuns la concluzia că vinovăția inculpatului şi-a găsit 
deplina confirmare în cadrul cercetării judecătorești și anume că, Samoilă Ion prin acțiunile sale 
a săvârșit infracțiunea prevăzută de art. 186 alin. (1) Cod penal, după semnele calificative: 
,,furtul adică sustragerea pe ascuns a bunurilor altei persoane”.
Obiectul juridic special al furtului îl constituie relațiile sociale cu privire la posesia asupra 
bunurilor mobile. În cazul furtului săvârșit prin pătrundere în locuință sunt vătămate, în mod 
adiacent, relațiile sociale cu privire la inviolabilitatea domiciliului.
Obiectul material al furtului îl formează bunurile care au o existența materială, sunt create 
prin munca omului, dispun de valoare materială și cost determinat, fiind bunuri mobile și străine 
pentru făptuitor.
Latura obiectivă  a infracțiunii prevăzute la art. 186 din CP al RM are următoarea 
structură: 1) fapta prejudiciabilă care constă în acțiunea de luare ilegală și gratuită; 2) urmările 
prejudiciabile sub formă de prejudiciu patrimonial efectiv; 3) legătura de cauzalitate dintre fapta 
prejudiciabilă și urmările prejudiciabile; 4) modul ascuns. Specificul furtului, în raport cu 
celelalte infracțiuni săvârșite prin sustragere, constă în modul ascuns (clandestin) de comitere a 
faptei. Întrucât, anterior, la analiza elementelor constitutive ale sustragerii, au fost supuse 
examinării semnele comune ale laturii obiective a tuturor formelor de sustragere.
Așadar, criteriul obiectiv este exterior în raport cu făptuitorul, întrucât se caracterizează fie 
prin lipsa martorilor oculari ai faptei, fie prin prezența altor împrejurări în care cei de față la 
fapta lui nu conștientizează sau nu au posibilitatea de a conștientiza caracterul infracțional al 
celor comise, fie aceste persoane au interesul de a nu-i crea piedici în săvârșirea sustragerii – 
împrejurări de care profită făptuitorul. Dar numai criteriul obiectiv este insuficient pentru 
stabilirea, în cazul furtului, a modului ascuns de comitere a faptei. Pentru calificarea faptei ca 
furt, mai este necesară prezența criteriului subiectiv de stabilire a modului ascuns. Acest criteriu 
se exprimă în convingerea făptuitorului că cele săvârșite de el rămân neobservate sau neînțelese 
de către alte persoane, ori că aceste persoane nu-i vor zădărnici săvârșirea sustragerii. 
Bineînțeles, concluziile asupra circumstanței că făptuitorul era convins de modul ascuns al 
acțiunii sale trebuie să se bazeze pe anumite premise de ordin obiectiv, iar nu pe declarațiile lui 
neîntemeiate.
Latura subiectivă a faptei incriminate la art. 186 din CP al RM se manifestă, în primul 
rând, prin vinovăție sub formă de intenție directă. De asemenea, obligatoriu pentru calificarea 
faptei este stabilirea scopului de cupiditate (profit). 
Subiectul infracțiunii de furt este persoana fizică responsabilă, care la momentul săvârșirii 
infracțiunii a împlinit vârsta de 14 ani.
În acest sens, în calitate de probe directe ce demonstrează vinovăția inculpatului în 
săvârșirea infracțiunii prevăzute de art. 186 alin. (1) Cod penal, sunt declarațiile părții vătămate 
și a martorilor care au fost audiați atât în cadrul urmăririi penale, cât și în cadrul cercetării 
judecătorești, care demonstrează cert că inculpatul a săvârșit fapta de furt. 
La fel, declarațiile părții vătămate se confirmă și prin circumstanțele de fapt stabilite cât și 
declarațiile martorilor, din care rezultă, că inculpatul știa cu certitudine de urmările 
prejudiciabile în urma acțiunilor de sustragere din interes material.
În această ordine idei, instanța de judecată a stabilit că, Samoilă Ion,  la data de 08 iulie 
2025, între orele 01:00 – 05:00, aflându-se în sat. *****, raionul *****, fiind în stare de 
ebrietate alcoolică, intenţionat, urmărind scopul sustragerii bunurilor altei persoane, în timp ce 
se afla în gospodăria lui ***** şi profitând de faptul că proprietarul dormea, prin acces liber, a 
sustras un telefon mobil de model „*****”, la preţul de 3500 lei. Continuându-şi acţiunile sale 
infracţionale, Samoilă Ion, s-a deplasat la stâna de ovine, amplasată în extravilanul localităţii 
*****, raionul *****, unde muncea în calitate de cioban şi avea acces liber, urmând scopul 
sustragerii bunurilor altei persoane, în mod tainic, având scop de profit, a sustras un cal, o căruţă 
şi un telefon mobil de model „Samsung”, cauzându-i părţii vătămate - ***** o pagubă materială 
în sumă totală de 24 100 lei.
a comis infracțiunea prevăzută de art. 186 alin. (1) Cod penal, după semnele calificative: 
„furtul, adică sustragerea pe ascuns a bunurilor altei persoane”.
Prin urmare, instanța de judecată ține să menționeze că, potrivit materialului probator 
administrat la cauză și cercetat în cadrul ședinței de judecată, faptele incriminate inculpatului 
prevăzute de art. 186 alin. (1) Cod penal, sunt demonstrate cu certitudine eliminând cu 
desăvârșire principiul in dubuio pro reo. 
În consecință, probele verbale coroborează întru totul cu probele material-scrise 
administrate la dosar, cărora instanța le dă o apreciere obiectivă în acord cu prevederile art. 93- 
101 Cod procedură penală. 
La stabilirea categoriei şi termenului pedepsei, instanţa de judecată ţine cont de gravitatea 
infracţiunii săvârșite, de motivul acesteia, de caracterul şi gradul pericolului social al infracţiunii 
comise, de persoana celui vinovat, de circumstanţele cauzei care atenuează ori agravează 
răspunderea, de influenţa pedepsei aplicate asupra corectării şi reeducării vinovatului, eschivarea 
acestuia de la organele de drept, precum şi de condiţiile de viaţă a familiei acestuia.
În corespundere cu prevederile art. 7 alin.(1) Cod penal, la aplicarea legii penale se ţine 
cont de caracterul şi gradul prejudiciabil al infracţiunii săvârșite, de persoana celui vinovat şi de 
circumstanţele cauzei care atenuează ori agravează răspunderea penală.
Potrivit art. 61 alin. (1) şi (2) Cod penal, pedeapsa penală este o măsură de constrângere 
statală şi un mijloc de corectare şi reeducare a condamnatului ce se aplică de instanţele de 
judecată, în numele legii, persoanelor care au săvârşit infracţiuni, cauzând anumite lipsuri şi 
restricţii drepturilor lor. Pedeapsa are drept scop restabilirea echităţii sociale, corectarea 
condamnatului, precum şi prevenirea săvârşirii de noi infracţiuni atât din partea condamnaţilor, 
cât şi a altor persoane. Executarea pedepsei nu trebuie să cauzeze suferinţe fizice şi nici să 
înjosească demnitatea persoanei condamnate.
Pedeapsa penală este echitabilă şi atunci când este capabilă de a contribui la realizarea altor 
scopuri ale pedepsei penale, cum ar fi corectarea condamnatului şi prevenirea săvârşirii de noi 
infracţiunii atât de către condamnat, precum şi de alte persoane, or, practica judiciară 
demonstrează că, o pedeapsă prea aspră generează apariţia unor sentimente de nedreptate, 
jignire, înrăire şi de neîncredere în lege, fapt ce poate duce la consecinţe contrare scopului 
urmărit.
La stabilirea pedepsei, instanța de judecată se conduce de prevederile art.7, 61, 75 Cod 
penal, şi anume de gravitatea infracțiunii săvârșite, că Samoilă Ion  a comis o infracțiune care 
face parte din categoria celor ușoare, pentru care legea penală stabilește pedeapsa cu amendă în 
mărime pînă la 650 unități convenționale sau cu muncă neremunerată în folosul comunității de la 
120 la 240 de ore, sau cu închisoare de pînă la 2 ani.
Ca circumstanțe atenuante în conformitate cu prevederile art. 76 Cod penal, în acțiunile 
inculpatului Samoilă Ion nu au fost stabilite.
Ca circumstanțe agravante în conformitate cu prevederile art. 77 Cod penal, în acțiunile 
inculpatului Samoilă Ion: săvârşirea infracţiunii de către o persoană, care anterior a fost 
condamnată pentru infracţiune similară;  săvârşirea infracţiunii în stare de ebrietate.
În conformitate cu art.111 alin. (1) lit.g) Cod penal, se consideră ca neavînd antecedente 
penale persoanele: condamnate la închisoare pentru săvîrşirea unei infracţiuni uşoare sau mai 
puţin grave – dacă au expirat 2 ani după executarea pedepsei.
Conducându-se de criteriile de stabilire a pedepsei analizate în prezenta sentință, reieșind 
din faptul că inculpatul anterior a fost condamnat de mai multe ori, recent a fost eliberat din 
penitenciar unde şi-a ispăşit pedeapsa, nu se află la evidența medicului narcolog, psihiatru, de 
lipsa circumstanțelor atenuante și agravante cât și intrarea din nou în conflict cu Legea penală, 
instanța de judecată consideră că în privința inculpatului Samoilă Ion, este echitabil de a aplica o 
pedeapsă sub formă închisoare pe termen de 1 an și 6 luni, considerând că pedeapsa respectivă 
este una echitabilă în raport cu gravitatea infracțiunii săvârșite de către inculpat, or, aceasta are 
drept scop corectarea și reeducarea inculpatului în spiritul executării stricte a legii, prevenirea 
săvârșirii de noi infracțiuni, atât din partea lui Samoilă Ion, cât și a altor persoane, ținând cont de 
caracterul şi gradul prejudiciabil al infracțiunii săvârșite, de persoana inculpatului, precum şi de 
influenta pedepsei aplicate asupra corectării și reeducării vinovatului.
În temeiul alin. (3) art. 72 Cod penal, pedeapsa închisorii stabilită conform prezentei 
sentinţe de către Samoilă Ion urmează a fi executată în penitenciar de tip semiînchis.
Conform art. 88 Cod penal, termenul pedepsei aplicate inculpatului, urmează a fi calculat 
din data reținerii acestuia, cu continuarea căutării inculpatului de către organele de poliție.
Chestiunea privind măsura preventivă
În conformitate cu prevederile art. 385 alin.(1) pct.15) din Codul de procedură penală, la 
adoptarea sentinței, instanța de judecată soluționează chestiunea, dacă urmează să fie revocată, 
înlocuită sau aplicată o măsură preventivă în privința inculpatului. 
În conformitate cu prevederile art. 395 alin. (1) pct. 5) Cod de procedură penală, în 
dispozitivul sentinței de condamnare trebuie să fie arătată dispoziția privitoare la măsura 
preventivă ce se va aplica inculpatului până când sentința va deveni definitivă.
Potrivit materialelor cauzelor penale, în cadrul urmării penale, prin ordonanța procurorului 
în Procuratura raionului *****, Prodan Ion din 31 iulie 2025, s-a dispus aplicarea în privința 
inculpatului Samoilă Ion  a măsurii preventive – obligarea de a nu părăsi localitatea pe un termen 
de 60 zile (f.d. 77), care a expirat de drept.
Potrivit prevederilor art. 176 alin. (1) din Codul de procedură penală, măsurile preventive 
… pot fi aplicate de către instanță pentru asigurarea executării sentinței. 
Reieșind din faptul că, instanța de judecată, a adoptat soluția aplicării față de inculpatul 
Samoilă Ion , a pedepsei sub formă de închisoare cu executare, întru asigurarea executării 
prezentei sentințe, în conformitate cu prevederile art.385 alin.(1) pct. 15) Cod de procedură 
penală, art.5 alin.(1) lit.c) Convenția pentru apărarea drepturilor omului şi a libertăţilor 
fundamentale, instanța va dispune aplicarea măsurii preventive – arestarea preventivă în privința 
inculpatului Samoilă Ion, până la intrarea în vigoare a prezentei sentințe. 
Instanţa de judecată ajunge la concluzia că aflarea în stare de arest a inculpatului este 
prevăzută de legislaţia în vigoare, este necesară într-o societate democratică pentru asigurarea 
executării sentinței, pentru prevenirea comiterii de către inculpat a altor infracţiuni din aceeaşi 
categorie, inclusiv de o gravitate mai sporită, în cazul dat ingerinţa în dreptul la liberă circulație 
al inculpatului fiind proporțională cu circumstanțele cauzei. Totodată, instanța menționează că 
punerea în executare a sentinței urmează a fi calculată din momentul reținerii persoanei.
Corpurile delicte
Conform prevederilor art. 385 alin. (1) pct.13) din Codul de procedură penală, la adoptarea 
sentinței, instanța de judecată soluționează chestiunea privind soarta corpurilor delicte.
Prin ordonanța organului de urmărire penală din 14 iulie 2025 s-a dispus recunoașterea în 
calitate de corp delict un  telefon mobil de model Redmi 12 de culoare negru, un telefon mobil 
de model redmi de culoare albastru (f.d. 35).
Prin ordonanța organului de urmărire penală din 22 iulie 2025 s-a dispus recunoașterea în 
calitate de corp delict o căruţă confecţionată din lemn, un cal de culoare cafenie (f.d. 48).
În conformitate cu prevederile art.162 alin.(1) pct.4) din Codul de procedură penală, în 
cazul în care procurorul dispune încetarea urmăririi penale sau în cazul soluţionării cauzei în 
fond, se hotărăşte chestiunea cu privire la corpurile delicte. 
Respectiv, corpul delict – un  telefon mobil de model Redmi 12 de culoare negru, un 
telefon mobil de model redmi de culoare albastru, o căruţă confecţionată din lemn, un cal de 
culoare cafenie, după intrarea sentinței în vigoare, urmează a fi lăsate în proprietatea părții 
vătămate *****
Acțiunea civilă
În conformitate cu prevederile art. 385 alin. (1) pct.10) din Codul de procedură penală, la 
adoptarea sentinței, instanța de judecată soluționează chestiunea dacă trebuie admisă acţiunea 
civilă, în folosul cui şi în ce sumă. 
Corespunzător cererii din 15 iulie 2025, partea vătămată ***** a solicitat să fie recunoscut 
în calitate de parte civilă în cauza penală nr.2025380245, deoarece în urma faptelor săvîrşite i-a 
fost cauzat un prejudiciu material în sumă de 24 100 lei (f.d. 18).
Prin ordonanța organului de urmărire penală din 15 iulie 2025, partea vătămată ***** a 
fost recunoscută în calitate de parte civilă (f.d. 19).
În ședința de judecată, partea vătămată ***** a declarat personal cât și a confirmat în 
formă scrisă, anexată la materialele cauzei că renunță la acțiunea civilă, și alte pretenții de ordin 
moral față de inculpat nu are.
În conformitate cu prevederile art.224 alin.(2) Cod de procedură penală, retragerea acţiunii 
civile, acceptată de organul de urmărire penală sau instanţă, impune încetarea procesului cu 
privire la acţiunea civilă, fapt ce împiedică intentarea ulterioară a aceleiaşi acţiuni în cadrul 
procesului penal. Retragerea acţiunii civile la faza judecării cauzei, acceptată de instanţă, 
împiedică intentarea ulterioară a aceleiaşi acţiuni în cadrul procesului civil. 
Potrivit art.220 alin.(1), (2) Cod de procedură penală, acţiunea civilă în procesul penal se 
soluţionează în conformitate cu prevederile prezentului cod. Normele procedurii civile şi 
normele procesului de mediere a litigiilor civile se aplică dacă ele nu contravin principiilor 
procesului penal şi dacă normele procesului penal nu prevăd asemenea reglementări. 
Conform art.265 lit.c 1) Cod de procedură civilă, instanţa judecătorească dispune încetarea 
procesului în cazul în care reclamantul şi-a retras acţiunea civilă la faza judecării cauzei în 
procesul penal, dacă retragerea a fost acceptată de instanţă. 
Având în vedere că partea vătămată ***** în şedinţa de judecată nu a mai susţinut acţiunea 
civilă, indicînd că nu mai are pretenţii faţă de inculpat, instanţa de judecată ajunge la concluzia 
de a admite retragerea acțiunii civile în proces penal și de a înceta procesul şi în latura acţiunii 
civile.
Pentru aceste motive, în baza Legii prevăzute de art. 384 - 389 Cod de procedură penală, 
instanța de judecată,
C O N D A M N Ă:
Samoilă Ion, se recunoaște vinovat în săvârșirea infracțiunii prevăzute de art. 186 alin. (1) 
Cod penal și în baza acestei Legi i se stabilește o pedeapsă sub formă de închisoare pe un termen 
de 1 (unu) ani și 6 (șase) luni, în penitenciar de tip semiînchis.
Se aplică în privința lui Samoilă Ion, de la reținerea acestuia de către poliție și până la 
devenirea definitivă a prezentei sentințe, măsura preventivă – arestul preventiv, cu continuarea 
căutării de către organele de poliție a inculpatului.  
Termenul pedepsei aplicate inculpatului Samoilă Ion, se va calcula din data reținerii 
acestuia. 
Corpul delict – un  telefon mobil de model Redmi 12 de culoare negru, un telefon mobil de 
model redmi de culoare albastru, o căruţă confecţionată din lemn, un cal de culoare cafenie, după 
intrarea sentinței în vigoare, urmează a fi lăsate în proprietatea părții vătămate *****  
Sentința este cu drept de apel în termen de 15 zile la Curtea de Apel Nord, prin 
intermediul Judecătoriei Soroca, sediul *****.
 
  Președintele ședinței,
  Judecător                                                                 Rusu-Parii Rosiţa