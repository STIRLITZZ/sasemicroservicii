Dosarul nr. 5r-1725/2025
4-25146043-09-5r-15102025
H O T Ă R Â R E
în numele Legii
11 decembrie 2025                                                                         mun.Bălţi
Judecătoria Bălţi (sediul Central)
În componenţa:
Preşedintele şedinţei, judecătorul                                                Alexandru 
Roșca
Grefier                                    Cristina Pînzari-
Melnic
Cu participarea:
Reprezentantul agentului constatator                 Ina 
Ivaschic
Contestatarul                                                              Roman 
Aducovschi 
Avocatul                                                                                              Baran Victor
a examinat în şedinţă publică, contestația depusă de,
Roman Aducovschi a.n. *****, născut în 
Republica Moldova, domiciliat mun.***** 
str. ***** *****,
împotriva procesului-verbal și a deciziei Șefului interimar a postului vamal 
Costești (PVFI, rutier), din data de 10.03.2023, prin care Roman Aducovschi a 
fost supus răspunderii contravenţionale conform art.287 alin. (17) Cod 
Contravenţional.
Termenul de examinare a cauzei: 15.10.2025 – 11.12.2025.
Procedura de citare legal executată.
În baza materialelor din dosar și a probelor administrate în ședința de 
judecată, instanța de judecată
c o n s t a t ă:
1. La data de 10.03.2023, Șeful interimar a postului vamal Costești (PVFI, rutier) 
Lungu Andrei  a întocmit în privința lui Roman Aducovschi procesul-verbal 
cu privire la contravenţie nr.408/2023, în baza art.287 alin.(17) Cod 
contravențional, pentru faptul că, la data de 13.02.2023 la pista de control 
autoturisme intrare din țară a postului vamal Costești (PVFI, rutier) (1010), s-a 
prezentat pentru efectuarea controlului vamal mijlocul de transport de model 
BMW cu numărul de înmatriculare *****(MD), condus de cetățeanul 
Republicii Moldova dl. Aducovschi Roman IDNP (MD) *****. În rezultatul 
înregistrării operațiunii de traversare a frontierii de stat în sistemul 
informațional UNIPAS, a apărut mesajul potrivit căruia cet. Aducovschi Roman 
are declarat prin acțiune un mijloc de transport nr/î ***** (LT) VIN COD 
WBADM51050GS02256 introdus pe teritoriul RM la data de 17.09.2015 prin 
postul vamal Sculeni (6504) si care pînă în prezent nu a fost scos de pe teritoriul 
RM, conform prevederilor art. 1841 Cod Vamal, astfel fiind încălcat termenul de 
180 de zile.
2. Prin decizia Șeful interimar a postului vamal Costești (PVFI, rutier) Lungu 
Andrei a fost aplicată sancţiune în temeiul art. 287 alin. (17) Cod 
Contravențional al RM, cu aplicarea unei amenzi în mărime 60 u.c – 
3 000,00 lei și obligarea scoaterii în termen de 30 de zile a autoturismului. 
3. La data de 13.10.2025 Roman Aducovschi nefiind de acord cu decizia 
adoptată a contestat procesul-verbal cu privire la contravenţie și 
decizia de sancționare nr.408/2023 solicitînd, repunerea in termen a 
constestatiei, sau acesta sa fie considerat ca fiind depus in termen. 
Anularea procesului-verbal cu privire la contraventie si a deciziei de 
sanctionare nr. nr. 408/2023 din 10.03.2023, ca neintemeiate, ilegale, 
tardive. Încetarea procesului contraventional în privinta sa conform art. 
287 alin. (17) al Codului contraventional, pe faptul „Nerespectarea 
conditiilor de derulare a regimului vamal de admitere temporara a 
mijloacelor de transport declarate prin actiune”, presupus comis la punctul 
de trecere a frontierii de stat Sculeni.
4. În motivarea contestației contravenientul Roman Aducovschi incvocă 
fapul că, la data de 30 septembrie 2025, a aflat despre faptul, ca din contul 
său banesc se ridica sume de bani din partea Biroului Vamal Nord fara 
acordul săt. A venit la ei pentru a a clarifica cu situatia creata. Din discutii 
cu reprezentantii Biroului Vamal Nord a inteles, ca exista proces-verbal cu 
privire la contraventie in baza art. 287 al Codului contraventional. Îndata a 
scris cerere pentru a-i fi eliberat copia procesului-verbal cu privire la 
contraventie.
La data de 08 octombrie 2025 a fost telefonat pentru prezentarea la Birou 
Vamal Nord pentru a-i fi eliberata copia procesului-vervbal. Atunci si a luat 
cunostinta cu procesul-verbal cu privire la contraventie nr. 208/2023 din 10 
martie 2023.
Din continutul acestuia rezulta, ca el a fost recunoscut vinovat in baza art. 287 
alin. (17) al Codului contraventional, pe faptul ca „la data de 13.02.2023 
lapostul vamal Costesti în urma analizei respectarii de catre persoane fizice a 
termenului de admitere temporara pentru mijloace de transport introduse pe 
teritoriul RM si declarate prin actiune, s-a constatat cd cet. Aducovschi 
Roman a introdus pe teritoriul RM la data de 17.09.2015 prin birou vamal 
Sculeni mijlocul de transport de marca „BMW” cu n/i *****(LT), VIN Cod: 
WBADM51050GS02256.
Ca decizia acestui proces-verbal cu privire la contraventie, s-a dispus 
aplicarea sanctiunii contraventionale conform art. 287 alin. (17) Cod 
contraventional, cu amenda in valoare de 60 u.c. ceea ce constituie 3000 lei În 
conformitate cu prevederile art. 20 alin. (2), Cod vamal, a fost obligat la 
scoaterea de pe teritoriul vamal al Republicii Moldova unitatea de transport cu 
n/i *****(LT), VIN Cod: WBADM51050GS02256.
Consideră, ca a fost sanctionat nelegitim, deoarece unitatea de transport sus 
enumerata nu a fost introdusa în țară de el, nu a declarat introducerea în țara a 
nici un mijloc de transport.
De aici rezulta, ca contraventia nu a fost savirsita de el.
În cazul in care instanta va constata totusi existenta componenței 
contraventiei, aceasta a fost savirsita dupa 180 zile din momentul introducerii 
unitatii de transport. Adica inca in anul 2015. Adica a expirat mai mult de un 
an. Chiar si conform procesului-verbal cu privire la contraventie depistarea 
incalcarii a avut loc chipurile la data de 13.02.2023.
Astfel, rezulta, ca proces-verbal cu privire la contraventie si decizia asupra 
cazului de contraventie vamala, cit legata de raspundere contraventionala, atit 
legata de 
raspundere materiala sint intomite dupa expirarea termenului de prescriptie si 
urmeaza a fi anulate.
Totodata, agentul constatator nu a ținut cont de explicatia sa si nu a verificat in 
masura necesara soarta mijloacului de transport sus enumat.
Mai mult ca atit, atrage atentia instantei la ceea, ca art. 287 alin. (17) Cod 
contraventional nu exista la data presupusei încalcări.art. 287 alin. (17) al 
Codului contraventional a fost introdus prin LP257 din 16.12.20, MO353-
357/22.12.20 art.288; in vigoare 01.01.21. .
Adica , el a fost sanctionat pentru încalcare a legii inexistente la acel moment.
Tine sa mentioeze, că despre procesul-verbal cu privire la contraventie si a 
deciziei de sanctionare a aflat abia la data de 08 octombrie 2025 (prin eliberarea 
copiei acestuia). Astfel, cere, ca contestatia sa fie declarata ca fiind depusa in 
termen sau sa fie dispusa repunerea intermen a contestatiei.
5. În ședința de judecată, reprezentantul agentului constator Ina Ivaschiv a solicitat 
respingerea contestației ca fiind depusă peste termen. 
6. Contestatarul Roman Aducovschi  și apărătorul acestuia avocat Victor Baran au 
susținut contestațiea și au solicitat admiterea ei cu încetarea procesului 
contravențional.
7. Audiind explicațiile participanților la proces, studiind materialele cauzei în 
raport cu argumentele invocate, instanţa de judecată ajunge la concluzia de a 
respinge contestaţia ca tardivă, din următoarele considerente. 
8. Potrivit art. 448 alin. (1) și (2) Cod contravenţional, contravenientul, victima sau 
reprezentantul acestora, procurorul, dacă este parte în cauza contravențională, în 
cazul în care nu sînt de acord cu decizia agentului constatator sau în cazul în 
care aceasta a fost emisă cu încălcarea normelor procesuale stabilite de prezentul 
cod, sînt în drept să conteste decizia emisă asupra cauzei contravenționale. 
Termenul de contestare a deciziei agentului constatator este de 15 zile de la data 
emiterii acesteia sau, pentru părțile care nu au fost prezente la şedința de 
examinare a cauzei contravenționale, de la data înmînării copiei de pe decizia 
respectivă în condițiile art. 447 1 alin. (8). În cazul omiterii termenului prevăzut 
la alin. (1) din motive întemeiate, dar nu mai tîrziu de 15 zile de la data începerii 
executării sancțiunii sau a perceperii despăgubirii materiale, persoana față de 
care a fost emisă decizia poate fi repusă în termen, la cerere, de către instanța de 
judecată competentă să examineze contestația.
9. Conform materialelor dosarului, s-a constat că, la data de 10.03.2023, Șeful 
interimar a postului vamal Costești (PVFI, rutier) Lungu Andrei  a întocmit în 
privința lui Roman Aducovschi procesul-verbal cu privire la contravenţie 
nr.408/2023, în baza art.287 alin.(17) Cod contravențional, pentru faptul că, la 
data de 13.02.2023 la pista de control autoturisme intrare din țară a postului 
vamal Costești (PVFI, rutier) (1010), s-a prezentat pentru efectuarea controlului 
vamal mijlocul de transport de model BMW cu numărul de înmatriculare 
*****(MD), condus de cetățeanul Republicii Moldova dl. Aducovschi Roman 
IDNP (MD) *****. În rezultatul înregistrării operațiunii de traversare a frontierii 
de stat în sistemul informațional UNIPAS, a apărut mesajul potrivit căruia cet. 
Aducovschi Roman are declarat prin acțiune un mijloc de transport nr/î ***** 
(LT) VIN COD WBADM51050GS02256 introdus pe teritoriul RM la data de 
17.09.2015 prin postul vamal Sculeni (6504) si care pînă în prezent nu a 
fost scos de pe teritoriul RM, conform prevederilor art. 1841 Cod Vamal, 
astfel fiind încălcat termenul de 180 de zile.
10. Totodat s-a stabilit că, prin decizia Șeful interimar a postului vamal 
Costești (PVFI, rutier) Lungu Andrei a fost aplicată sancţiune în temeiul 
art. 287 alin. (17) Cod Contravențional al RM, cu aplicarea unei amenzi în 
mărime 60 u.c – 3 000,00 lei și obligarea scoaterii în termen de 30 de zile a 
autoturismului. 
11. Mai mult ca atît, conform materialelor dosarului contravențional, procesul-
verbal cu privire la contravenție și decizia aplicată, întocmită de către 
agentul constatator la data de 13.03.2023 în lipsa făptuitorului Aducovschi 
Roman, au fost transmise cu scrisoare de însoțire nr. 28/25-2401 spre 
luarea cunoștinței, însă, această scrisoare cu aviz de recepția a fost returată 
biroului vamal la 10.04.2023 din motiv că Aducovschi Roman nu a 
reclamat scrisoarea conform Adeverinței nr. F-20.
12. La 07.03.2024, prin raportul șefului postului vamal Costești (PVFI, rutier) 
Lungu Andrei, a fost solicitată executarea silită a amenzii contravenționale 
în mărime de 3000 lei, concomitent a fost adus la cunoștință că procesul 
verbal cu privire la contravenții nr. 408/23 din 10.03.2023 și decizia 
aplicată nu a fost contestat conform ari. 448 Cod contravențional.
13. La 06.08.2024, prin raportul inspectorului principal Ciobanu Oxana a fost 
adus la cunoștință că procesul verbal cu privire la contravenții nr. 408/23 
din 10.03.2023 și decizia aplicată a fost achitat, fiind anexată încheierea 
executorului judecătoresc privind încetarea procedurii de executare silită 
nr. 192s-1034/2024 din 31.07.2024
14. Ulterior, la 16.09.2024, agentul constatator a expediat în adresa 
executorului judecătoresc interpelarea nr. 28/25-6669, prin care a solicitat 
de a fi informat dacă procesul verbal cu privire la contravenții nr. 408/23 
din 10.03.2023 și decizia aplicată au fost aduse la cunoștința cet. 
Aducovschi Roman, la care dată cu remiterea copiei unui act confirmativ.
15. La 19.09.2024, prin răspunsul nr. 1816, executorul judecătoresc Rodica 
Bumbac, a informat că, încheierea de intentare a procedurii de executare 
silită nr. 092s-1034/2024 din 04.04.2024 a fost expediată în adresa 
debitorului, dar care a fost restituită ca nereclamată conform Adeverinței 
nr. F20. Totodată, mai aduce la cunoștință că la 15.07.2024, amenda 
contravențională a fost achitată integral în mărime de 3 000,00 lei conform 
orinului de încasare în numerar nr. 21073932 din 15.07.2024. Potrivit 
acestui ordin la rubrica destinația plății este indicat Vascan Maria 
IDNP2003004014286, datorie față de executorul judecătoresc conform 
procedurii nr. 092s-1034/24 pentru Aducovschi Roman.
16. În conformitate cu art. 240, alin. (1) Codul de procedură penală, dacă 
persoana citată nu se află acasă, agentul înrămează citația soțului, unei 
rude sau oricărei persoane care locuiește cu ea ori care în mod obișnuit îi 
recepționează corespondența. Citația nu poate fi înmînată unui minor sub 
14 ani sau unei persoane bolnave mintal”.
17. Raportînd prevederile legale enunțate la situația din speță, considerăm că 
Aducovschi Roman, de fapt a luat cunoștință cu procesul verbal cu privire 
la contravenții nr. 408/23 din 10.03.2023 și decizia aplicată, prin 
intermediul soției sale Vascan Maria atunci când a fost achitată amenda 
contravențională la 15.07.2024, și nu la 08.10.2025 când a fost eliberată o 
copie, dar fără a fi probat acest fapt.
18. În asemenea situație făptuitorul Aducovschi Roman nu poate invoca 
necunoașterea faptului întocmirii în privința sa a procesului-verbal în cauză și 
aplicării sancțiunii contravenționale și ca urmare, depunerea contestației asupra 
procesului-verbal și deciziei agentului constatator din 10.03.2023, tocmai la 
data de 13.10.2025, care a fost depusă cu încălcarea termenului prevăzut de 
art.448 Cod contravențional.
19. Prin urmare, se constată faptul că contestatarul a depus contestația peste 
tremenul prevăzut de lege de 15 zile.
20. În acest sens, instanța de judecată remarcă că, actele emise de agentul 
constatator, fiind întocmite de un organ al statului aflat în exercițiul funcțiunii, 
trebuie sa i se recunoască valoarea probatorie sub aspectul constatării stării de 
fapt, ca efect al triplei prezumții de autenticitate, veridicitate și legalitate. 
21.Totodată, potrivit prevederilor Legii nr. 320 cu privire la activitatea poliției și 
statutul polițistului și normelor Codului contravențional, constatările agentului 
constatator făcute în procesul-verbal cu privire la contravenție se prezumă a fi 
autentice, reflectînd evenimentele ce au avut loc în realitate, bucurîndu-se de 
forță probantă pînă la proba contrară.
22. Astfel, instanţa conchide că depăşirea termenului de atac din partea 
contravenientului n-a fost determinat de un motiv întemeiat, contravenientul nu 
a invocat careva argumente plauzibile în sensul dat.
23. Contravenientul în contestație a solicitat repunerea în termen de atac al actului 
emis de catre agentul constatator fără a prezenta careva probe, acte 
confirmative, ce ar motiva depăşirea termenului de atac, contravenientul nu a 
prezentat. Or, depăşirea termenului de atac din partea contravenientului n-a fost 
determinat de un motiv întemeiat.  
24. Raportând  materialele cauzei la prevederile Codului contravențional instanța 
atestă că, Roman Aducovschi a omis termenul de depunere a contestației 
împotriva deciziei de sancționare, din considerentele date instanţa consideră 
necesar de a declara contestația ca fiind depusă tardiv.     
25. Astfel contravenientul a omis termenul de depunere a contestaţiei, prevăzut de 
art.448 al.(5) CCo, omiterea acestui termen nu a avut motive întemeiate. 
26. Prin urmare, durata termenului de atac este stabilit prin lege, el nu poate fi 
prelungit sau scurtat de instanța de judecată, el este absolut, are un caracter 
imperativ și fatal, în sensul că depășirea lui atrage decăderea din dreptul de a 
exercita calea de atac.
27. În asemenea circumstanţe, instanţa ajunge la concluzia că contestaţia lui Roman 
Aducovschi împotriva procesului-verbal și a deciziei Biroului Vamal Nord din 
data de 10.03.2023, prin care Roman Aducovschi a fost supus răspunderii 
contravenţionale conform art.287 alin. (17) Cod Contravenţional, urmează a fi 
respinsă ca fiind depusă peste termen, cu menţinerea fără modificări a actelor 
contestate. 
28. În baza celor expuse, conducîndu-se de prevederile art. 394-395, 448, 452-464 
Cod contravențional instanţa de judecată,-
h o t ă r ă ș t e :
Contestația lui Roman Aducovschi împotriva procesului-verbal și a deciziei 
Șefului interimar a postului vamal Costești (PVFI, rutier), din data de 
10.03.2023, 
prin care Roman Aducovschi a fost supus răspunderii contravenţionale 
conform art.287 alin. (17) Cod Contravenţional, se respinge ca tardivă.     
Procesul-verbal cu privire la contravenție și decizia de aplicare a 
sancțiunii adoptată la data de 10.03.2023 în baza art. 287 alin. (17) Cod 
contravențional, în privința lui Roman Aducovschi se menţin fără modificări.        
Hotărîrea cu drept de recurs la Curtea de Apel Nord în termen de 15 zile 
prin intermediul Judecătoriei ***** (sediul central). 
Preşedintele şedinţei,
       Judecător                                                                 Alexandru Roșca 
Copia corespunde originalului ______________ Judecător Alexandru 
Roşca