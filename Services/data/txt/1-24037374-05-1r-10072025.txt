Dosarul nr. 1r-93/2025              I instanță
Nr. comp. 1-24037374-05-1r-10072025        Judecător Ghidirim 
Sofia  
judecătoria Cimișlia
 
DECIZIE
în numele Legii
11 decembrie 2025 mun. Comrat
Completul de judecată al Curții de Apel Sud sediul Comrat
în componenţa:
preşedintele completului, judecătorul    Mironov Andrei 
judecătorii    Grigori Colev şi Hudoba Valeri
judecând în ordine de recurs, în temeiul art. 447 din Codul de procedură 
penală în lipsa părţilor, recursul declarat de către avocatul Cîrboba Harlampii în 
interesele inculpatului Jelezoglo Victor împotriva sentinței judecătoriei Cimişlia 
din 06 iunie 2025, în cauza penală privind acuzarea lui
Jelezoglo Victor a.n. *****, cetățean al 
Republicii Moldova, domiciliat în ***** ***** *****, 
studii medii, căsătorit, doi copii minori la întreținere, 
angajat în câmpul muncii Î.S ”Calea Ferată din 
Moldova”, nu are grad de invaliditate, fără antecedente 
penale, IDNP *****
în comiterea infracţiunii prevăzute de art. 264 1 alin.(1) Cod penal al 
Republicii Moldova, 
Cauza penală s-a aflat pentru judecare în prima instanță la judecătoria 
Cimișlia de la data de 04 aprilie 2024 până la 06 iunie 2025.
Judecătoria Cimișlia a pronunțat sentința la 06 iunie 2025. (f.d.3-5, vol. II)
Cauza penală a parvenit pentru judecare în ordine de recurs la Curtea de 
Apel Sud sediul Comrat la 10 iulie 2025. (f.d.15, vol. II)
Audiind raportul judecătorului pe fondul cauzei și pe argumentele din recursul 
declarat,
C O N S T A T Ă:
Prin sentința judecătoriei Cimișlia din 06 iunie 2025, Jelezoglo Victor a fost 
recunoscut vinovat de săvârșirea infracțiunii prevăzute de art.264 1 alin.(1) Cod 
penal,  stabilindu-i-se pedeapsa sub formă de 210 /două sute zece/ ore de muncă 
neremunerată în folosul comunităţii, cu anularea dreptului de a conduce mijloace 
de transport.
Corpul delict anexat la dosar, și anume suportul tehnic de stocare a 
informației de tip DVD-R cu înregistrările efectuate la 16 februarie 2024, 
recunoscute în calitate de corp delict și anexat la cauza penală nr.2024450021, s-a 
dispus a fi păstrat la materialele cauzei.
S-a explicat că, conform art.67 alin.(22) Cod penal, Jelezoglo Victor semnează 
în instanţa de judecată un angajament prin care se obligă să se prezinte, în termen 
de 5 zile de la momentul rămânerii definitive a hotărârii judecătorești, la organul 
de probaţiune în a cărui rază teritorială îşi are domiciliul, adică la Biroul de 
Probaţiune Basarabeasca.
Conform art.67 alin.(3) Cod penal, s-a explicat lui Jelezoglo Victor că în caz 
de eschivare cu rea-voinţă de la munca neremunerată în folosul comunităţii, ea se 
înlocuieşte cu închisoare, calculându-se o zi de închisoare pentru 4 ore de muncă 
neremunerată în folosul comunităţii. În acest caz, termenul închisorii poate fi mai 
mic de 3 luni.
S-a dispus ca, conform art.189 Cod de executare, executarea pedepsei muncii 
neremunerate în folosul comunităţii de către Jelezoglo Victor se asigură de către 
organul de probaţiune în a cărui rază teritorială îşi are domiciliul condamnatul, 
adică de către Biroul de Probaţiune Basarabeasca.
S-a dispus încasarea de la inculpatul Jelezoglo Victor /IDNP *****, adresa r-l 
Basarabeasca ***** ***** *****/ în beneficiul statului suma de 17.80 
/șaptesprezece lei 80 bani/ MDL drept compensarea cheltuielilor judiciare. (f.d.3-5 
vol. II)
Pentru a se pronunţa în sensul celor expuse, instanţa de fond a reţinut, că 
Jelezoglo Victor, dispunând de permis de conducere nr.979701276, eliberat la 
18.07.1997, valabil pentru categoria vehiculului condus cu categoria “A, B, C, D”, 
încălcând prevederile pct. 14 lit. a) al Regulamentului Circulaţiei Rutiere, aprobat 
prin Hotărârea Guvernului Republicii Moldova nr. 357 din 13 mai 2009 ce 
stipulează că, conducătorului de vehicul îi este interzis să conducă vehiculul în 
stare de ebrietate, astfel, dându-și seama de caracterul prejudiciabil al acțiunilor 
sale, la data de 16.02.2024, în jurul orei 22:00 min., fiind în stare de ebrietate, a 
urcat la volanul mijlocului de transport de model ,,Lada 21154”, număr de 
înmatriculare ***** și conducând pe str. Matrosov *****, a fost stopat de către 
echipajul SP a IP Basarabeasca care, având dubii că cet. Jelezoglo Victor se află în 
stare de ebrietate alcoolică, exercitându-și obligațiunile de serviciu întru 
confirmarea și aprecierea gradului stării de ebrietate, la ora 22:08 min., l-au supus 
verificării şi testării la întrebuințarea băuturilor alcoolice cu alcotestul de model 
„Drager” 6810 Seria ARCN-0561, stabilindu-se o concentrație a vaporilor de 
alcool în aerul expirat de 0,84 mg/l, ce corespunde, conform prevederilor art. 134 12  
alin. (3) Cod penal, stării de ebrietate alcoolice cu grad avansat. 
Acțiunile lui Jelezoglo Victor au fost calificate de către organul de urmărire 
penală pe art. 264 1 alin. (1) Cod penal al R.M. după indicii calificativi: 
„conducerea mijlocului de transport de către o persoană care se află în stare de 
ebrietate alcoolică cu grad avansat”.
La 18 iunie 2025, nefiind de acord cu sentinţa în cauză, avocatul Cîrboba 
Harlampii în interesele inculpatului Jelezoglo Victor a depus recurs, prin care a 
solicitat, casarea integrală a sentinței primei instanțe, cu pronunţarea unei noi 
hotărâri prin care Jelezoglo Victor să fie achitat, pe temeiul lipsei faptei 
contravenţioale în acţiunile acestuia. (f.d.9-13, vol. II)
În susținerea recursului înaintat, a indicat că procesul verbal de testare 
alcoolscopică este nul de drept în conformitate cu prevederile art. 94 alin. (1) pct. 
2), 3), 8) CPP.
Indică că la data de 16.02.2024, în jurul orei 22:00, conform declarațiilor 
martorilor – colaboratorii de poliție Railean A. și Țurcan V. – aceștia au efectuat 
testarea privind prezența alcoolului în aerul expirat, au reținut mijlocul de 
transport, au chemat evacuatorul și au trimis automobilul la parcarea specială.
Astfel apărării nu îi este clar de ce a fost necesar să fie dusă persoana – Jelezoglo 
Victor la Inspectoratul de poliție, dacă, în opinia lor, toate acțiunile procesuale au 
fost deja îndeplinite. Totuși, în instanță s-a constatat că procesul-verbal privind 
constatarea contravenției nu a fost întocmit la fața locului, iar procesul-verbal de 
testare și mențiunea despre cine a efectuat testarea nu au fost întocmite.
Consideră că ducerea la Inspectoratul de poliție constituie o reținere a 
persoanei, însă procesul-verbal de reținere nu a fost întocmit. Aceasta a reprezentat 
o măsură de constrângere, având ca scop obligarea lui Jelezoglo Victor să semneze 
documentele ce urmau să-i fie prezentate, precum și tergiversarea timpului pentru a 
nu-i permite efectuarea examinării medicale, pe care acesta o solicita. Abia la ora 
04:00, în data de 17.02.2024, Jelezoglo Victor a fost eliberat din IP Basarabeasca.
Remarcă că din momentul opririi mijlocului de transport, Jelezoglo Victor 
avea dreptul la apărare prin atragerea unui avocat în cauză. Totuși, drepturile sale 
la apărare au fost încălcate: nu i-au fost explicate drepturile, nu i s-a oferit 
posibilitatea de a beneficia de serviciile unui avocat pentru apărarea intereselor 
sale.
Deasemenea menţionează că toate documentele, pretins întocmite la 
16.02.2024, au fost redactate în limba de stat, pe care Jelezoglo Victor nu o 
cunoaște. Nu i s-a adus la cunoștință în mod clar de ce este acuzat și ce faptă ar fi 
săvârșit.
Remarcă că, în materialele cauzei există un proces-verbal privind stabilirea 
faptului conducerii mijlocului de transport de către Jelezoglo Victor în stare de 
ebrietate alcoolică, proces-verbal întocmit la data de 16.02.2024 de către subiectul 
constatator Railean A., care era obligat, conform dispozițiilor alin.(2) art.273 CPP 
RM, să-i aducă imediat la cunoștința lui Jelezoglo V., cu descrierea acțiunilor 
întreprinse de subiectul constatator și a circumstanțelor stabilite, așa cum prevede 
Instrucțiunea „Privind interpretarea și aplicarea unitară a prevederilor referitoare la 
constatarea încălcării sub forma conducerii mijlocului de transport în stare de 
ebrietate alcoolică”, anexată la Regulamentul „Cu privire la organizarea și 
desfășurarea activității de supraveghere a circulației rutiere”, aprobat prin Ordinul 
nr.45 din 19 februarie 2010. Totuși, Jelezoglo V. nu a fost informat cu privire la 
acest proces-verbal.
Susţine că toate acestea se confirmă prin înregistrarea video examinată în 
ședința de judecată, efectuată de către colaboratorii de poliție la 16.02.2024, în care 
practic nu se observă ce se filmează, cine filmează și cum se desfășoară procedura 
de testare, lipsește sunetul. Cel mai important, nu sunt prezentate rezultatele 
testării. Din această înregistrare se poate deduce doar că stau câteva persoane de 
vorbă, lumina cade direct pe cel care filmează, și aici se limitează totul. Invocă că 
această înregistrare nu poate fi acceptată ca probă a vinovăției lui Jelezoglo V., 
întrucât lipsesc date obiective care să constituie asemenea probe.
Făcând trimitere la prevederile art. art.14 şi 52 CP RM, că obiectul 
infracțiunii examinate îl constituie ordinea stabilită de efectuare a testului de 
alcoolemie, a examinării medicale privind starea de ebrietate, a recoltării, 
prelevarea probelor biologice pentru analiză în cadrul acestui examen medical. 
Indică că, pornind de la dispoziția alin. (1) art. 2641 CP RM, latura obiectivă a 
infracțiunii include săvârșirea faptei sub forma conducerii mijlocului de transport 
în stare de ebrietate alcoolică avansată. Componența acestei infracțiuni este 
formală și se consideră consumată din momentul conducerii mijlocului de 
transport, în condițiile existenței stării de ebrietate. 
Latura subiectivă a acestei infracțiuni se caracterizează prin forma 
intenționată a vinovăției. Intenția este directă, iar motivele sunt variate și nu au 
relevanță pentru calificare. Potrivit legislației penale, persoana fizică imputabilă 
este supusă răspunderii penale dacă în acțiunile sale sunt stabilite toate cele patru 
elemente obligatorii ale infracțiunii: obiectul infracțiunii, latura obiectivă, subiectul 
și latura subiectivă.
Descrie deasemenea că sarcina urmăririi penale ține de colectarea, cercetarea 
și evaluarea nemijlocită și exhaustivă a probelor în cauză, în vederea stabilirii 
tuturor circumstanțelor importante ale faptului, pentru pronunțarea unei hotărâri 
legale, întemeiate și motivate.
Descriind prevederile art. art. 93 alin.(1) şi (2); 100 alin. (4); 95 alin.(1–3) 
Cod de procedură penală, remarcă că chestiunea admisibilității datelor în calitate 
de probe este decisă de organul de urmărire penală din oficiu sau la cererea 
părților, ori, în funcție de circumstanțe, de instanța de judecată. În cazul în care la 
obținerea probelor au fost respectate cerințele prezentului cod, fundamentarea 
inadmisibilității acestor probe revine părții care le contestă admisibilitatea. În caz 
contrar, obligația de a fundamenta admisibilitatea probelor revine părții care le-a 
obținut sau părții în favoarea căreia acestea au fost obținute.
Astfel, descrie că, în urma urmăririi penale și a judecății, acuzația înaintată lui 
Jelezoglo V. nu și-a găsit confirmarea. Mai mult, s-a dovedit că a avut loc o 
reținere ilegală, privarea de posibilitatea de a se deplasa liber, de a efectua anumite 
acțiuni, inclusiv apeluri telefonice, și de a chema un avocat. Descrie că, în fapt, 
Jelezoglo V. a fost reținut și s-a aflat în mod ilegal în IP Basarabeasca de la ora 
22:00 din 16.02.2024 până la ora 04:00 din 17.02.2024. A fost reținut sub bănuiala 
comiterii unei infracțiuni, însă, cu încălcarea prevederilor CPP RM, după reținere 
nu a fost invitat un avocat pentru apărarea intereselor lui Jelezoglo V., și, în 
consecință, toate acțiunile procesuale efectuate cu Jelezoglo V. după reținerea de 
facto sunt ilegale și inadmisibile.
Invocă că prin aceasta, se constată că acuzația înaintată lui Jelezoglo V., 
potrivit art. 1 alin. (1) din Codul de executare, cu referire la plângerea formulată de 
avocatul Cîrboba H. în cursul ședinței de judecată, impunea procurorului să 
reacționeze și să soluționeze această chestiune. Lipsa informațiilor privind 
rezultatele examinării acestei plângeri lasă incertă problema legalității soluției 
procurorului, fapt ce poate influența corectitudinea hotărârii pronunțate, întrucât 
avocatul invocă reținerea ilegală a inculpatului, în absența apărătorului, arătând că 
toate probele obținute în aceste condiții cu clientul său sunt nule. Instanța nu s-a 
pronunțat pe acest aspect.
În legătură cu aceasta, consideră că sentința primei instanțe urmează a fi 
anulată, cu trimiterea cauzei spre rejudecare pentru cercetarea completă a tuturor 
materialelor dosarului, colectarea de noi probe, inclusiv rezultatele examinării 
plângerii avocatului, ceea ce va asigura respectarea principiului echității și a 
dreptului la apărare. Acest fapt constituie o încălcare a principiilor caracterului 
complet, exhaustiv și obiectiv al judecății, care sunt fundamentale pentru 
garantarea drepturilor și libertăților omului, prevăzute de Constituție și actele 
juridice internaționale.
Remarcă că absența informațiilor privind rezultatele examinării plângerii 
avocatului împotriva ordonanței procurorului poate indica faptul că demersul 
apărării nu a fost luat în mod corespunzător în considerare sau examinat, în pofida 
necesității de a adopta o soluție ținând cont de toate argumentele, inclusiv ale 
apărării, ceea ce, la rândul său, poate încălca principiile justiției și dreptul 
inculpatului la o apărare efectivă, una dintre garanțiile esențiale în procesul penal. 
Toate acestea constituie temei pentru anularea sentinței atacate și trimiterea cauzei 
la rejudecare, în cadrul căreia urmează a fi analizat mai atent și pe deplin fiecare 
aspect al cauzei penale.”
Astfel suţine că, instanța de judecată nu a examinat cauza în conformitate cu 
cerințele prevăzute de legea procesual penală. Întrucât încălcările admise de către 
instanța de fond la examinarea cauzei sunt esențiale, acestea au influențat rezultatul 
procesului, au denaturat însăși esența justiției și sensul hotărârii judecătorești ca act 
de justiție, iar aceste încălcări nu pot fi înlăturate în cadrul prezentului proces, 
motiv pentru care sentința urmează a fi anulată, iar cauza penală – trimisă spre 
rejudecare la instanța de fond.
Mai invocă apărarea că, acuzația nu se confirmă, întrucât probele prezentate 
sunt inadmisibile și ilegale, iar Jelezoglo V. urmează a fi achitat în legătură cu 
lipsa elementelor infracțiunii ce i se impută. Acuzația nu poate fi întemeiată pe 
presupuneri, iar orice dubii și neclarități, cu atât mai mult lipsa de probă a faptelor 
și circumstanțelor incriminate, pot și trebuie interpretate exclusiv în favoarea 
inculpatului. Astfel, potrivit art. 8 CPP RM, concluziile privind vinovăția unei 
persoane nu pot fi bazate pe presupuneri. Toate îndoielile în privința dovedirii 
vinovăției, care nu pot fi înlăturate conform prezentului cod, se interpretează în 
favoarea inculpatului.
Prin urmare, remarcă că prezumția de nevinovăție operează și se aplică cu 
prioritate față de actul de acuzare, iar întrucât organul de urmărire penală și 
procurorul, în cadrul procesului penal, erau obligați să efectueze toate acțiunile 
procesuale corespunzătoare și necesare pentru înlăturarea tuturor neclarităților și 
dubiilor, dar nu au făcut-o, aceste neclarități nu pot fi puse în sarcina inculpatului 
Jelezoglo V., doar în baza unor probe contradictorii.
Indică că, conform art. 7 alin.(8) CPP RM, hotărârile definitive ale Curții 
Europene a Drepturilor Omului sunt obligatorii pentru organele de urmărire penală, 
procurori și instanțele judecătorești, și, ca urmare, asemenea probe sunt 
inadmisibile, iar în cauza lui Jelezoglo V. acesta urmează a fi achitat. Practica 
judiciară a conferit principiului prezumției de nevinovăție un sens care depășește 
cadrul strict procesual.
Astfel, acest principiu garantează fiecărui cetățean că reprezentanții statului 
nu îl pot considera vinovat de comiterea unei infracțiuni până când aceasta nu este 
stabilită de o instanță competentă, în baza legii. CEDO trebuie interpretată astfel 
încât să garanteze drepturi concrete și reale, nu iluzorii sau teoretice. Aceasta 
vizează și dreptul consacrat de art.6 pct.2 din Convenție. Articolul 6 pct.2 din 
Convenția menționată impune, de asemenea, ca judecătorii, în exercitarea 
atribuțiilor lor, să se abțină de la ideea preconcepută că inculpatul a săvârșit fapta 
penală, întrucât sarcina probei revine acuzării, iar orice dubiu se interpretează în 
favoarea inculpatului.
Descrie că după cum s-a subliniat în practica judiciară, prezumția de 
nevinovăție presupune că vinovăția inculpatului trebuie să fie dovedită fără dubii 
insurmontabile, printr-un ansamblu suficient de probe admisibile și veridice, însă 
asemenea probe nu au fost prezentate de partea acuzării.
Normele menționate confirmă neîndoielnic că, într-o societate democratică, 
respectarea drepturilor omului are o importanță deosebită în cadrul unui proces 
echitabil. Prin urmare, inculpatul Jelezoglo Victor nu trebuie să-și dovedească 
nevinovăția, ci organele de poliție erau obligate să asigure respectarea strictă a 
legislației în vigoare și să efectueze toate acțiunile procesuale necesare.
În acest context, consideră că toate cele expuse mai sus au constituit o 
încălcare a principiilor caracterului complet, exhaustiv și obiectiv al urmăririi 
penale, care sunt fundamentale pentru garantarea drepturilor și libertăților omului, 
prevăzute de Constituție și actele juridice internaționale.
Astfel, susţine apărarea că acuzația înaintată lui Jelezoglo V. nu se confirmă, 
întrucât probele prezentate sunt inadmisibile și lipsite de valoare, motiv pentru care 
Jelezoglo V. urmează a fi achitat, în legătură cu lipsa elementelor infracțiunii ce i 
se impută.
La 10 iulie 2025 cauza a parvenit pentru examinare în adresa Curții de 
Apel Sud sediul Comrat. ( f.d.15, vol. II)
Completul de judecată constată că, recursul înaintat de avocatul Cîrboba 
Harlampi în interesele inculpatului Jelezoglo Victor este depus în termen, luând în 
considerație că, sentința judecătoriei Cimișlia, a fost pronunțată la 06 iunie 2025 
(f.d. 3-5, vol. II), iar recursul a fost declarat la 18 iunie 2025 (f.d.9-13, vol. II) 
conform art. 439 alin.(1) din Codul de procedură penală. 
Cauza în ordinea de recurs a fost examinată fără participanții la proces, or, 
potrivit prevederilor art. 447 alin. (1) din Codul de procedură penală, recursul se 
judecă în termen rezonabil, fără prezenţa părţilor la proces. Instanţa de recurs 
fixează data examinării şi dispune să se comunice părţilor la proces despre 
aceasta, cu acordarea dreptului depunerii referinţei.
Astfel, la 14 iulie 2025, în adresa participanților la proces a fost expediată 
notificare, potrivit căruia s-a acordat părților la proces termen pentru depunerea 
referinței la cererea de recurs. (f.d.18, vol. II)
Verificând legalitatea și temeinicia sentinţei atacate a primei instanțe în 
raport cu motivele recursului declarat, călăuzindu-se de intima convingere, 
Completul de judecată al Curții de Apel Sud sediul Comrat ajunge la concluzia 
că recursul declarat de către avocatul Cîrboba Harlampi în interesele 
inculpatului Jelezoglo Victor împotriva sentinței judecătoriei Cimişlia din 06 
iunie 2025, urmează a fi respins ca fiind nefondat cu menținerea sentinței 
recurate, reieşind din următoarele considerente.
În conformitate cu art. 437 alin.(1) pct.1) din Codul de procedură penală, 
pot fi atacate cu recurs sentinţele pronunţate de judecătorii privind infracţiunile 
ușoare pentru săvârșirea cărora legea prevede în exclusivitate pedeapsa 
nonprivativă de libertate. 
Potrivit prevederilor art. 448 alin.(1)-(2) din Codul de procedură penală, 
judecând recursul, instanţa verifică legalitatea şi temeinicia hotărârii atacate pe 
baza materialului din dosarul cauzei şi a oricăror documente noi prezentate în 
instanţa de recurs. Instanţa de recurs este obligată să se pronunţe asupra tuturor 
motivelor invocate în recurs.
Conform prevederilor art. 449 alin. (1) pct.1) lit. a) din Codul de 
procedură penală, judecând recursul, instanţa respinge recursul, menținând 
hotărârea atacată, dacă recursul este nefondat.
Conform art. 1 alin. (2) din Codul de procedură penală, procesul penal 
are ca scop protejarea persoanei, societăţii şi statului de infracţiuni, precum şi 
protejarea persoanei şi societăţii de faptele ilegale ale persoanelor cu funcţii de 
răspundere în activitatea lor legată de cercetarea infracţiunilor presupuse sau 
săvârşite, astfel ca orice persoană care a săvârşit o infracţiune să fie pedepsită 
potrivit vinovăţiei sale şi nici o persoană nevinovată să nu fie trasă la răspundere 
penală şi condamnată.
Potrivit art. 2 alin.(1)-(2) din Codul penal, legea penală apără, împotriva 
infracţiunilor, persoana, drepturile şi libertăţile acesteia, proprietatea, mediul 
înconjurător, orânduirea constituţională, suveranitatea, independenţa şi 
integritatea teritorială a Republicii Moldova, pacea şi securitatea omenirii, 
precum şi întreaga ordine de drept. Legea penală are, de asemenea, drept scop 
prevenirea săvârşirii de noi infracţiuni.
Conform prevederilor art. 6 § 1 a Convenţiei Europene pentru apărarea 
drepturilor omului şi a libertăților fundamentale, orice persoană are dreptul la 
judecarea în mod echitabil, în mod public şi într-un termen rezonabil a cauzei sale, 
de către o instanţă independentă şi imparţială, instituită prin lege, care va hotărî 
fie asupra încălcării drepturilor şi obligaţiilor sale cu caracter civil, fie asupra 
temeiniciei oricărei acuzații în materie penală îndreptate împotriva sa.
În conformitate cu practica Curții Europene a Drepturilor Omului, pentru ca 
procedurile să fie corecte, așa cum prevede art. 6 alin. (1) din Convenție, instanța 
trebuie să examineze în mod corespunzător observațiile, argumentele și probele 
prezentate de către părți, fără a fi părtinitoare în aprecierea aplicabilității acestora 
la decizia sa”, (cauza Krasulya vs. Federația Rusă, plângerea nr. 12365/03, 
hotărârea din 22 februarie 2007, §50; cauza Van Kük vs. Germania, 35968/97, §§ 
47, 48, CEDO 2003-VII, cazul Kraska din 19 aprilie 1993, Seria A, N 254-B, § 
30).
În ședinţa instanţei de recurs s-a stabilit că, instanţa de fond a constatat 
corect starea de fapt şi de drept, circumstanţele cauzei cu referire la latura penală și 
just a încadrat acţiunile inculpatului Jelezoglo Victor, ca constituind o faptă penală 
prevăzută de art. 2641 alin. (1) Cod penal (în vigoare la data comiterii infracţiunii), 
conducerea mijlocului de transport de către o persoană care se află în stare de 
ebrietate alcoolică cu grad avansat, așa cum inculpatul Jelezoglo Victor, 
dispunând de permis de conducere nr.979701276, eliberat la 18.07.1997, valabil 
pentru categoria vehiculului condus cu categoria “A, B, C, D”, încălcând 
prevederile pct. 14 lit. a) al Regulamentului Circulaţiei Rutiere, aprobat prin 
Hotărârea Guvernului Republicii Moldova nr. 357 din 13 mai 2009 ce stipulează 
că, conducătorului de vehicul îi este interzis să conducă vehiculul în stare de 
ebrietate, astfel, dându-și seama de caracterul prejudiciabil al acțiunilor sale, la 
data de 16.02.2024, în jurul orei 22:00 min., fiind în stare de ebrietate, a urcat la 
volanul mijlocului de transport de model ,,Lada 21154”, număr de înmatriculare 
***** și conducând pe str. Matrosov *****, a fost stopat de către echipajul SP a IP 
Basarabeasca care, având dubii că cet. Jelezoglo Victor se află în stare de ebrietate 
alcoolică, exercitându-și obligațiunile de serviciu întru confirmarea și aprecierea 
gradului stării de ebrietate, la ora 22:08 min., l-au supus verificării şi testării la 
întrebuințarea băuturilor alcoolice cu alcotestul de model „Drager” 6810 Seria 
ARCN-0561, stabilindu-se o concentrație a vaporilor de alcool în aerul expirat de 
0,84 mg/l, ce corespunde, conform prevederilor art. 134 12  alin. (3) Cod penal, 
stării de ebrietate alcoolice cu grad avansat. 
Completul de judecată consideră că, instanța de fond a dat o apreciere corectă 
probelor prezentate întru demonstrarea vinovăției inculpatului de săvârșirea 
infracțiunilor imputate, respectând prevederile art. 101 alin.(1) Cod de procedură 
penală, potrivit căruia, fiecare probă urmează să fie apreciată din punct de vedere 
al pertinenței, concludenței, utilității și veridicității ei, iar toate probele în 
ansamblu – din punct de vedere al coroborării lor, adoptând o sentință întemeiată 
și motivată.
Obiectul juridic special al infracţiunii prevăzute la art. 264 1 alin. (1) CP RM 
îl formează relaţiile sociale cu privire la siguranţa traficului rutier, sub aspectul 
prohibiției impuse conducătorilor mijloacelor de transport să conducă în stare de 
ebrietate. Din acest punct de vedere, potrivit lit. a) pct.14 RCR, conducătorului de 
vehicul îi este interzis, printre altele, să conducă vehiculul în stare de ebrietate, sub 
influenţa drogurilor sau altor substanţe contraindicate, precum şi sub influenţa 
preparatelor medicamentoase care provoacă reducerea reacției. La rândul său, 
art.18 al Legii privind siguranţa traficului rutier stabileşte, printre altele, că, pentru 
a conduce autovehiculul pe drumurile publice, conducătorul lui trebuie să fie apt 
din punct de vedere psihofiziologic. 
Datorită specificului său, infracţiunea specificată la art. 2641 alin. (1) CP RM 
nu are nici obiect material, nici victimă. 
În ce priveşte latura obiectivă a acestei infracţiuni, ea are următoarea 
structură: 
1) fapta prejudiciabilă care constă în acţiunea de conducere a mijlocului de 
transport de către o persoană care se află în stare de ebrietate alcoolică cu grad 
avansat sau în stare de ebrietate produsă de substanţe narcotice, psihotrope şi/sau 
de alte substanţe cu efecte similare; 
2) mijlocul de săvârșire a infracţiunii, şi anume - mijlocul de transport în 
sensul art.132 CP RM.
În ce priveşte subiectul infracţiunii prevăzute la alin. (1) art. 264 1 CP RM, 
acesta este persoana fizică responsabilă care la momentul săvârșirii infracţiunii a 
împlinit vârsta de 16 ani. În plus, subiectul are calitatea specială de persoană care 
conduce mijlocul de transport. Dacă facem conexiune cu cele specificate la alin.(4) 
art.2641 CP RM, ajungem la concluzia că subiectul infracţiunii specificate la 
alin.(1) art. 2641 CP RM este o persoană care deţine permis de conducere şi nu este 
privată de dreptul de a conduce mijloace de transport.
Latura subiectivă a infracţiunii prevăzute la art. 264 1 alin. (1) Cod penal se 
caracterizează prin intenţie directă. Aceasta înseamnă că făptuitorul îşi dă seama de 
caracterul prejudiciabil al acţiunii sale şi dorește să conducă mijlocul de transport, 
aflându-se în stare de ebrietate alcoolică cu grad avansat sau în stare de ebrietate 
produsă de substanţe narcotice, psihotrope şi/sau de alte substanţe cu efect similar.
Subsecvent, instanța de recurs atestă că, cerinţa esenţială pentru întregirea 
faptei prejudiciabile prevăzute la alin. (1) art. 264 1 Cod penal este ca, în timpul 
conducerii mijlocului de transport, făptuitorul să se afle în stare de ebrietate 
alcoolică cu grad avansat sau în stare de ebrietate produsă de substanţe narcotice, 
psihotrope şi/sau de alte substanţe cu efecte similare.
Astfel, Completul de judecată constată că, în cadrul examinării cauzei, pe 
deplin a fost demonstrată realizarea de către inculpatul Jelezoglo Victor, a laturii 
obiective a infracțiunii imputate. Or, probele administrate și prezentate la 
materialele cauzei, indubitabil demonstrează că, inculpatul la data de 16.02.2024, 
în jurul orei 22:00 min., fiind în stare de ebrietate, a urcat la volanul mijlocului de 
transport de model ,,Lada 21154”, număr de înmatriculare ***** și conducând pe 
str. Matrosov *****, fiind stopat de către echipajul SP a IP Basarabeasca şi fiind 
supus verificării şi testării la întrebuințarea băuturilor alcoolice cu alcotestul de 
model „Drager” 6810 Seria ARCN-0561, în aerul expirat de acesta s-a stabilit o 
concentrație a vaporilor de alcool de 0,84 mg/l, ce corespunde, conform 
prevederilor art. 134 12  alin. (3) Cod penal, stării de ebrietate alcoolice cu grad 
avansat. 
Din cererea de recurs, apărarea invocă nulitatea probatoriului ca fiind 
acumulate cu încălcarea dreptului inculpatului la apărare. Şi anume invocă că 
inculpatul la momentul stopării şi supunerii testării alcoolscopice, a fost reţinut şi 
escortat la IP Basarabeasca, unde a fost deţinut de la orele 22:00 data de 
16.02.2024 până la orele 04:00 data de 17.02.2024, fără dreptul de a telefona 
pentru a-şi asigura un apărător şi fără a-i fi asigurat un apărător din oficiu.
Din probele materiale o asemenea reţinere a lui Jelezoglo Victor nu a fost 
stabilită, or din declaraţiile martorilor Railean Andrian şi Ţurcanu Veaceslav 
rezultă că ca urmare a stabilirii stării de ebrietate a conducătorului auto Jelezoglo 
Victor, şi ridicării automobilului la parcarea specială, Jelezoglo Victor a fost 
condus la IP Basarabeasca unde a fost continuată procedura de documentare a 
cauzei.
Totodată din conţinutul materialelor cauzei penale nu se atestă o careva 
plângere a apărării sau a inculpatului care ar fi deplâns acţiunile agenţilor 
constatori sau a altor persoane privind reţinerea ilegală a persoanei.
Potrivit art. 298 alin. (1) şi (2) Cod de procedură penală (1) Împotriva 
acţiunilor, inacţiunilor şi actelor organului de urmărire penală şi ale organului 
care exercită activitate specială de investigaţii pot înainta plîngere bănuitul, 
învinuitul, reprezentantul lor legal, apărătorul, partea vătămată, partea civilă, 
partea civilmente responsabilă şi reprezentanţii acestora, precum şi alte persoane 
ale căror drepturi şi interese legitime au fost lezate de aceste organe. (2) 
Plângerea se adresează, în termen de 15 zile, procurorului care conduce 
urmărirea penală şi se depune fie direct la acesta, fie la organul de urmărire 
penală. Termenul de adresare a plângerii depuse de persoanele indicate la alin.(1) 
se calculează din momentul când au luat cunoştinţă de act ori au aflat despre 
inacţiunea organului de urmărire penală sau a organului care exercită activitate 
specială de investigaţii. În cazurile în care plângerea a fost depusă la organul de 
urmărire penală, acesta este obligat să o înainteze, în termen de 48 de ore de la 
primirea ei, procurorului împreună cu explicaţiile sale sau ale organului care 
exercită activitate specială de investigaţii, atunci când acestea sunt necesare.
Din materialele cauzei penale, completul de judecată atestă o lipsă a unei 
asemenea plângeri, iar apărarea în afară de a invoca această alegaţie în cererea de 
recurs, nu a făcut dovada că o asemenea plângere ar fi fost făcută și anterior cererii 
de recurs.
Prin urmare, alegaţiile apărării precum că inculpatul ar fi fost reţinut ilegal în 
prezenta cauză penală, sunt declarative, cu scopul de a evita răspunderea penală de 
către inculpat.
Astfel, careva temei de nulitate a probatoriului în sensul art. 94 Cod de 
procedură penală, completul de judecată nu a stabilit.
Referitor la alegaţiile apărării că proba video nu demonstrează starea de 
ebrietate a lui Jelezoglo Victor, completul de judecată o găseşte nefondată, or 
analizând înregistrarea video cu momentul supunerii testării alcoolscopice a 
inculpatului, se evidenţiază că la începutul înregistrării se observă clar că 
inculpatul este la volanul automobilului, după care se apropie de automobilul de 
serviciu a agentului constatator, după care inculpatului i se înmânează muştucul 
sigilat, el îl desigilează personal, după care fiindu-i explicate drepturile, Jelezoglo 
Victor suflă în aparatul Drager, iar la minuta 2:47-2:49, se observă că rezultatul pe 
aparatul Drager este indicat 0,84. 
Totodată acest rezultat coincide cu rezultatul prezent în tichetul Drager 
anexă la f.d. 9,10.
Astfel, analizând materialele cauzei, în raport cu normele relevante la caz, 
Completul de judecată constată că opțiunea primei instanțe n-a fost viciată, în 
cadrul urmăririi penale n-au fost încălcate normele imperative din Codul de 
procedură penală, fapt ce condiționează concluzia că instanța de recurs nu este în 
drept a reține o altă situație de fapt, decât cea reținută în rechizitoriu și de către 
instanța de fond.
Prin justificarea probelor cercetate, Completul de judecată consideră 
dovedită cu certitudine vinovăția inculpatului în comiterea infracțiunii incriminate.
Astfel, la adoptarea sentinței, individualizând pedeapsa principală, 
Completul de judecată notează că instanța de fond a respectat prevederile art. 96, 
art. 385 alin. (1) și art. 394 alin. (1) și (2) Cod de procedură penală, conform cărora 
instanța este obligată să indice în partea descriptivă a sentinței/deciziei care sunt 
circumstanțele care atenuează sau agravează răspunderea inculpatului, datele care 
caracterizează persoana inculpatului, precum și motivele soluției adoptate 
referitoare la stabilirea pedepsei sau la liberarea de pedeapsă penală. La fel de către 
prima instanța au fost soluționate chestiunile privind: dacă a avut loc fapta de 
săvârşirea căreia este învinuit inculpatul; dacă fapta întruneşte elementele 
infracţiunii şi de care anume lege penală este prevăzută ea.
Astfel, luând în considerație cele menționate, precum și circumstanțele 
cauzei, Completul de judecată concluzionează că instanța de judecată corect a 
constatat că inculpatul a condus mijlocul de transport fiind în stare de ebrietate 
alcoolică cu grad avansat. 
Analizând temeiurile în raport cu motivele invocate în recurs, Completul de 
judecată constată că acesta nu și-a găsit confirmarea la judecarea recursului 
declarat, lipsind temeiuri de implicare a instanței de recurs în sensul casării 
hotărârii contestate, or, la recunoașterea inculpatului Jelezoglo Victor vinovat de 
comiterea infracțiunii imputate și aplicarea pedepsei în privința ultimului, instanța 
de fond a ținut cont de circumstanțele cauzei, legate de rolul vinovatului la 
săvârșirea infracțiunii, de comportarea lui în timpul și după consumarea 
infracțiunii, nerecunoașterea vinei de către inculpat, punând în coroborare lipsa 
circumstanțelor atenuante şi celor agravante, precum și lipsa în acțiunile 
inculpatului a circumstanțelor atenuante excepționale, corect stabilind că ultimul 
urmează a fi recunoscut vinovat de comiterea infracțiunilor imputate și în privința 
acestuia urmează a fi stabilită ca pedeapsă muncă neremunerată în folosul 
comunității cu anularea dreptului de a conduce vehicule.
Potrivit prevederilor art. 61 alin.(1) și (2) Cod penal, pedeapsa penală este o 
măsură de constrângere statală şi un mijloc de corectare şi reeducare a 
condamnatului ce se aplică de instanţele de judecată, în numele legii, persoanelor 
care au săvârşit infracţiuni, cauzând anumite lipsuri şi restricţii drepturilor lor. 
Pedeapsa are drept scop restabilirea echităţii sociale, corectarea şi resocializarea 
condamnatului, precum şi prevenirea săvârşirii de noi infracţiuni atât din partea 
condamnaţilor, cât şi a altor persoane. Executarea pedepsei nu trebuie să cauzeze 
suferinţe fizice şi nici să înjosească demnitatea persoanei condamnate.
Pe de altă parte, pedeapsa și modalitatea de executare a acesteia trebuie 
individualizate în așa fel încât inculpatul să se convingă de necesitatea respectării 
legii penale și evitarea în viitor a săvârșirii unor fapte similare.
Chestiunea de individualizare a pedepsei este un proces obiectiv, de evaluare 
a tuturor elementelor circumscrise faptei și autorului, având ca finalitate stabilirea 
unei pedepse în limitele prevăzute de sancțiunea articolului incriminat prin 
rechizitoriu inculpatului, la caz, art. 264 1 alin. (1) Cod penal, în baza căruia a fost 
condamnat. 
Astfel, Completul de judecată menționează că pedeapsa se consideră 
echitabilă când aceasta impune inculpatului lipsuri și restricții ale drepturilor lui, 
proporțional cu gravitatea infracțiunii săvârșite și este suficientă pentru restabilirea 
echității sociale, adică a drepturilor și intereselor statului și întregii societăți 
perturbate prin infracțiunea comisă.
Potrivit art. 75 alin. (1) Cod penal, persoanei recunoscute vinovate de 
săvârşirea unei infracţiuni i se aplică o pedeapsă echitabilă în limitele fixate în 
Partea specială a prezentului cod şi în strictă conformitate cu dispoziţiile Părţii 
generale a prezentului cod. La stabilirea categoriei şi termenului pedepsei, 
instanţa de judecată ţine cont de gravitatea infracţiunii săvârşite, de motivul 
acesteia, de persoana celui vinovat, de circumstanţele cauzei care atenuează ori 
agravează răspunderea, de influenţa pedepsei aplicate asupra corectării şi 
reeducării vinovatului, precum şi de condiţiile de viaţă ale familiei acestuia.
La stabilirea şi individualizarea pedepsei, instanţa de fond a ţinut cont de 
caracterul şi gradul prejudiciabil al infracţiunii comise de către inculpat, de motivul 
acesteia, de persoana celui vinovat, de circumstanţele cauzei care agravează ori 
atenuează răspunderea penală, de influenţa pedepsei aplicate asupra reeducării 
vinovatului, precum şi de condiţiile de viaţă ale familiei inculpatului. 
Prin prisma ansamblului de împrejurări, Completul de judecată consideră că 
scopul de restabilire a echității sociale, corectare a condamnatului, precum şi 
prevenirea săvârșirii de noi infracţiuni atât din partea condamnatului, cât şi a altor 
persoane, va fi atins doar prin pedeapsa stabilită sub formă de muncă neremunerată 
în folosul comunității, cu anularea dreptului de a conduce mijloace de transport. 
În concluzie, instanţa de recurs statuează că pedeapsa aplicată lui Jelezoglo 
Victor a fost individualizată corect, este echitabilă şi proporţională circumstanţelor 
cauzei şi personalităţii inculpatului şi corespunde scopului pedepsei penale de 
restabilire a echității sociale, corectare a condamnatului, precum şi prevenirea 
săvârșirii de noi infracţiuni atât din partea condamnatului, cât şi a altor persoane, 
astfel nefiind atestate careva temeiuri de implicare a instanţei de recurs în sentinţa 
instanţei de fond în partea stabilirii pedepsei.
Generalizând aspectele invocate, instanţa de recurs reţine că temeiurile 
invocate de recurent nu şi-au găsit confirmare la examinarea recursului.
Pentru motivele expuse mai sus, în conformitate cu art. 449 alin. (1) pct. 1), 
lit. a) Cod procedură penală, Completul de judecată va respinge recursul declarat 
de avocatul Cîrboba Harlampi în interesele inculpatului Jelezoglo Victor împotriva 
sentinței Judecătoriei Cimișlia din 06 iunie 2025, ca fiind nefondat, reținând în 
acest sens că, sentința primei instanțe este una legală și întemeiată, iar careva 
temeiuri de casare a acesteia nu au fost reținute.
În baza celor expuse mai sus și în conformitate cu art. art. 448, 449 alin. (1) 
pct. 1) lit. a) Cod de Procedură Penală al RM, Completul de judecată,
D E C I D E:
Se respinge recursul declarat de către avocatul Cîrboba Harlampi în 
interesele inculpatului Jelezoglo Victor.
Se menţine sentința judecătoriei Cimișlia din data de 06 iunie 2025 în cauza 
penală privind acuzarea lui Jelezoglo Victor de săvârșirea infracțiunilor prevăzute 
de art.2641 alin. (1) Cod Penal. 
Decizia este irevocabilă.
    Președinte de şedinţă, judecător:       Judecător:      Judecător:
      MIRONOV Andrei           COLEV Grigori   HUDOBA Valeri