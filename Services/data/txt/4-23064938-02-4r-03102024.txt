Dosarul nr. 4r-4247/24                                           Judecătoria Chișinău (sediul 
Buiucani)
4-23064938-02-4r-03102024                                                     Judecător: Elena 
Costiuc
D E C I Z I E
11 decembrie 2025                                                                                       mun. 
Chișinău
Colegiul Penal al Curții de Apel Centru
Având în componența sa: 
Președintele ședinței de judecată   Ion Bulhac
Judecătorii Natalia Mămăligă și Vitalie 
Pîslariuc
a judecat în lipsa participanților la proces, în ordine de recurs, recursul 
contravenientei Cebanu Dana, declarat împotriva hotărîrii Judecătoriei Chișinău, 
sediul Buiucani din 08 noiembrie 2023, prin care a fost respinsă contestația depusă de 
Cebanu Dana împotriva deciziei asupra cauzei contravenționale seria/nr. D01 
26393491 din 14 aprilie 2023, emisă de către Inspectoratul Național de Securitate 
Publică a Inspectoratului General al Poliției, în baza art. 236 alin. (1) din Codul 
contravențional.
Procedura înștiințării părților a fost legal executată.
Asupra recursului, în baza materialelor din dosar şi a argumentelor prezentate în 
ședința de judecată, Colegiul penal, – 
A  C O N S T A T A T:
La 14 aprilie 2023, agentul constatator din cadrul Direcției de Poliție ,,Centru,, al 
Inspectoratului Național de Securitate Publică a Inspectoratului General al Poliției, 
Alexandru Cuzuioc, a emis decizie asupra cauzei contravenționale decizia seria/nr. 
D01 26393491, prin care făptuitorul Dana Cebanu, în baza art. 236 alin. (1) din Codul 
contravențional, a fost sancționat cu amendă în mărime de 12 unități convenționale, 
ceea ce constituie 600 lei, cu aplicare a 3 puncte de penalizare, fiind reținut în sarcina 
acesteia că, la 14 aprilie 2023, ora 22:59, Dana Cebanu, conducînd mijlocul de 
transport de model Mercedes cu n.î. *****, pe T-9 R-6 din localitatea Cișmea din r-
nul Orhei, a depășit limita vitezei stabilite prin localități de 50 km/h, deplasându-se cu 
viteza de 68 km/h, ignorând prevederile pct.47.1, lit. a) din Regulamentul Circulației 
Rutiere. 
Nefiind de acord cu decizia agentului constatator din 08.11.2023, Cebanu Dana a 
depus contestație în ordinea art. 4513 Cod contravențional. 
Prin hotărîrea Judecătoriei Chișinău, sediul Buiucani din 08 noiembrie 2023, a 
fost respinsă contestația depusă de Cebanu Dana împotriva deciziei asupra cauzei 
contravenționale seria/nr. D01 26393491 din 14 aprilie 2023, emisă de către 
Inspectoratul Național de Securitate Publică a Inspectoratului General al Poliției, în 
baza art. 236 alin. (1) din Codul contravențional.
Nefiind de acord cu hotărîrea Judecătoriei Chișinău, sediul Buiucani din 08 
noiembrie 2023, aceasta a fost atacată cu recurs de către contravenienta Cebanu Dana, 
solicitând admiterea recursului, casarea hotărîrii, cu adoptarea unei noi hotărîri prin 
care să fie dispusă încetarea procesului contravențional în temeiul art. 441 alin.(1) 
Cod contravențional.
Conform art.471 alin. (1)-(2) din Codul contravențional, recursul se judecă de un 
complet din 3 judecători, fără prezența părților. Instanța de recurs fixează data 
examinării recursului și dispune să se comunice părților la proces despre aceasta, cu 
acordarea dreptului de depunere a referinței.
Colegiul penal, ținând cont de faptul că, speța deferită justiției nu reprezintă o 
cauză de un interes deosebit pentru jurisprudență care ar impune prezența părților 
nemijlocit în ședință de judecată, prin prisma dispoziţiei generale din art. 471 alin.(1) 
din Codul contravenţional, a procedat la examinarea cauzei contravenționale fără 
prezența părților, dar cu acordarea dreptului participanților la proces de a depune 
referințe.
Examinând materialele cauzei prin prisma dispozițiilor legale pertinente, 
Colegiul penal, constată că recursul este inadmisibil, din următoarele motive.
Potrivit art.473  alin.(1) pct.1) lit. b) din Codul contravențional, judecând 
recursul, instanța respinge recursul, menținând hotărârea atacată, dacă recursul este 
inadmisibil.
În speță, se reține că, la 14 aprilie 2023, agentul constatator din cadrul Direcției 
de Poliție ”Centru,, al Inspectoratului Național de Securitate Publică a Inspectoratului 
General al Poliției, Alexandru Cuzuioc, a emis decizie seria/nr. D01 26393491, în 
privința făptuitoarei Dana Cebanu, în baza art. 236 alin. (1) din Codul contravențional, 
fiind sancționată cu amendă în mărime de 12 unități convenționale, ceea ce constituie 
600 lei, cu aplicare a 3 puncte de penalizare.
La caz, Colegiul atestă că agentul constatator la soluționarea cauzei 
contravenționale a procedat în corespundere cu procedura simplificată de constatare și 
examinare a contravenției în condițiile Capitolului VI 1, art.art.4511 - 451 4 din Codul 
contravențional.
Potrivit art.4511 alin.(1) din Codul contravențional, legiuitorul a prevăzut expres 
și exhaustiv temeiurile de examinare a faptei contravenționale în baza constatărilor 
personale ale agentului constatator, și anume, în cazul depistării unei fapte ce 
constituie contravenție, agentul constatator nu încheie proces-verbal cu privire la 
contravenție doar dacă sunt întrunite cumulativ următoarele condiții: a) contravenția 
poate fi constatată în temeiul constatărilor personale ale agentului constatator și nu 
necesită acumulare de probe; b) persoana acceptă constatările agentului constatator, ca 
fiind suficiente pentru demonstrarea vinovăției, și recunoaște săvârșirea contravenției; 
c) examinarea contravenției și aplicarea sancțiunii țin de competența agentului 
constatator; d) contravenția nu este pasibilă de sancțiunea confiscării bunurilor în 
conformitate cu art.4397.
Conform art. 451 3 alin.(1-3) din Codul contravențional, deciziile privind 
examinarea contravenţiei în temeiul constatării personale a agentului constatator pot fi 
contestate cu recurs în termen de 15 zile din data aplicării sancţiunii, în instanţa de 
fond conform competenţei teritoriale. Decizia privind examinarea contravenţiei în 
temeiul constatării personale a agentului constatator poate fi contestată de către 
contravenient, victimă, procuror sau de către conducătorii autorităţilor din care fac 
parte agenţii constatatori. Deciziile privind examinarea contravenţiei în temeiul 
constatării personale a agentului constatator pot fi contestate în baza următoarelor 
temeiuri: a) nu au fost respectate dispoziţiile privind competenţa materială; b) 
contravenientul a fost sancţionat pentru o faptă care nu este prevăzută de partea 
specială a cărţii întâi; c) s-au aplicat sancţiuni în alte limite decît cele prevăzute de 
partea specială a cărţii întâi; d) în decizia agentului constatator nu au fost consemnate 
menţiunile de la art.4512 alin. (1). Dispoziţiile art.445 se aplică în mod corespunzător.
Distinct, dispoziția art. 451 4 din Codul contravențional, indică că recursul 
declarat se examinează de către un judecător conform capitolului VIII din titlul II 
cartea a doua, care se aplică în mod corespunzător, cu excepţiile prevăzute la 
prezentul capitol. Instanţa de recurs poate adopta una din următoarele decizii: 1) să 
respingă recursul şi să menţină decizia agentului constatator dacă este: a) tardiv; b) 
inadmisibil; c) nefondat; 2) să admită recursul şi să anuleze decizia agentului 
constatator şi să adopte una dintre următoarele soluţii: a) dispunerea încetării 
procesului contravenţional; b) rejudecarea cauzei cu adoptarea unei noi hotărîri, însă 
fără a înrăutăţi situaţia contravenientului, dacă acesta a contestat decizia agentului 
constatator. Părţile se informează despre locul, data şi ora şedinţei de examinare a 
recursului, însă neprezentarea acestora nu împiedică examinarea recursului şi 
desfăşurarea şedinţei, în cazul în care la dosar este dovada citării fiecărei părţi.
Reieșind din normele legale enunțate, Colegiul Penal la caz constată, că hotărîrea 
Judecătoriei Chișinău, sediul Buiucani din 08 noiembrie 2023, prin care a fost 
respinsă contestația contravenientei Cebanu Dana, împotriva deciziei seria/nr. D01 
26393491 din 14.04.2023, nu poate fi atacată cu recurs, or legea procesual penală 
prevede expres care hotărîri sunt irevocabile și care pot fi atacate cu recurs.
Or, Colegiul penal reiterează că, examinarea faptei contravenţionale în baza 
constatărilor personale ale agentului constatator care se examinează în procedura 
simplificată de constatare şi examinare a contravenției în temeiul prevederilor art.451 1 
Cod Contravențional, poate fi contestată doar o singură dată, în instanța de judecată, 
fiind examinat contestația/recursul de către un judecător conform capitolului VIII din 
titlul II cartea a doua, care se aplică în mod corespunzător, cu excepţiile prevăzute la 
prezentul capitol.
Astfel, ținând cont de faptul că prima instanță la examinarea cauzei a avut 
calitatea de instanță de recurs, emițând o decizie asupra contestației depuse, iar 
conform art.465 alin.(2) din Codul contravențional, decizia pronunțată în recurs este 
irevocabilă.
În contextul normelor citate se impune concluzia inadmisibilității recursului, or, 
deciziei Judecătoriei Chișinău, sediul Buiucani din 08 noiembrie 2023 este irevocabilă 
și nu se supune căii de atac în ordine de recurs, întrucât aceasta a fost emisă în 
condițiile Capitolului VI1, art.art.4511 - 4514 din Codul contravențional.
În aceste circumstanţe, Colegiul penal nu se va expune asupra motivelor invocate 
în recursul înaintat, or, instanţa de recurs nici nu purcede la examinarea fondului 
recursului, iar astfel fiind  relevante explicațiile pct.16 din Hotărârea Plenului Curţii 
Supreme de Justiţie nr. 22 din 12 decembrie 2005 „Soluţia de respingere a apelului 
(respectiv recursului) ca depus peste termen sau inadmisibil nu implică o verificare a 
hotărârii atacate, întrucât instanţa de apel (recurs) nu poate proceda la o verificare de 
fapt şi de drept a acesteia decât în cadrul unui recurs exercitat în mod legal”.
Astfel, reieșind din cele menționate, Colegiul penal consideră necesar de a 
respinge ca inadmisibil recursul declarat de către contravenienta Cebanu Dana și se 
menține hotărîrea Judecătoriei Chișinău, sediul Buiucani din 08 noiembrie 2023. 
Conducându-se de prevederile art.473 alin.(1) pct.1) lit. b), art.474 din Codul 
contravențional, Colegiul penal al Curții de Apel Centru, -
D  E  C  I  D  E :
Respinge ca inadmisibil recursul contravenientei Cebanu Dana și se menține 
hotărîrea Judecătoriei Chișinău, sediul Buiucani din 08 noiembrie 2023, prin care a 
fost respinsă contestația depusă de Cebanu Dana împotriva deciziei asupra cauzei 
contravenționale seria/nr. D01 26393491 din 14 aprilie 2023, emisă de către 
Inspectoratul Național de Securitate Publică a Inspectoratului General al Poliției, în 
baza art. 236 alin. (1) din Codul contravențional.
Decizia este irevocabilă.
Președintele ședinței, judecător:       Ion Bulhac 
Judecător    Natalia Mămăligă
Judecător      Vitalie Pîslariuc