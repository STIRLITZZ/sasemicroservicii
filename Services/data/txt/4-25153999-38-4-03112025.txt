Dosarul nr. 4-156/2025 4-25153999-38-4-03112025
H O T Ă R Î R E
În numele Legii
15 decembrie 2025                                                                                                   or.Rezina
Judecătoria Orhei, sediul Rezina
în componența:
Președintelui ședinței, judecătorul:            Eugeniu Russ
Grefierului Corina Cebotari
Cu participarea:
ApărătoruluiIgor Gandrabur
Făptuitorului Artur Sandu
În lipsa:
Agentului constatator Dorin Vrabie
Victimei Vlas Mihail
 (în privința căruia au fost întreprinse măsurile necesare și de rigoare privind citarea legală)
examinând în ședința de judecată publică cauza contravenţională intentată împotriva lui 
Sandu Artur, născut la 15 decembrie 1993, IDNP ***** domiciliat în or.*****, învinuit în 
comiterea contravenției prevăzute de art.336 alin.(2) Cod contravențional,
c o n s t a t ă:
1.Făptuitorul Sandu Artur, la data de 17 octombrie 2025, ora 16 și 50 min., aflându-se în 
stare de ebrietate, în  s.Sîrcova, r-nul Rezina, intenționat cu rea voință nu s-a suspus dispoziției 
sau cererii legitime a angajatului cu statul special al MAI aflat în exercițiul funcții de a înceta  
acțiunile sale huliganice și  s-a exprimat cu cuvinte injurioase în adresa angajatului cu statul 
special al MAI,   însoțite ade aplicarea violenței  de violența vizică și amenințare față de cu 
Aplicarea violenței fizice. 
Acțiunile făptuitorului, de către agentul constatator al Inspectoratului de Poliţie Rezina – 
Dorin Vrabie, au fost încadrate în baza art. 336 alin. (2) din Codul contravențional,  reprezintă 
contravenţie nesubordonarea cu rea-voinţă dispoziţiei sau cererii legitime (...)a angajatului cu 
statut special al Ministerului Afacerilor Interne, a altei persoane, aflate în exerciţiul funcţiunii  
(....) de asigurare a securităţii statului, de menţinere, asigurare şi restabilire a ordinii publice, 
de asigurare a siguranţei circulaţiei rutiere, (...) însoţite de violenţă fizică sau de manifestare în 
orice mod a ameninţării cu aplicarea violenţei, inclusiv verbale.
2.Agentul constatator al Inspectoratului de Poliţie Rezina – Dorin Vrabie și victima Mihail 
Vlas, fiind citați legal în ședința de judecată nu s-au prezentat și nici nu au informat instanța 
despre motivele neprezentării,  iar ca urmare instanța de judecată a dispus examinarea cauzei în 
lipsa acestora. 
3.Făptuitorul Sandu Artur,  în ședința de judecată a recunoscut integral vina și a solicitat 
aplicarea unei sancțiuni sub formă de amendă.
4.Avocatul Igor Gandrabur în ședința de judecată a solicitat recunoașterea vinovăției lui 
Sandu Artur vinovat în comiterea contravenției prevăzute de art.336 alin.(2) Cod 
contravențional, cu aplicarea unei sancțiuni sub formă de amendă în mărime minimă. , 
5.Ascultând poziția participanților la proces, examinând materialele cauzei și verificând 
procesul verbal cu privire la contravenție sub aspectul îndeplinirii condițiilor de fond și de 
formă prevăzute de lege pentru valabilitatea sa în coroborare cu mențiunile agentului 
constatator la materialele dosarului contravențional, instanța de judecată reține următoarele.
6.În fapt, prin procesul verbal cu privire la contravenţie cu nr. şi seria MAI06 389359 
(3991318553922041), încheiat la 27.10.2025, la ora 09 şi 45 min. de către agentul constatator al 
Inspectoratului de Poliţie Rezina – Dorin Vrabie, în acţiunile lui Sandu Artur s-a reținut 
săvârșirea contravenției  prevăzute de art. 336 alin. (2) din Codul Contravențional, pe faptul că, 
la data de 17 octombrie 2025, ora 16 și 50 min., aflându-se în stare de ebrietate, în  s.Sîrcova, r-
nul Rezina, intenționat cu rea voință nu s-a suspus dispoziției sau cererii legitime a angajatului cu 
statul special al MAI aflat în exercițiul funcții de a înceta  acțiunile sale huliganice și  s-a 
exprimat cu cuvinte injurioase în adresa angajatului cu statul special al MAI,   însoțite ade 
aplicarea violenței  de violența vizică și amenințare față de cu Aplicarea violenței fizice.  
Consecutiv, potrivit art. 395 din Codul contravențional, procesul verbal cu privire la 
contravenție a fost remis conform competenței spre examinare în fond la Judecătoria Orhei, 
sediul Rezina.
7. În drept, în conformitate cu art. 8 alin. (2) din Codul contravențional, este supusă 
răspunderii contravenționale numai persoana care a săvârșit cu intenție sau din imprudență o 
faptă prevăzută de legea contravențională.
Potrivit art. 440 alin. (1) din Codul contravențional, constatarea faptei contravenționale 
înseamnă activitatea, desfășurată de agentul constatator, de colectare și de administrare a 
probelor privind existența contravenției, de încheiere a procesului-verbal cu privire la 
contravenție, de aplicare a sancțiunii contravenționale sau de trimitere, după caz, a dosarului în 
instanța de judecată sau în alt organ spre soluționare.
Conform art. 442 alin. (1) din Codul contravențional, procesul verbal cu privire la 
contravenție este un act prin care se individualizează fapta ilicită și se identifică făptuitorul. 
Procesul verbal se încheie de agentul constatator pe baza constatărilor personale și a probelor 
acumulate, în prezența făptuitorului sau în absența lui.
Reieşind din prevederile art. 400 alin. (4) din Codul contravenţional, inclusiv 
contravenţiile prevăzute la art. 336...353 din acelaşi cod, se constată de către angajaţii 
subdiviziunilor subordonate Ministerului Afacerilor Interne care exercită atribuţiile poliţiei, iar 
ulterior prin prisma alin. (5) din acelaşi articol, procesele verbale cu privire la contravenţiile 
prevăzute la art..353 se remit spre examinare în fond instanţei de judecată competente, în acest 
caz, fiind respectate condiţiile cu privire la competenţa de examinare a cauzei.
De asemenea, în conformitate cu prevederile art. 458 alin.(1) Cod Contravențional, 
examinând cauza contravențională, instanța de judecată este obligată să determine: a) caracterul 
veridic al contravenției imputate; b) existența cauzelor care înlătură caracterul contravențional al 
faptei; c) vinovăția persoanei în a cărei privință a fost pornit procesul contravențional; d) 
existența circumstanțelor atenuante și/sau agravante; e) necesitatea sancționării și, după caz, 
caracterul sancțiunii contravenționale; f) alte aspecte importante pentru soluționarea justă a 
cauzei, iar din perspectiva capitolului IV din Cartea I al Codului contravențional, instanța de 
judecată evidențiază că sancțiunile administrative nu privesc un grup de persoane, ci se adresează 
tuturor cetățenilor în vederea realizării scopului preventiv și represiv al sancțiunii, pe când 
potrivit art.38 alin.(4) din acelaşi cod, arestul contravențional poate fi aplicat şi în cazul 
neexecutării intenționate a unei alte sancțiuni contravenționale, ce onferă faptei natura penală. 
Astfel, în materie contravențională au fost recunoscute garanțiile procedurale specifice în 
materie penală în ceea ce privește dreptul la un proces echitabil, printre care și prezumția de 
nevinovăție, prevăzută de alin. (2) al art. 6 din Convenția Europeană a Drepturilor Omului (a se 
vedea Ziliberberg împotriva Moldovei, § 35, din 01 februarie 2005; Angel împotriva României, § 
52, din 04 octombrie 2007 sau Ozturk împotriva Germaniei din 21 februarie 1994).
Această împrejurare fundamentează la nivel de principiu că, sarcina probei în procedura 
contravenționala desfășurată în fața instanței de judecată revine în primul rând organului 
constatator și, în condițiile în care acesta face dovada vinovăției, făptuitorul urmează să-și 
probeze nevinovăția.
În asemenea situație, întru respectarea garanțiilor sus indicate, instanța de judecată a 
verificat legalitatea și temeinicia procesului verbal cu privire la contravenţie cu nr. şi seria 
MAI06 389359 (3991318553922041), încheiat la 27.10.2025.
Sub aspectul legalității procesului verbal cu privire la contravenţie, instanța de judecată 
denotă că, motivele de nulitate absolută a actului atacat pot fi invocate atât de părți, cât și din 
oficiu de către instanță întru asigurarea respectării principiului legalității și dreptății, 
consacrate expres în art. 5 și 7 din Codul contravențional. 
8.Legea contravențională prevede redactarea procesului verbal cu privire la contravenție 
într-o anumită forma „ad validitatem”, cu respectarea tuturor prescripțiilor legale de fond și de 
formă, pentru încheierea sa valabilă, în scopul producerii efectelor juridice, pentru care a fost 
întocmit. 
În acest context, respectarea exigențelor legale prevăzute la art. 443 al Codului 
contravențional sunt impuse agentului constatator la întocmirea procesului verbal cu privire la 
contravenție prin prisma art. 445 al Codului contravențional.
Din cercetarea actului menționat, instanța constată că agentul constatator a respectat 
prevederile art. 443 alin. (1) lit. a)-h) din Codul contravenţional şi a inserat data (ziua, luna, 
anul), ora şi locul încheierii, calitatea, numele şi prenumele agentului constatator, denumirea 
autorităţii pe care o reprezintă; numele, prenumele, domiciliul, ocupaţia persoanei în a cărei 
privință a fost pornit procesul contravențional, datele din buletinul ei de identitate sau, după caz, 
din alt act care stabileşte identitatea persoanei, fapta contravenţională, locul şi timpul săvârşirii 
ei, circumstanţele cauzei care au importanţă pentru stabilirea faptelor şi consecinţelor lor 
juridice, evaluarea eventualelor pagube cauzate de contravenţie; încadrarea juridică a faptei, 
norma materială contravenţională şi indiciile calificative ale elementelor constitutive ale 
contravenţiei; menţiunea prin semnătură despre aducerea la cunoştinţa persoanei în a cărei 
privință a fost pornit procesul contravențional a drepturilor şi obligaţiilor lor prevăzute la art.384 
şi 387, obiecţiile şi probele pe care persoana în a cărei privință a fost pornit procesul 
contravențional le aduce în apărarea sa, precum şi informații despre instituția bancară şi despre 
modul de plată a amenzii, iar decizia de de remitere a cauzei este stipulată clar şi descifrabil.  
Totodată, agentul constatator a descris în conținutul actului fapta contravențională, 
formulată cu suficientă precizie, astfel încât să permită persoanei să decidă asupra conduitei sale 
și să prevadă, în mod rezonabil, în funcție de circumstanțele cauzei, consecințele acestei 
conduite, argument prin care instanţa nu a constatat incertitudini la descrierea faptei şi persoanei.
În acelaşi context, instanța reiterează că procesul-verbal cu privire la contravenție, în 
sensul art. 442 Cod Contravențional, este un act prin care se individualizează fapta ilicită şi se 
identifică făptuitorul, iar procesul verbal se încheie de agentul constatator pe baza constatărilor 
personale şi a probelor acumulate, în prezenţa făptuitorului sau în absenţa lui, or, în atare 
circumstanţe, se concluzionează că, în procesul verbal cu privire la contravenție este necesar de a 
fi descrisă fapta, în așa fel ca învinuirea formulată să fie clară făptuitorului.
La fel, instanța de judecată menționează că, procesul verbal cu privire la contravenție a 
fost întocmit și perfectat în prezenţa făptuitorului Sandu Artur, care a semnat actul nominalizat, 
iar în acest sens nu pot exista incertitudini cu referire la faptul neaducerii la cunoștință a 
drepturilor și obligațiilor lui prevăzute de art. 34, 378, 384, 387 și 448 din Codul contravențional, 
precum și decizia agentului constatator de a remite cauza contravenţională în instanţă, fapt 
confirmat prin semnătura făptuitorului  în rubricile necesare din procesul verbal cu privire la 
contravenție, dar şi prin lipsa altor probe contrare în acest context.
Concomitent, instanţa notează că atât cauza, cât şi natura acuzaţiei au fost formulate 
destul de clar, prin enumerarea faptei incriminate şi a încadrării juridice corespunzătoare Codului 
contravenţional, astfel încât să fie percepută învinuirea adusă şi consecinţele care pot surveni, iar 
prin aceasta nu este afectat esenţial vreun drept al făptuitorului şi nu reprezintă un temei de 
nulitate absolută al procesului verbal, prevăzut la art. 455 din Codul contravenţional.
Mai mult ca atât, şi Curtea Constituţională a menţionat cu titlu de exemplu că un caz de 
omisiune a indicării ocupației contravenientului sau oficiului care i-a eliberat actul de identitate, 
în mod evident sunt irelevante sau insignifiante în raport cu fondul cauzei, iar în asemenea 
situații ar fi imposibil de susținut că statul și-a onorat obligațiile procedurale pozitive de a 
investiga efectiv și de a-i pedepsi pe cei vinovați (par. 41 din Hotărârea Curţii nr. 32 din 29 
noiembrie 2018, prin care s-au declarat neconstituționale articolul 445 și textul „și 445” din 
articolul 461 ale Codului contravențional).
Concomitent, din analiza procesului verbal cu privire la contravenţie şi a materialelor 
cauzei, instanța observă că făptuitorul nici nu a solicitat să fie asistat de apărător sau să-i fie 
asigurată asistența unui interpret/traducător şi nici nu a invocat acest fapt în şedinţă de judecată, 
iar în subsidiar, făptuitorului i s-au pus la dispoziţie aceste garanţii, inclusiv prin posibilitatea 
prezentării unor probe suplimentare în cadrul examinării în instanţa de judecată.
9.Sub aspectul temeiniciei procesului verbal cu privire la contravenţie, instanța evidențiază 
că forța probantă a proceselor verbale este lăsată la latitudinea fiecărui sistem de drept, putându-
se reglementa importanța fiecărui mijloc de probă, însă instanța are obligația de a respecta 
caracterul echitabil al procedurii în ansamblu atunci când administrează și apreciază probatoriul 
(cauza Bosoni împotriva Franței, hotărârea din 7 septembrie 1999).
În lumina celor relatate supra, persoana învinuită are dreptul la un proces echitabil, 
conform art. 374 – 382 al Codului contravențional, în cadrul căruia să utilizeze orice mijloc de 
probă și să invoce orice argumente pentru dovedirea împrejurării că situația de fapt din procesul 
– verbal cu privire la contravenție nu corespunde modului de desfășurare a evenimentelor, iar 
sarcina instanței de judecată este de a respecta limita proporționalității între scopul urmărit de 
autoritățile statului de a nu rămâne nesancționate acțiunile antisociale prin impunerea unor 
condiții imposibil de îndeplinit și respectarea dreptului la apărare al persoanei sancționate 
contravențional.
În raport cu cele enunțate, art. 425 alin. (2) al Codului contravențional cuprinde dispoziții 
exprese cu privire la forța probantă a procesului verbal cu privire la contravenție, fiind 
reglementat că, în calitate de probe se admit elementele de fapt constatate prin intermediul 
procesului verbal cu privire la contravenție. 
La fel, instanța reține că legiuitorul, în art. 442 alin. (1) din Codul contravențional, a 
definit procesul verbal cu privire la contravenție, ca fiind un act prin care se individualizează 
fapta ilicită şi se identifică făptuitorul, iar subsecvent, a fost legiferat și faptul că, procesul verbal 
cu privire la contravenție se încheie de agentul constatator pe baza constatărilor personale şi a 
probelor acumulate, în prezența făptuitorului sau în absența lui.
Interpretând art. 425 alin. (2) în coroborare cu art. 442 alin. (1) ale Codului 
contravențional, rezultă că procesul verbal cu privire la contravenţie cu nr. şi seria MAI06 
389359 (3991318553922041), încheiat la 27.10.2025, face dovada cu privire la încadrarea în 
drept și situația faptică stabilită de agentul constatator, urmând a fi examinat şi în raport cu actele 
existente la dosar, acumulate de agentul constatator în cazul pendinte.
Pe lângă aceasta, instanța apreciază că, în măsura în care procesul verbal cu privire la 
contravenţie cu nr. şi seria MAI06 389359 (3991318553922041), încheiat la 27.10.2025 nu este 
afectat de vicii de legalitate, valoarea sa probatorie nu trebuie exclusă, iar mai mult ca atât, la 
examinarea cauzei, făptuitorul nu a invocat şi instanța nu a stabilit că datele inserate de agentul 
constatator în actul atacat ar fi fost obținute prin ilegalitățile enumerate expres în art. 425 alin. (6) 
al Codului contravențional. 
În această ordine de idei, instanța remarcă că făptuitorul Sandu Artur este învinuit precum 
că a comis contravenției  prevăzute de art. 336 alin. (2) din Codul contravenţional, iar respectiv, 
cu privire la starea de fapt fixată de agentul constatator în procesul verbal de contravenție și în 
corespundere cu art. 425 alin. (2), (3), (4), (5) al Codului contravențional, instanța de judecată 
reține că aceasta a fost confirmată prin probe pertinente, concludente și utile cazului 
contravențional: - procesul verbal cu privire la contravenţie cu nr. şi seria MAI06 389359 
(3991318553922041), încheiat la 27.10.2025, care cuprinde poziţia personală a agentului 
constatator, din care reiese constatarea contravenţiilor comise şi descrierea acestora; -informațiile  
de la angajații de poliție din 17.10.2025; -  rapoartul din 17.10.2025; - procesul verbal de 
audiere a contravenientului din 27.10.2025, prin care a fost audiat făptuitorul Sandu Artur, care 
a comunicat că recunoaște fapta comisă la 27.10.2025.
Instanța subliniază astfel că, faptele contravenționale săvârșite de către făptuitor au fost 
constatate personal de către agentul constatator și au fost inserate în procesul verbal cu privire la 
contravenţie cu nr. şi seria MAI06 389359 (3991318553922041), încheiat la 27.10.2025. 
Din analiza actului menționat, care în situația relatată supra și în condițiile art. 425 alin. 
(2) – (5) din Codul contravențional constituie o probă pertinentă și concludentă cazului, instanța 
a stabilit cu certitudine că, Sandu Artur la data de 17 octombrie 2025, ora 16 și 50 min., aflându-
se în stare de ebrietate, în  s.Sîrcova, r-nul Rezina, intenționat cu rea voință nu s-a suspus 
dispoziției sau cererii legitime a angajatului cu statul special al MAI aflat în exercițiul funcții de 
a înceta  acțiunile sale huliganice și  s-a exprimat cu cuvinte injurioase în adresa angajatului cu 
statul special al MAI,   însoțite ade aplicarea violenței  de violența vizică și amenințare față de cu 
Aplicarea violenței fizice. 
Or, potrivit art. 19 şi 21 al Legii nr. 320 din 27 decembrie 2012, cu privire la activitatea 
Poliţiei şi statutul poliţistului, poliţiştii au atribuţii exhaustive în domeniul menţinerii, asigurării 
şi restabilirii ordinii, şi securității publice, inclusiv de a reacţiona prompt la orice solicitare în 
acest sens, iar acţiunile comise de terţi în scopul perturbării acestor activităţi, a priori necesită a 
fi sancţionate, în vederea asigurării realizării cu succes a scopurilor generale ale poliţiei, care are 
misiunea de a apăra drepturile şi libertăţile fundamentale ale persoanei prin activităţi de 
menţinere, asigurare şi restabilire a ordinii şi securităţii publice, de prevenire, investigare şi de 
descoperire a infracţiunilor şi contravenţiilor.
Mai mult, reieşind din prevederile art. 25 alin. (5) pct. 1), 3) sau 4) al aceleiaşi legi, în 
realizarea atribuţiilor de serviciu, poliţistul are împuterniciri de a solicita persoanelor, respectarea 
ordinii publice şi încetarea acţiunilor ilegale, iar, în caz de necesitate, pentru asigurarea 
respectării cerinţelor legale să intervină prin aplicarea forţei fizice, mijloacelor speciale sau a 
armei de foc din dotare, în condiţiile stabilite de lege, să stabilească identitatea persoanelor care 
încalcă dispoziţiile legale ori dacă sânt indicii că acestea pregătesc sau au săvârșit o faptă ilicită 
sau prejudiciabilă, precum și a persoanelor care solicită intrarea într-un perimetru restricţionat, 
precum şi să conducă la sediul unităţii de Poliţie persoanele care, prin acţiunile lor, periclitează 
viaţa sau sănătatea persoanelor, ordinea şi securitatea publică sau alte valori sociale ocrotite de 
lege, precum şi persoanele suspectate de săvârşirea unor fapte ilicite sau prejudiciabile, a căror 
identitate nu a fost stabilită în condiţiile legii.
În conformitate cu jurisprudenţa relevantă a Curţii Europene a Drepturilor Omului, 
instanţele de judecată sunt obligate să demonstreze vinovăţia inculpatului prin adoptarea unor 
soluţii motivate. Lipsa motivelor reprezintă o încălcare a dreptului la un proces echitabil: …în 
cazul în care instanţele judecătoreşti naţionale se abţin de a da un răspuns special şi explicit la 
cele mai importante întrebări, fără a-i oferi părţii care le-a formulat posibilitatea de a şti dacă o 
anumită susţinere a fost neglijată sau respinsă, acest fapt va fi considerat o încălcare a dreptului 
la un proces echitabil. (Ruiz Torija împotriva Spaniei, 9 decembrie 1994, § 29; Papon împotriva 
Franţei (nr. 2), dec., 15 noiembrie 2001; Boldea împotriva României, 15 februarie 2007, § 30).
În acest context, prin probele anexate la dosar și apreciate de instanță, agentul constatator 
a făcut dovadă stării de fapt doar pe faptul nesubordonarea cu rea-voinţă dispoziţiei sau cererii 
legitime (...)a angajatului cu statut special al Ministerului Afacerilor Interne, a altei persoane, 
aflate în exerciţiul funcţiunii  (....) de asigurare a securităţii statului, de menţinere, asigurare şi 
restabilire a ordinii publice, iar instanța reține că încheierea procesului verbal este una temeinică 
cu referire la acest aspect. 
Mai mult, instanța de judecată conchide că, fapta contravențională imputată făptuitorului 
a fost stabilită în acest caz, prin probe acumulate, care indică unanim în privinţa aceleiaşi 
versiuni de acuzare, iar în acest sens, instanţa deduce că au existat într-adevăr acţiunile 
incriminate, care au confirmat caracterul agresiv al făptuitorului în prezenţa poliţiei, după cum se 
relevă din declaraţiile contravenientului, care atestă multiple adresări cu cuvinte necenzurate 
exclusiv în adresa angajatului de poliţiei, însoţite de violenţă fizică sau de manifestare în orice 
mod a ameninţării cu aplicarea violenţei, inclusiv verbale, cît și nu s-a subordonat cerințelor 
legale ale colaboratorilor de poliție, care în ambianţa obligaţiilor legale expuse anterior, doar au 
solicitat de la făptuitor să nu îi încurce la documentare unui caz despre care au fost sesizați.
În concordanţă cu cele expuse, în speță, făptuitorul nici nu a obiectat şi nici nu a motivat 
în într-un anumit mod netemeinicia procesului verbal cu privire la contravenție sau a faptei 
constatate de nesubordonare și amenințarea cu aplicarea violenței,  nu a adus nici o dovadă 
veridică în sprijinul unei eventuale nevinovății a sale, iar prin urmare, fapta reținută este probată 
atât prin probe certe şi documentate legal, cât şi cu ajutorul prezumției de legalitate a procesului 
verbal cu privire la contravenţie cu seria şi nr. MAI06 389359 (3991318553922041), încheiat la 
27.10.2025, actul fiind emis cu respectarea tuturor condițiilor de fond și de formă prevăzute de 
lege, dar și cu prezumția de veridicitate, adică reflectă în mod real ceea ce a stabilit autoritatea 
emitentă, prezumții consacrate expres în art. 425 alin. (2) și 442 alin. (1) din Codul 
contravențional, care în opinia instanței, sunt legale, în sensul pe care inclusiv instanța europeană 
îl dă acestei noțiuni (Salabiaku împotriva Franței, hotărârea din 7 octombrie 1988, par. 28; 
Telfner împotriva Austriei, hotărârea din 20 martie 2001, par. 16).
Or, conjunctura relatată a fost admisă astfel şi de către Curtea Europeană a Drepturilor 
Omului și în Decizia Haiducu şi alţii contra României din 13 martie 2012, în care a fost statuat 
că, prevederile  art. 6 par. 2 din Convenție nu se opun aplicării unui mecanism care ar instaura o 
prezumție relativă de conformitate a procesului verbal cu realitatea, prezumție fără de care ar fi 
practic imposibil să sancționezi încălcările legislației, intrând în competenta poliției. 
Instanţa mai precizează că în mod evident, nu există dubii în privința celor constatate de 
către agentul constatator, atâta timp cât, prin autoritatea ce i s-a conferit, are obligația să-și dea 
interesul pentru respectarea întocmai a prevederilor legale, fără a leza în nici un fel drepturile 
făptuitorului Sandu Artur, care cert a nu s-a subordonat cu rea voință de la dispozița 
colaboratorilor de poliție,  ulterior a amenințat cu aplicarea violenței  angajatul de poliţie în 
timpul exercitării atribuţiilor sale  de serviciu, prevăzute inclusiv prin legea enunţată anterior şi 
mai mult lezându-le acestora demnitatea umană şi reputaţia profesională.
În aceste condiţii, instanţa statuează în afara oricăror dubii, că întradevăr faptele 
incriminată a avut loc, fiind comisă cu bună-ştiinţă şi respectiv cu vinovăţie de către Sandu 
Artur, iar astfel, probele apreciate fiecare în parte și pe toate în ansamblul lor, coroborează între 
ele, se completeze unele pe altele, nu trezesc nici o îndoială și dovedesc cert comiterea 
contravenției imputate, care se încadrează în limitele componenţei prevăzute de art. 336 alin.(2) a 
Codului contravenţional. 
10.În continuare, instanţa reţine că dosarul contravențional în privința lui Sandu Artur pe 
semnele contravenției prevăzute de art. 336 alin. (2) din Codul contravențional a fost expediat în 
instanța de judecată pentru examinare în fond.
În acest caz, potrivit art. 7 din Codul contravențional, persoana poate fi sancţionată numai 
pentru contravenţia în a cărei privinţă este dovedită vinovăţia sa, cu respectarea normelor 
prezentului cod, iar conform prevederilor art. 41 alin. (1), (2) din acelaşi cod, sancţiunea 
contravenţională se aplică în funcţie de caracterul şi de gradul prejudiciabil al contravenţiei, de 
caracteristica persoanei şi de circumstanţele atenuante şi agravante, iar faţă de persoana a cărei 
vinovăţie este dovedită se aplică o sancţiune echitabilă, în limitele şi în conformitate cu 
dispoziţiile codului contravenţional.
Astfel, în calitate de circumstanțe atenuante  instanța de judecată instanța de judecată nu a 
reținut, iar în calitate de circumstanţe care ar agrava răspunderea făptuitorului, instanţa de 
judecată nu identifică nici un argument în acest sens.
Respectiv, sub aspectul individualizării pedepsei, instanța de judecată precizează că, va fi 
administrată în limitele impuse de art. 30 alin. (2) din Codul contravențional, coroborat cu cele 
expuse în limitele stabilite de art. 336 alin. (2) din Codul contravențional, or în conformitate cu 
art. 22 din Constituția Rep. Moldova, nu se va aplica nici o pedeapsă mai aspră decât cea care era 
aplicabilă în momentul comiterii actului delictuos, iar la momentul comiterii, contravenţia 
incriminată conform art. 336 alin. (2) prevedea o sancţiune cu amendă de la 40 la 60 de unităţi 
convenţionale, cu muncă neremunerată în folosul comunităţii de la 40 la 70 de ore sau cu arest 
contravenţional de la 3 la 5 zile.
Instanța de judecată mai evidențiază că orice sancțiune juridică, inclusiv cea 
contravențională, nu reprezintă un scop în sine, ci un mijloc de reglare a raporturilor sociale, de 
formare a unui spirit de responsabilitate, iar pentru aceasta nu este nevoie ca în toate cazurile sa 
se aplice sancțiunea maximă, or sancțiunile juridice constituie nu mijloace de răzbunare a 
societății, ci de prevenire a săvârșirii faptelor ilicite și de educare a persoanelor vinovate. 
La fel, conform art. 37 alin. (3) din Codul contravenţional, munca neremunerată în 
folosul comunităţii poate fi aplicată doar persoanelor care acceptă să execute o asemenea 
sancţiune, cu excepția contravenției prevăzute la art. 781 și 3181, pentru care acordul persoanei nu 
este necesar.
În aceste context, instanţa va ţine cont de atitudinea făptuitorului,  de împrejurările 
săvârșirii faptei astfel cum a fost reţinută de către instanţă, de comportamentul făptuitorului la 
momentul constatării faptei, de necesitatea prevenirii în viitor a unor fapte similare, precum şi 
faptul că nu se atestă la materialele cauzei informaţii privind alte antecedente penale sau 
contravenţionale în privinţa sa.
În baza celor enunțate supra, având în vedere circumstanțele cauzei şi faptul recunoaşterii 
vinovăţiei de către făptuitor, prin prisma art. 42 alin. (2) din Codul contravenţional, instanța de 
judecată constată vinovăția lui Sandu Artur, în comiterea contravenției prevăzute de art. 336 alin. 
(2) din acelaşi cod și îi aplică făptuitorului o sancțiune sub formă de amendă în cuantum de 40 
unităţi convenţionale, după cum statuează imperativ sancţiunea normei speciale şi care reprezintă 
echivalentul sumei de 2000 lei.
Or, instanţa notează că, în conformitate cu art. 32 alin. (1), (2) şi (3) din Codul 
contravenţional, sancţiunea contravenţională este o măsură de constrângere statală şi un mijloc 
de corectare şi reeducare ce se aplică, în numele legii, persoanei care a săvârşit o contravenţie, 
iar punctele de penalizare fiind aplicabile şi ca sancţiune complementară.
Pe de altă parte, principiul legalității infracțiunilor și a pedepselor, cu referire la caz, este 
apreciat îndeosebi prin prisma art. 7 din Convenție, din care denotă că este absolut necesar să 
existe un temei legal pentru condamnare și pentru aplicarea pedepsei, iar sarcina Curții este 
aceea de a se asigura că, la momentul în care acuzatul a săvârșit fapta pentru care a fost trimis în 
judecată şi condamnat, exista o dispoziție legală care pedepsea fapta şi că pedeapsa aplicată nu 
depășește limitele stabilite de dispoziția respectivă [Coëme şi alţii împotriva Belgiei, par. 145; 
Del Río Prada împotriva Spaniei (MC), par. 80].
De asemenea, instanţa va informa făptuitorul că în conformitate cu prevederile art. 34 
alin. (3) din Codul contravenţional, acesta va fi în drept să achite jumătate din amenda stabilită 
dacă o plăteşte în cel mult 3 zile lucrătoare de la data aducerii la cunoştinţă a deciziei de aplicare 
a sancţiunii contravenţionale, iar în acest caz se consideră că sancţiunea amenzii este executată 
integral, cu excepţia cazului în care a fost contestată decizia de aplicare a sancţiunii 
contravenţionale şi contravenientul nu şi-a retras cererea de contestare a deciziei, emisă asupra 
cauzei contravenţionale, până la cercetarea judecătorească.
În acest mod, la cazul dedus judecării cauzei, instanţa apreciază că făptuitorul este 
susceptibil de executarea unei pedepse, având împlinită vârsta de 18 ani, dar totodată consideră 
că în privinţa lui Sandu Artur poate fi aplicabilă o sancţiune cu un grad mai redus de severitate, 
în cuantumul nominalizat, or instanţa nu manifestă intenţia agravării situaţiei făptuitorului, ci 
doar pedepsirea sa corespunzător faptelor  comise de acesta.
11.În conformitate cu prevederile art. 34, 44, 395, 400 alin. (5), 443, 452-458, 460 şi 462-
463 din Codul contravențional, instanţa de judecată,
h o t ă r ă ș t e:
Se recunoaşte vinovat Sandu Artur,  în comiterea contravenției prevăzute de art. 336 
alin. (2) din Codul contravențional și i se aplică acestuia o sancțiune cu amendă în mărime de 40 
(patruzeci) de unităţi convenţionale, care reprezintă echivalentul sumei de 2000 (două mii) lei.
Se explică lui Sandu Artur că, în conformitate cu art. 34 alin. (3) din Codul 
contravențional, este în drept să achite jumătate în amenda stabilită, dacă o plăteşte în cel mult 3 
(trei) zile lucrătoare de la data aducerii la cunoştinţă a deciziei de aplicare a sancţiunii 
contravenţionale, iar în acest caz, se consideră că sancțiunea amenzii este executată integral.
Hotărârea poate fi atacată cu recurs, în termen de 15 (cincisprezece) zile, la Curtea de 
Apel Nord, prin intermediul Judecătoriei Orhei, sediul Rezina.
Președintele ședinței, 
judecătorulsemnătura                            Eugeniu Russ
Copia corespunde originalului, 
Judecător      Eugeniu Russ