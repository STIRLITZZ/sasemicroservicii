        
                D E C I Z I E
11 decembrie 2025
Completul de judecată al Curţii de Apel Sud sediul Comrat 
în componenţa:
preşedintele completului, judecător Mironov Andrei
judecători Hudoba Valeri și Colev Grigori
judecând în conformitate cu prevederile art. 426 Cod de procedură civilă, fără 
participarea părţilor la proces, în ordine de recurs recursul declarat de către 
avocatul Mandraburcă Andrei în interesele ,,Magnum Protect” S.R.L. împotriva 
încheierii judecătoriei Cahul sediul central din 11 septembrie 2025 emisă în cauza 
la cererea introductivă a creditorului „Magnum Protect” S.R.L. privind intentarea 
procesului de insolvabilitate față de Gospodăria Țărănească „Chiosea Leonid” 
s.Cișmichioi,
audiind raportul judecătorului pe fondul cauzei şi în baza argumentelor 
invocate în cererea de recurs,
C O N S T A TĂ:
1 Argumentele participanţilor la proces:
La data de 05 septembrie 2025, în cadrul Judecătoriei Cahul sediul Central, 
a fost înregistrată cererea introductivă înaintată de creditorul „Magnum Protect” 
S.R.L. privind intentarea procesului de insolvabilitate față de debitorul Gospodăria 
Țărănească „Chiosea Leonid” s. Cișmichioi, solicitând admiterea spre examinare a 
cererii introductive, intentarea procesului de insolvabilitate față de debitor. (f.d.3-
5)
Prin încheierea judecătoriei Cahul sediul central din 11 septembrie 2025, 
s-a restituit fără examinare cererea introductivă depusă de „Magnum Protect” 

S.R.L. privind intentarea procesului de insolvabilitate față de Gospodăria 
Țărănească „Chiosea Leonid” s.Cișmichioi. 
S-a remis potențialului creditor „Magnum Protect” S.R.L. încheierea în 
cauză şi cererea cu toate documentele anexate.  
S-a explicat potențialului creditor „Magnum Protect” S.R.L.  că, restituirea 
cererii nu exclude posibilitatea adresării repetate în judecată a aceluiaşi creditor, cu 
aceiaşi cerere, împotriva aceluiași debitor, cu acelaşi obiect şi aceleaşi temeiuri 
dacă a lichidat neajunsurile indicate. (f.d.70-74)
La data de 10 octombrie 2025, avocatul Mandraburcă Andrei în interesele 
,,Magnum Protect” S.R.L. a declarat cerere de recurs împotriva încheierii 
Judecătoriei Cahul sediul central din 11 septembrie 2025, solicitând admiterea 
recursului, casarea încheierii instanței de fond cu restituirea cauzei la rejudecare la 
etapa admisibilității cererii introductive formulate, aplicarea măsurilor de asigurare 
prevăzute de art. 24 al Legii insolvabilității odată cu primirea cererii de recurs în 
examinare, și anume: aplicarea sechestrului pe conturile bancare ale debitorului; 
aplicarea interdicție de înstrăinare a bunurilor mobile și imobile aflate în 
proprietatea debitorului, precum și a celor aflate în posesia persoanelor terțe; 
suspendarea urmăririlor individuale ale creditorilor în privința debitorului și 
instituirea perioadei provizorie cu desemnarea în calitate de administrator 
provizoriu pe Dl. Ciobanu Lilian, deținător a autorizației № 86 din 14 ianuarie 
2015, eliberată de către Ministerul Justiției din R. Moldova. (f.d.76-85)
   2. Motivele și argumentele recurentului vis-a-vis de pretinsele încălcări.
În argumentarea cererii de recurs recurentul, invocând circumstanțele de fapt 
ale cauzei, a menționat că G.Ț. «Chiosea Leonid» înregistrează către SRL 
«Magnum Protect» o datorie în mărime de 16 000 t 00 MDL, care rezultă din 
livrările efectuate în baza facturii fiscale nr. AAM 0817579 din 01.04.2022, datorie 
care urma a fi achitată până la data de 01.09.2022 (conform anexei la factura 
fiscala nr. AAM 0817579 din 01.04.2022), precum și a datoriei în mărime de 333 
355,00 USD, care rezultă din contractul din Contractul de fidejusiune nr. 24M/12-
121 din 12 decembrie 2024.
La capitolul ce ține de datoria în lei MDL, invocă că livrarea se confirmă prin 
Factura fiscală AAM 0817579 din 01.04.2022 în mărime de 24 000,00 MDL. 
Această livrare a fost parțial achitată prin plățile din 26.03.2024 și 29.03.2025, iar 
datoria rămasa este în mărime de 16 000, 00 MDL. Plata parțială de fapt a întrerupt 
termenul de prescripție, astfel încât de la data de 29.03.2025 a început să curgă un 
nou termen de prescripție de 3 ani de zile. Până în prezent debitorul nu a achitat 
costul mărfurilor livrate.
Suplimentar, în baza Contractului de fidejusiune nr. 24M/12-121 din 12 
decembrie 2024, Debitorul s-a obligat să răspunde solidar cu SRL „ALLGREENS" 
pentru suma de 333 355,00 USD, care rezultă din Contractul de vânzare-cumpărare 
nr. 01-1/24SED/TR din 31.01.2024.
Or, în baza pct. 3.1 al Contractului de fidejusiune, GT „Chiosea Leonid" se 
obligă să achite datoria de 333 335 USD în termen de până la data de 28.06.2025, 
în cazul în care PROF TEKSTIL GIDA TURZIM CANLI HAYAVA TURIM 
URUNLERI MOBILYA MEDYKAL SANAY T MURATBEY MERKEZ 
MAHALLESI CATALCA YOLU ISTAMBUL, TURCIA (în continuare PROF 
TEKSTIL) nu va achita datoria până în data de 01.06.2025.
Ulterior, la data de 27.01.2025 între SRL „ALLGREEN" și SRL „MAGNUM 
PROTECT" a fost încheiat Contractul de cesiune nr. 266/25. Conform contractului 
de cesiune și a Anexei acestuia, cedentul și-a cesionat creanța în mărime de 333 
355, 00 USD către cesionar.
Prin urmare, indică că la data depunerii cererii introductive nici PROF 
TEKSTIL în calitatea sa de debitor, cât și GȚ „Chiosea Leonid" în calitatea sa de 
fidejusor nu a achitat datoria formata în baza Contractului de vânzare-cumpărare 
nr. 01-1/24 SED/TR din 31.01.2024.
La caz explică că exportul de semințe de floarea soarelui în Turcia a fost 
organizat și ghidat nemijlocit de Chiosea Leonid, care ocupă și funcția de deputat 
în Adunarea Populară Găgăuză și care dispune de relații și cunoștințe de ordin 
comercial economic în Turcia. Pe această cale este de menționat că fidejusiunea 
acordată de GȚ CHIOSEA LEONID (ca entitate juridică și partener de afacere) - 
se încadrează în aceste circumstanțe, ea fiind acordată reieșind din rolul 
conducătorului acestei gospodării în realizarea exportului de marfă peste hotare.
Susține că GȚ „Chiosea Leonid" a fost informat despre cesionarea obligațiunii 
garantate prin fidejusiune nr. 24M/12-121 din 12 decembrie 2024 și anume despre 
Contractul de cesiune nr. 266/25 din 27.01.2025, inclusiv și prin Notificarea nr. 
25M/7021 din 02 iulie 2025.
În conformitate cu art. 19 alin. «1» din Legea Insolvabilității a R. Moldova: 
«Creditorul depune cerere introductivă numai după notificarea prealabilă a 
debitorului».
Potrivit art. 10 alin. «2» al Legii insolvabilității a R. Moldova «Temeiul 
general de intentare a unui proces de insolvabilitate constă în incapacitatea de plată 
a debitorului». În conformitate cu art. 10 alin «3» al Legii insolvabilității a R. 
Moldova «Temeiul special de intentare a unui proces de insolvabilitate constă în 
supraîndatorarea debitorului în cazul în care acesta este persoană juridică 
responsabilă de creanțele creditorilor în limitele patrimoniului său».
În conformitate cu art. 18 alin. «1» din Legea Insolvabilității a R. Moldova: 
«Creditorul poate depune cerere introductivă dacă are un interes legitim în 
intentarea procesului de insolvabilitate și își poate argumenta creanțele și 
temeiurile de intentare a procesului de insolvabilitate».
Menționează că prin încheierea din 11 septembrie 2025, instanța de 
insolvabilitate a restituit cererea introductivă privind intentarea procedurii de 
insolvabilitate, fiind invocate mai multe motive. Cu poziția instanței nu sunt de 
acord, invocând următoarele.
În motivarea poziției sale instanța indică asupra faptului că „din conținutul 
cererii introductive rezultă dă creditorul Magnum Protect SRL a fost informat de 
către GȚ Chiosea Leonid s. Cișmichioi despre incapacitatea de plată la moment 
reieșind din seceta pedoloqică și atmosferică din anul 2024". Acest lucru este un 
fals, de fapt debitorul absolut categoric nu a invocat acest temei ca motiv de 
neachitare. Deopotrivă drept motiv al neachitării s-a indicat de fiecare dată faptul 
că semințele exportate agentului economic din Turcia stau la depozit și nu au fost 
comercializate. La fel, este de menționat că instanța face referire la anumite 
circumstanțe care nu sunt descrise în cerere.
Suplimentar, instanța invocă și aplică speței prevederile din Legea cu privire 
la unele măsuri de sprijin pentru fermieri în legătură cu seceta din anul 2024 nr. 
240 din 13 septembrie 2024.
Conform prevederilor art. 3 al Legii nr. 240 din 13 septembrie 2024" debitor -
fermier, astfel cum este definit în Legea nr. 71/2023 cu privire la subvenționarea în 
agricultură și mediul rural, care are încheiate cu creditorii contracte de credit, 
împrumut, leasing, precum și contracte de vânzare- cumpărare a inputurilor 
agricole, sau are datorii pentru achitarea impozitelor sau majorărilor de întârziere".
La caz, partea de datorie care este cea mai considerabilă, și anume suma de 
333 355,00 USD nu rezultă dintr-un contract de credit, împrumut sau vânzare-
cumpărare a împrumuturilor, și nu are nici o tangență cu activitatea de producere 
agricolă. La caz, Chiosea Leonid a acționat ca un comerciant, fiind acea persoană 
care a identificat un cumpărător de semințe în Turcia, a aranjat înțelegerile între 
părți, și respectiv a garantat buna executare a obligațiilor conform acelui Contract. 
Constată că în lumina prevederilor legii citate mai sus, anume în acest raport 
juridic GȚ CHIOSEA LEONID nu poate avea calitatea de debitor - care 
beneficiază de măsurile de sprijin prevăzute de Legea nr. 240 din 13 septembrie 
2024.
Consideră că instanța eronat a apreciat datoria formată drept consecință a 
activității agricole ale acestei gospodării, deși în esență această datorie este una ce 
rezultă dintr-o garanție acordată de debitor în calitatea sa de intermediar al unui 
contract internațional de vânzare-cumpărare.
Pe această cale, constată că instanța a aplicat eronat speței prevederi ale Legii 
cu privire la unele măsuri de sprijin pentru fermieri în legătură cu seceta din anul 
2024 nr. 240 din 13 septembrie 2024, și anume a invocat prevederile art. 12 1 
potrivit căruia se interzice cesionarea creanțelor de către terți creditori fără acordul 
debitorului și prevederile art. 12 potrivit căruia se suspendă executările silite până 
la 31.10.2025 în raport cu debitorii.
Suplimentar, instanța a aplicat prevederile Legii speciale fără a avea la 
dispoziție careva acte de confirmare a pierderilor și în special a gradului de 
afectare a culturilor debitorului GȚ CHIOSEA LEONID - ceea ce demonstrează 
caracterul arbitrar al încheierii contestate.
La caz, conform prevederilor art. 3 al Legii cu privire la unele măsuri de 
sprijin pentru fermieri în legătură cu seceta din anul 2024 nr. 240 din 13 
septembrie 2024; „Prezenta lege se aplică debitorului care îndeplinește cumulativ 
următoarele condiții: a obținut credite/împrumuturi, bunuri în leasing sau inputuri 
utilizate pentru activități agricole în baza unor contracte sau acorduri adiționale 
încheiate începând cu data de 1 septembrie 2022 și până la data de 1 septembrie 
2024; culturile agricole ale acestuia au fost afectate în proporție de cel puțin 40% 
de seceta pedologică și atmosferică din anul 2024 și suprafața prelucrată afectată 
constituie cel puțin 40%. Gradul de afectare a culturilor agricole se probează prin 
actul de constatare a pagubelor cauzate culturilor agricole de situațiile excepționale 
cu caracter natural, întocmit în conformitate cu anexa nr. 1 la îndrumarul metodic 
pentru evaluarea gradului de afectare a culturilor agricole urmare a situațiilor 
excepționale cu caracter natural, aprobat prin Ordinul ministrului agriculturii și 
industriei alimentare și al ministrului afacerilor interne nr. 49/150 din 25 martie 
2024. Suprafața prelucrată se probează prin raportul 4-AGR, iar în cazul 
debitorului care posedă terenuri cu destinație agricolă cu o suprafață mai mică de 
10 ha - prin certificatul emis de către primar; are în gestiune terenuri cu destinație 
agricolă cu o suprafață totală de cel mult 1800 ha; nu este în procedură de 
insolvabilitate confirmată printr-o hotărâre a instanței de insolvabilitate."
Din analiza acestor condiții cumulative, notează că debitorul, cel puțin la 
capitolul condiției stabilite la lit. c) nu ar corespunde, ori din informația lor acesta 
ar avea în gestiune o suprafața de teren mai mare de 1800 ha. Este limpede că 
instanța de fond, nu avea cum să cunoască aceste circumstanțe fără ca să dețină o 
poziție în scris din partea debitorului sau fără ca să comunice cu el, iar invocarea 
acestor circumstanțe din oficiu trezește mari semne de întrebare și pune o pată 
asupra credibilității în actul de justiție. Altminteri, instanța avea obligațiunea de a 
primi cererea spre examinare fără aplicarea măsurilor de asigurare, și fixarea unei 
ședințe pentru clarificarea acestor aspecte.
Suplimentar, ia în calcul faptul că la câteva zile după primirea de către 
creditor a cererii introductive, se constată că debitorul a depus o cerere introductivă 
în privința sa la Judecătoria Comrat, s. Central (cu încălcarea competenţei 
jurisdicționale). La fel, este de notat și faptul că încheierea de restituire a fost 
expediată creditorului abia la data de 25.09.2025, acesta făcând cunoștința cu 
încheierea contestată abia la 29.09.2025. Aceste circumstanțe la fel pun la îndoială 
imparțialitatea judecătorului pe caz, ori această gospodărie agricolă, deși se 
pretinde că ar fi protejată de Legea specială cu privire la măsurile de sprijin 
acordate fermierilor care au avut de suferit de seceta pedologică, după înaintarea 
cererii introductive de către creditor, se declară insolvabilă și depune o cerere 
introductivă în privința sa. Se creează impresia că ar fi existat o discuție non 
formală la caz.
Prin urmare, constată cu regret că prin încheierea de restituire a cererii 
introductive, la caz, creditorului i sa limitat accesul la justiție, fiind încălcat dreptul 
la un proces echitabil în sensul art. 6 a Convenției СЕDО.
La data de 22 octombrie 2025 cauza menționată a parvenit pentru 
examinare în ordine de recurs în adresa Curții de Apel Sud sediul Comrat 
(f.d.87).
Prin încheierea Colegiului judiciar al Curții de Apel Sud, sediul Comrat din 
24 octombrie 2025, s-a respins cererea reprezentantului SRL ,,Magnum Protect”, 
avocatului Mandraburcă Andrei privind aplicarea măsurilor de asigurare prevăzute 
de art.24 al Legii insolvabilității o dată cu primirea cererii de recurs. (f.d.90-91)
Ulterior, în adresa participanților la proces a fost expediată copia recursului  
declarat de către avocatul Mandraburcă Andrei în interesele,,Magnum Protect” 
S.R.L. împotriva încheierii judecătoriei Cahul sediul central din 11 septembrie 
2025, părților comunicându-li-se despre necesitatea prezentării referinței la 
recursul declarat. (f.d.93)
3.Termenul legal de declarare a recursului.
Conform art.8 alin. (2) al Legii insolvabilității, încheierile instanţei de 
insolvabilitate pot fi atacate cu recurs în termen de 15 zile de la data comunicării 
şi numai în cazurile expres prevăzute de prezenta lege. 
Colegiul remarcă că din materialele pricinii rezultă că încheierea din 11 
septembrie 2025 a fost recepționată de către recurent la data de 25 septembrie 2025 
(f.d.83), iar cererea de recurs a fost declarată de recurent la data de 10 octombrie 
2025, (f.d.76-85).
Subsecvent, Completul de judecată constată că recursul înaintat de avocatul 
Mandraburcă Andrei în interesele,,Magnum Protect” S.R.L., a fost depus în 
termen. 
4. Aprecierea instanței de recurs a argumentelor părților vis-a-vis de 
cadrul legal aplicabil:
Analizând legalitatea încheierii contestate, prin prisma argumentelor 
invocate în cererea de recurs și a materialelor din dosar, coroborat cu normele 
de drept material și procedural aplicabile la soluționarea speței date, Completul 
de judecată consideră cererea de recurs drept întemeiată și care urmează a fi 
admisă din următoarele considerente.
Conform art. 1 alin. (4) al Legii insolvabilității nr. 149 din 29 iunie 2012, 
procesul de insolvabilitate se desfășoară în conformitate cu prevederile Codului de 
procedură civilă și ale prezentei legi. 
Potrivit prevederilor art. 424 alin. (1) Cod de procedură civilă, Curţile de 
apel examinează recursurile declarate împotriva încheierilor emise de judecătorii.
Potrivit art. 426 Cod de procedură civilă, recursul împotriva încheierii se 
examinează în termen de 2 luni într-un complet din 3 judecători, pe baza copiei 
certificate sau electronice a dosarului, pe baza recursului şi a referinţei la recurs, 
fără examinarea admisibilităţii şi fără participarea părţilor.
 Conform art. 427 lit. b) Cod de procedură civilă, instanţa de recurs, după 
ce examinează recursul împotriva încheierii, este în drept să admită recursul şi să 
caseze integral sau parţial încheierea, restituind spre rejudecare problema 
soluţionată prin încheierea casată.
Potrivit prevederilor art. 428 Cod de procedură civilă, decizia instanţei de 
recurs emisă după examinarea recursului împotriva încheierii rămâne irevocabilă 
din momentul emiterii. Decizia se plasează pe pagina web a instanţei la data 
emiterii. Copia deciziei se remite părţilor în termen de 5 zile de la data emiterii.
Instanţa de recurs reţine, că concluzia primei instanţe despre restituirea cererii 
introductive depusă de „Magnum Protect” S.R.L. privind intentarea procesului de 
insolvabilitate față de Gospodăria Țărănească „Chiosea Leonid” s.Cișmichioi - este 
pripită, nefiind examinate corespunzător probele anexate la materialele cauzei, 
cărora urma să le dea o apreciere corectă şi obiectivă, corespunzătoare cerințelor 
legale.
Potrivit materialelor cauzei, Completul de judecată constată, că la data de 05 
septembrie 2025, în cadrul Judecătoriei Cahul sediul Central, a fost înregistrată 
cererea introductivă înaintată de creditorul „Magnum Protect” S.R.L. privind 
intentarea procesului de insolvabilitate față de debitorul Gospodăria Țărănească 
„Chiosea Leonid” s. Cișmichioi, solicitând admiterea spre examinare a cererii 
introductive, intentarea procesului de insolvabilitate față de debitor. (f.d.3-5)
Prin încheierea judecătoriei Cahul sediul central din 11 septembrie 2025, s-a 
restituit fără examinare cererea introductivă depusă de „Magnum Protect” S.R.L. 
privind intentarea procesului de insolvabilitate față de Gospodăria Țărănească 
„Chiosea Leonid” s.Cișmichioi. 
S-a remis potențialului creditor „Magnum Protect” S.R.L. încheierea în 
cauză şi cererea cu toate documentele anexate.  
S-a explicat potențialului creditor „Magnum Protect” S.R.L.  că, restituirea 
cererii nu exclude posibilitatea adresării repetate în judecată a aceluiaşi creditor, cu 
aceiaşi cerere, împotriva aceluiași debitor, cu acelaşi obiect şi aceleaşi temeiuri 
dacă a lichidat neajunsurile indicate. (f.d.70-74)
La data de 10 octombrie 2025, avocatul Mandraburcă Andrei în interesele 
,,Magnum Protect” S.R.L. a declarat cerere de recurs împotriva încheierii 
Judecătoriei Cahul sediul central din 11 septembrie 2025, solicitând admiterea 
recursului, casarea încheierii instanței de fond cu restituirea cauzei la rejudecare la 
etapa admisibilității cererii introductive formulate, aplicarea măsurilor de asigurare 
prevăzute de art. 24 al Legii insolvabilității odată cu primirea cererii de recurs în 
examinare, și anume: aplicarea sechestrului pe conturile bancare ale debitorului; 
aplicarea interdicție de înstrăinare a bunurilor mobile și imobile aflate în 
proprietatea debitorului, precum și a celor aflate în posesia persoanelor terțe; 
suspendarea urmăririlor individuale ale creditorilor în privința debitorului și 
instituirea perioadei provizorie cu desemnarea în calitate de administrator 
provizoriu pe Dl. Ciobanu Lilian, deținător a autorizației № 86 din 14 ianuarie 
2015, eliberată de către Ministerul Justiției din R. Moldova. (f.d.76-85)
La caz, instanța de recurs constată, că instanța de fond în motivarea restituirii 
cererii depuse de „Magnum Protect” S.R.L. privind intentarea procesului de 
insolvabilitate față de Gospodăria Țărănească „Chiosea Leonid” s.Cișmichioi, a 
reținut, că „...Din conținutul cererii introductive, rezultă că creditorul „Magnum 
Protect” S.R.L. a fost informat de către Gospodăria Țărănească „Chiosea 
Leonid” s. Cișmichioi despre incapacitatea de plată la moment reieșind din seceta 
pedologică şi atmosferică din anul 2024...”.
Astfel, lecturând materialele cauzei, instanța de recurs nu a depistat careva 
acte (înștiințări), ce ar demonstra faptul că „Magnum Protect” S.R.L. a fost 
informat de către Gospodăria Țărănească „Chiosea Leonid” s. Cișmichioi despre 
incapacitatea de plată la moment reieșind din seceta pedologică şi atmosferică din 
anul 2024. 
Totodată, Completul de judecată ține să menționeze că temei de restituire a 
cererii introductive a servit lipsa careva documente pertinente ce adeveresc 
mărimea datoriilor, cu aplicarea speței Legea nr.240 din 13.09.2024 cu privire la 
unele măsuri de sprijin pentru fermieri în legătură cu seceta din anul 2024.
Conform prevederilor art.1 a Legii menționate, prezenta lege stabileşte unele 
măsuri de sprijin cu caracter temporar destinate fermierilor, în scopul gestionării 
efectelor fenomenului de secetă pedologică şi atmosferică din anul 2024.
Articolul 2 a Legii sus numite, în sensul prezentei legi, următoarele noţiuni 
semnifică: creditor – bancă, astfel cum este definită în Legea nr.202/2017 privind 
activitatea băncilor, precum şi sucursală a unei bănci din alt stat care desfăşoară 
activitate pe teritoriul Republicii Moldova; organizaţie de creditare nebancară, 
astfel cum este definită în Legea nr.1/2018 cu privire la organizaţiile de creditare 
nebancară; asociaţie de economii şi împrumut, astfel cum este definită în Legea 
asociaţiilor de economii şi împrumut nr.139/2007; furnizor de inputuri agricole; 
Serviciul Fiscal de Stat; debitor – fermier, astfel cum este definit în Legea 
nr.71/2023 cu privire la subvenţionarea în agricultură şi mediul rural, care are 
încheiate cu creditorii contracte de credit, împrumut, leasing, precum şi contracte 
de vânzare-cumpărare a inputurilor agricole, sau are datorii pentru achitarea 
impozitelor sau majorărilor de întârziere.
Potrivit prevederilor art.3 a Legii, prezenta lege se aplică debitorului care 
îndeplineşte cumulativ următoarele condiţii: a) a obţinut credite/împrumuturi, 
bunuri în leasing sau inputuri utilizate pentru activităţi agricole în baza unor 
contracte sau acorduri adiţionale încheiate începând cu data de 1 septembrie 2022 
şi până la data de 1 septembrie 2024; b) culturile agricole ale acestuia au fost 
afectate în proporţie de cel puţin 40% de seceta pedologică şi atmosferică din anul 
2024 şi suprafaţa prelucrată afectată constituie cel puţin 40%. Gradul de afectare 
a culturilor agricole se probează prin actul de constatare a pagubelor cauzate 
culturilor agricole de situaţiile excepţionale cu caracter natural, întocmit în 
conformitate cu anexa nr.1 la Îndrumarul metodic pentru evaluarea gradului de 
afectare a culturilor agricole urmare a situaţiilor excepţionale cu caracter natural, 
aprobat prin Ordinul ministrului agriculturii şi industriei alimentare şi al 
ministrului afacerilor interne nr.49/150 din 25 martie 2024. Suprafaţa prelucrată 
se probează prin raportul 4-AGR, iar în cazul debitorului care posedă terenuri cu 
destinaţie agricolă cu o suprafaţă mai mică de 10 ha – prin certificatul emis de 
către primar; c) are în gestiune terenuri cu destinaţie agricolă cu o suprafaţă 
totală de cel mult 1800 ha; d) nu este în procedură de insolvabilitate confirmată 
printr-o hotărâre a instanţei de insolvabilitate.
Astfel, la materialele cauzei nu se regăsesc probe confirmative ce ar 
demonstra că culturile agricole ale debitorului au fost afectate în proporţie de cel 
puţin 40% de seceta pedologică şi atmosferică din anul 2024 şi suprafaţa prelucrată 
afectată constituie cel puţin 40%, precum și că are în gestiune terenuri cu destinaţie 
agricolă cu o suprafaţă totală de cel mult 1800 ha.
Subsecvent, Completul de judecată constată aplicarea eronată a Legii nr.240 
din 13.09.2024 cu privire la unele măsuri de sprijin pentru fermieri în legătură cu 
seceta din anul 2024 în speța dată, fără a avea la dispoziție acte ce ar demonstra 
pierderi, precum și gradul de afectare a culturilor debitorului.
Prin urmare, luând în considerație faptul că în speță pripit au fost aplicate 
prevederile Legii nr.240 din 13.09.2024 cu privire la unele măsuri de sprijin pentru 
fermieri în legătură cu seceta din anul 2024, Completul de judecată conchide că 
instanța de judecată eronat a menționat că lipsesc documentele care justifică 
cererea creditorului, or documentele prezentate de creditorul în ansamblu urmează 
a fi apreciate, inclusiv și actul de verificare dintre creditorul „Magnum Protect” 
S.R.L. și debitorul Gospodăria Țărănească „Chiosea Leonid” s.Cișmichioi sub 
aspectul confirmării, sau după caz, infirmării datoriei existente.  
Subsecvent, instanța de recurs conchide că ,,Magnum Protect” S.R.L. în 
cererea privind intentarea procesului de insolvabilitate față de Gospodăria 
Țărănească „Chiosea Leonid” s.Cișmichioi, a anexat documentele ce adeveresc 
obligațiile debitorului față de creditor, precum și faptul că instanța de judecată 
neîntemeiat a constatat că în speța dată se interzice cesionarea creanțelor către terții 
creditori fără acordul debitorului, conform legii sus menționate, deci, acțiunile 
instanței de fond privind restituirea cererii pe motivele invocate sunt neîntemeiate.
În urma celor supra indicate, Completul de judecată conchide că încheierea 
primei instanțe emise la data de 11 septembrie 2025 este prematură, instanța pripit 
concluzionând că cererea introductivă cu privire la intentarea procesului de 
insolvabilitate față de Gospodăria Țărănească „Chiosea Leonid” s.Cișmichioi 
urmează a fi restituită. 
Subsecvent, instanța de recurs reiterează că argumentele invocate de către 
avocatul Mandraburcă Andrei în interesele ,,Magnum Protect” S.R.L. în recursul 
declarat au relevanță și constituie temei de casare a încheierii contestate rezultate 
din constatările enunțate supra.
Astfel, din considerentele că prima instanță a emis o încheiere pripită, cu 
interpretarea eronată a normelor legale în vigoare, iar argumentele invocate în 
recursul declarat de către avocatul Mandraburcă Andrei în interesele ,,Magnum 
Protect” S.R.L. împotriva încheierii judecătoriei Cahul sediul central din 11 
septembrie 2025 s-au constatat ca fiind fondate, Completul de judecată ajunge la 
concluzia de a admite  cererea de recurs depusă și a casa încheierea instanței de 
fond cu trimiterea cauzei la rejudecare în aceeași instanță și în același complet de 
judecată. 
În baza celor expuse și în conformitate cu prevederile art.426, 427 lit.b), 428 
din Codul de procedură civilă, Completul de judecată 
D E C I D E:
Se admite recursul declarat de către avocatul Mandraburcă Andrei în 
interesele ,,Magnum Protect” S.R.L..
Se casează integral încheierea judecătoriei Cahul sediul central din 11 
septembrie 2025 emisă în cauza la cererea introductivă a creditorului „Magnum 
Protect” S.R.L. privind intentarea procesului de insolvabilitate față de Gospodăria 
Țărănească „Chiosea Leonid” s.Cișmichioi, cu restituirea spre rejudecare a 
problemei soluționate prin încheierea casată, în aceiași instanță de judecată – 
judecătoria Cahul, în același complet de judecată.
Decizia este irevocabilă din momentul emiterii și se plasează pe pagina web a 
instanţei la data emiterii. 
Preşedintele completului, 
           judecător:                              Judecător:                         Judecător:  
 
       Mironov Andrei                    Hudoba Valeri                   Colev Grigori                   
 