Dosarul nr. 2-6882/25
H O T Ă R Â R E
În numele Legii
/dispozitiv/
11 decembrie 2025                                                                                      mun. Chișinău
Judecătoria Chișinău (sediul Centru)
Instanța compusă din:
Președintele ședinței, judecătorEduard Galușceac
grefier Mihaela Bujag
a examinat în sediul instanţei de judecată, în şedinţa de judecată publică, cauza civilă la 
cererea de chemare în judecată înaintată de Țurcanu Danu împotriva Ministerului Sănătății al R. 
Moldova, intervenient accesoriu Instituția Medico-Sanitară Publică ”Centrul Republican de 
Diagnosticare Medicală” cu privire la anularea ordinului, restabilirea la locul de muncă, 
încasarea salariului pentru absență forțată de la muncă și repararea prejudiciului moral,
În conformitate cu prevederile art. 238-241, 256 Cod de procedură civilă, instanţa de 
judecată, 
h o t ă r ă ş t e:
Se admite parțial cererea de chemare în judecată înaintată de Țurcanu Danu împotriva 
Ministerului Sănătății al R. Moldova, intervenient accesoriu Instituția Medico-Sanitară Publică 
”Centrul Republican de Diagnosticare Medicală” cu privire la anularea ordinului, restabilirea la 
locul de muncă, încasarea salariului pentru absență forțată de la muncă și repararea prejudiciului 
moral, ca întemeiată.
Se anulează pct. 3 și pct.6 din Ordinul nr. 47-P§1 din 20 martie 2025 ”Cu privire la unele 
măsuri de executare imediată a Dispozitivului Hotărârii nr.2-4783/2024 din 28.02.2025”.
Se restabilește Țurcanu Danu (a.n.*****, IDNP *****) în funcția de vicedirector al 
Instituției Medico-Sanitară Publică ”Centrul Republican de Diagnosticare Medicală”.
Se obligă Ministerul Sănătății al R. Moldova să calculeze și să achite lui Țurcanu Danu 
(a.n.*****, IDNP *****), despăgubire pentru absența forțată de la muncă, pentru perioada 
cuprinsă între 20 martie 2025 și până la restabilirea efectivă a lui Țurcanu Danu în funcție.
Calcularea plăților pentru perioada absenței forțate de la muncă urmează să fie efectuate 
de către angajator conform legislației în vigoare.
Se încasează de la Ministerul Sănătății al R. Moldova (IDNO 1007601000791) în 
beneficiul lui Țurcanu Danu (a.n.*****, IDNP *****) suma de 25000 (douăzeci și cinci mii) lei 
cu titlu de prejudiciu moral.
În rest, acțiunea se respinge ca fiind neîntemeiată. 
Hotărârea în partea restabilirii în funcție, se execută imediat.
Hotărârea în partea încasării unui salariu mediu lunar, se execută imediat la expirarea 
termenului de executare benevolă de 5 zile, din data pronunțării.
Hotărârea este cu drept de atac în ordine de apel la Curtea de Apel Centru în termen de 30 
zile, prin intermediul Judecătoriei Chişinău (sediul centru). 
Preşedintele şedinţei,Eduard Galușceac
       Judecătorul