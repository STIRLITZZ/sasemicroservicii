Dosarul nr. 2-1155/2025
PIGD 2-25123568-15-2-28082025
H O T Ă R Â R E
În numele Legii
(dispozitiv)
11 decembrie 2025                                                                                 municipiul Cahul
Judecătoria Cahul, sediul Central
Instanța de judecată având în componență:
Președintele ședinței, judecător                                                            Aliona Sârbu
Grefier                                                                                                  Livia Moldovanu
Cu participarea:
Reprezentantei reclamantei, avocata Iulia Bria
Reclamantei Dulgheru Mariana
Pârâtului Chilian Nicolai
În lipsa:
Reprezentantei intervenientului accesoriu Structura Teritorială de Asistență Socială Cahul 
din cadrul Agenției Teritoriale de Asistență Socială Sud, Cavaleru Cristina, care fiind citată 
legal a depus cerere de examinare în lipsă
Examinând în sediul instanței, în ședință de judecată publică, în limba de stat, cauza 
civilă intentată la cererea de chemare în judecată depusă de reprezentanta reclamantei, 
avocata Iulia Bria, în interesele lui Dulgheru Mariana către Chilian Nicolai, intervenient 
accesoriu Structura Teritorială de Asistență Socială Cahul din cadrul Agenției Teritoriale 
de Asistență Socială Sud cu privire la determinarea domiciliului copilului minor, încasarea 
pensiei de întreținere și compensarea cheltuielilor de judecată
În conformitate cu prevederile art. 63, art. 75 din Codul familiei, art. 82-84, art. 94, 
art. 236, art. 238-241, art. 362 alin. (1) din Codul de procedură civilă, instanța de judecată,-
H O T Ă R Ă Ş T E :
Se admite cererea de chemare în judecată depusă de reprezentanta reclamantei, 
avocata Iulia Bria, în interesele lui Dulgheru Mariana către Chilian Nicolai, intervenient 
accesoriu Structura Teritorială de Asistență Socială Cahul din cadrul Agenției Teritoriale 
de Asistență Socială Sud, determinarea domiciliului copilului minor, încasarea pensiei de 
întreținere și compensarea cheltuielilor de judecată.
Se determină domiciliul copilului minor *****, IDNP *****, născută la ***** cu 
mama Dulgheru Mariana, IDNP *****.
Se încasează de la Chilian Nicolai, IDNP *****, în beneficiul lui Dulgheru Mariana, 
IDNP *****, pensie de întreținere a copilului minor *****, IDNP *****, născută la ***** 
în cuantum de 3500,00 lei /trei mii cinci sute lei, 00 bani/, lunar, începând cu data 
depunerii cererii de chemare în judecată 28 august 2025 până la atingerea majoratului de 
către copil.
În conformitate cu pct. 67 al Hotărârii Curții Constituționale nr. 39 din 14 octombrie 
2017 privind excepția de neconstituționalitate a articolelor 15 alin. (2) lit. d) și 38 alin. (4) 
lit. f) din Codul de executare al Republicii Moldova, prezenta hotărâre privind încasarea 
pensiei pentru întreținerea copiilor minori, urmează a fi executată imediat, la expirarea 
termenului de 15 zile din data pronunțării.
Se încasează de la Chilian Nicolai, IDNP *****, în beneficiul statului taxa de stat 
în mărime de 1729,96 lei /una mie șapte sute douăzeci și nouă lei, 96 bani/, conform art. 
87 alin. (1) lit. c) din Codul de procedură civilă, care reglementează că, în acțiunile pentru 
plata pensiei de întreținere, valoarea acțiunii se determină din suma totală a obligațiilor de 
plată pe un an.
Se încasează de la Chilian Nicolai, IDNP *****, în beneficiul lui Dulgheru 
Mariana, IDNP *****, cheltuielile de judecare a cauzei în sumă de 200,00 lei /două sute 
lei, 00 bani/ cu titlu de taxă de stat achitată la depunerea cererii de chemare în judecată.
Hotărârea poate fi atacată cu apel la Curtea de Apel Sud, sediul central Cahul, în 
termen de 30 zile, de la data pronunțării dispozitivului hotărârii, prin intermediul 
Judecătoriei Cahul, sediul Central.
Președintele ședinței,
Judecător                                                                                                Aliona Sârbu