Dosarul nr.1-241/2025
1-25083717-51-1-12062025
S  E  N  T  I  N  Ţ  Ă
În numele Legii
11 decembrie 2025                                                                                            mun. Ungheni
Judecătoria Ungheni
Instanţa de judecată în componenţă:
Preşedintele şedinţei, judecătorul                                   Mihail Ulinici
Grefier                                                                             Crăciun Tatiana
Cu participarea:
Acuzatorului de stat, procuror în cadrul Procuraturii Ungheni, Osoianu Nicu 
Avocatului Țurcanu Tudor, care acționează în interesele legitime a inculpatului
În prezența:
Inculpatului Cimpoieșu Serghei Stepan
Reprezentantul părții civile Rusu Ana
      A judecat în şedinţă de judecată publică, în limba de stat, în procedură simplificată conform 
art. 364¹ Cod procedură penală, pe baza probelor administrate în faza de urmărire penală, cauza 
penală privind învinuirea lui:
       Cimpoieșu Serghei Stepan, născut la ***** studii medii incomplete, căsătorit, 
cinci copii minori la întreținere, nesupus serviciului militar, neagajat în câmpul muncii, la 
evidența medicului narcolog s-au psihiatru nu se află, fără grad de invaliditate, titluri 
speciale, grade de calificare, distincţii de stat, posedă limba de stat, pe cauza penală dată a 
fost reţinut la data de 11 mai 2025, ora15-25, eliberat la data de 13 mai 2025, nu a fost 
arestat, anterior condamnat prin sentința Judecătoriei Ungheni din data de 01 februarie 2004, 
conform art. 217 alin. (1) Cod penal, fiindu-i stabilită pedeapsa sub formă de închisoare pe un 
termen de 2 (doi) ani, în baza art. 90 Cod penal, pedeapsa sub formă de închisoare a fost 
suspendată condiționat pe un termen de probațiune de 2 (doi) ani, prin sentința Judecătoriei 
Ungheni din data de 18 martie 2005, conform art. 186 alin. (2), lit. b), c) și d), art. 208 alin. 
(1) și art. 199 alin. (1) Cod penal, conform art. 84, 85 Cod penal, fiindu-i stabilită pedeapsa 
definitivă sub formă de închisoare pe un termen de 3 (trei) ani și 9 (nouă) luni, cu executarea 
pedepsei în penitenciar de tip închis, prin Decizia Curții Supreme de Justiție din data de 11 
august 2015, conform art. 2011 alin. (2), lit. b); art. 2011 alin. (1); art. 2011 alin. (1) și art. 217 
alin. (2) Cod penal, cu aplicarea art. 84 Cod penal, fiindu-i stabilită pedeapsa definitivă sub 
formă de închisoare pe un termen de 2 (doi) ani și 6 (șase) luni, cu executarea pedepsei în 
penitenciar de tip semiînchis, prin sentința Judecătoriei Ungheni din data de 17 iunie 2019, 
conform art. 217 alin. (2) Cod penal, fiindu-i stabilită pedeapsa sub formă de închisoare pe un 
termen de 6 (șase) luni, cu executarea pedepsei în penitenciar de tip semiînchis, prin sentința 
Judecătoriei Ungheni din data de 12 iunie 2023 conform art. 362 alin. (1) și 186 alin. (2), lit. 
d) Cod penal, conform art. 84 Cod penal fiindu-i stabilită pedeapsa definitivă sub formă de 
muncă neremunerată în folosul comunității pe un termen de 240 (două sute patruzeci) ore, 
prin sentința Judecătoriei Ungheni din data de 20 iulie 2023, conform art. 3201 Cod penal, art. 
3201 Cod penal, cu aplicarea art. 84 alin. (1), (4) Cod penal, fiindu-i stabilită pedeapsa 
definitivă de 7 (șapte) luni închisoare, cu executarea pedepsei în penitenciar de tip 
semiînchis, sentința menținută prin Decizia  Colegiului penal al Curții de Apel Nord din data 
de 06 mai 2025, cu antecedente penale, de naționalitate - moldovean, cetățean al Republicii 
Moldova, în săvârşirea infracţiunii prevăzute de art. 287 alin. (1) Cod penal, după semnele 
calificative „Huliganismul, adică acțiunile intenționate care încalcă ordinea publică, însoțite 
de opunerea de rezistență violentă reprezentanților autorităților, precum și acțiunile care, 
prin conținutul lor, se deosebesc printr-o obrăznicie deosebităʺ.
     Procedura de citare legal executată. 
     Prezenta cauză penală a fost pornită la data de 11 mai 2025, înregistrată pe rolul instanţei de 
judecată la data de 12 iunie 2025, examinată în fond cu pronunţarea sentinţei motivate la data de 
11 decembrie 2025.
        Acuzatorul de stat din cadrul Procuraturii Ungheni, Osoianu Nicu a solicitat 
recunoaşterea inculpatului Cimpoieșu Serghei Stepan, vinovat în comiterea infracțiunii 
prevăzute de art. 287 alin. (1) Cod penal și a stabili pedeapsa sub formă de închisoare pe un 
termen de 2 (doi) ani, Conform art. 85 Cod penal, prin cumul de sentințe, de stabilit pedeapsa 
definitivă lui Cimpoieșu Serghei Stepan sub formă de închisoare pe un termen de 2 (doi) ani și 
6 (șase) luni, cu executarea pedepsei în penitenciar de tip semiânchis. Aplicarea în privința 
inculpatului a măsurii preventive arestul, până la devenirea sentinței definitive. Acțiunea civilă 
înaintată de către părtea civilă de admis integral. Mijloacele materiale de probă de păstrat la 
materialele cauzei penale
      Avocatul Țurcanu Tudor, care acționează în numele și interesele inculpatului Cimpoieșu 
Serghei Stepan, a solicitat aplicarea în privința inculpatului a pedepsei mai blânde 
nonprivativă de libertate, iar referitor la acțiunea civilă înaintată de admis în principiu, lâsând 
că asupra cuantumului despăgubirilor să hotărască instanța de judecată civilă.
     Studiind materialele cauzei penale şi probele administrate în şedinţă, ascultând părţile la 
proces, instanţa de judecată,- 
 
 
C  O  N  S  T  A  T  Ă
 
1. Inculpatul Cimpoieșu Serghei Stepan, la data de 11 mai 2025, aproximativ la ora 15-00, în 
timp ce se afla în mun. Ungheni, str. Națională 20, care, potrivit art. 131, alin. (1) Cod penal, 
constituie loc public, acționând cu intenție directă, dându-și seama de caracterul prejudiciabil 
al acțiunilor sale, prevăzând urmările și dorind în mod mod conștient survenirea lor, fiind în 
stare de ebrietate alcoolică, din motive huliganice, încălcând ordinea publică, a aplicat 
lovituri cu pumnii asupra mijlocului de transport de model „Dacia Duster", cu numărul de 
înmatriculare MAI 6034, prin ce a deteriorat mijlocul de transport sus-menționat, iar la 
intervenția angajaților de poliție, care au acționat în vederea curmării acțiunilor lui 
Cimpoieșu Serghei Stepan, ultimul a opus rezistență.
2. În şedinţa de judecată, până la începerea cercetării judecătorești, inculpatul Cimpoieșu 
Serghei Stepan asistat de apărătorul său, a declarat că îi sunt cunoscute probele administrate 
în cadrul urmăririi penale, recunoaşte vinovăţia în comiterea infracţiunii care îi este 
incriminată conform rechizitoriului şi nu doreşte administrarea altor probe. În acest sens 
inculpatul, în conformitate cu art. 364¹ alin. (1) Cod de procedură penală, a depus o cerere 
scrisă personal, contra semnată de către apărătorul său, prin care a solicitat examinarea 
cauzei pe baza probelor administrate în faza de  urmărire penală. 
3. Avocatul Țurcanu Tudor, care acționează în interesele inculpatului, a pledat pentru admiterea 
cererii inculpatului Cimpoieșu Serghei Stepan și examinarea cauzei penale în procedura 
simplificată, prevăzută de art. 364¹ Cod de procedură penală, pe baza probelor administrate 
în faza de urmărire penală, menționând că i-au explicat inculpatului esența prevederilor art. 
364¹ Cod de procedură penală. 
4. Acuzatorul de stat, din cadrul Procuraturii Ungheni, Osoianu Nicu a considerat pasibilă de a 
fi admisă cererea înaintată de inculpatul Cimpoieșu Serghei Stepan privind examinarea 
cauzei penale în baza art. 364¹ Cod de procedură penală, menționând că este un drept al 
inculpatului, iar careva impedimente privind admiterea cererii și examinarea cauzei în 
procedura simplificată nu sunt. 
5.Instanţa de judecată, îndeplinind condiţiile prevăzute în art. 364¹ alin. (4) Cod de procedură 
penală, constatând că probele administrate la urmărirea penală stabilesc fapta inculpatului, 
actele de urmărire penală nu prezentă careva semne că ar fi lovite de nulitatea absolută, 
materialele dosarului penal nu conţin careva indicii că în faza de urmărire penală a fost 
încălcat principiul legalităţii în administrarea probelor, că au fost încălcate drepturile şi 
libertăţile fundamentale garantate de Convenţia Europeană pentru Apărarea Drepturilor 
Omului și a Libertăților Fundamentale, iar participanţii la proces nu au formulat careva cereri 
referitoare la contestarea acestor circumstanţe, prin încheiere protocolară, a acceptat cererea 
inculpatului de recunoaştere a vinovăţiei şi de judecare a cauzei penale în baza probelor 
administrate în faza de urmărire penală. 
6.Totodată, în şedinţa de judecată inculpatul Cimpoieșu Serghei Stepan fiind audiat potrivit 
regulilor de audiere a martorului conform prevederilor articolelor 108, 109 Cod de procedură 
penală și-a recunoscut integral vinovăția, a recunoscut probele din rechizitoriu, învinuirea și 
nu a solicitat administrarea de noi probe, tot odată a declarat că recunoaște integral faptele 
expuse în învinuire date citirii de procuror, susține declarațiile date în calitate de bănuit și 
învinuit, de cele comise se căiește. Acțiunea civilă o recunoaște însă consideră că prejudiciul 
de 9000 lei este prea mare, dacă va fi găsit vinovat este de acord  să execute pedeapsa sub 
formă de muncă neremunerată în folosul comunității.
7. În cadrul ședinței de judecată reprezentantul părții civile Inspectoratul de Poliție 
Ungheni, Rusu Ana, a declarat că, susține acțiunea civilă înaintată, relevă că, prejudiciul 
material solicitat este în sumă de 9000 lei, automobilul deteriorat a fost examinat de un 
specialist în domeniu care a prezentat actul respectiv, care constitue suma pentru repararea 
automobilului de către agentul economic. La momentul examinării de către expert a 
automobilului Cimpoieșu Serghei nu a participat, ultimul a recunoscut că a lovit în 
automobil. Confirmă faptul că automobilul este asigurat însă la compania nu sa-u adresat.
8.Deşi inculpatul Cimpoieșu Serghei Stepan, îşi recunoaşte integral vina, şi a solicitat 
examinarea cauzei penale în baza probelor administrate în faza de urmărire penală, vinovăţia 
acestuia în săvîrşirea infracţiunii imputate este dovedită şi de materialele prezentate şi 
cercetate în cadrul şedinţei de judecată în ordinea art. 373 Cod procedură penală, şi anume: 
      Datele de fapt constatate prin declarațiile martorului Țurcanu Cristian, care fiind 
audiat în cadrul urmăririi penale a declarat că, activează în calitate subofițer în cadrul 
serviciului patrulare a secției securitate și ordine publică a IP Ungheni. La data de 
11.05.2025, de la orele 08:00 până la orele 20:00, a intrat în serviciu în cadrul grupei 
operative a IP Ungheni. La data de 11.05.2025, aproximativ la orele 15:00, în timp ce se 
afla în incinta IP Ungheni situat pe str. Națională 20, mun. Ungheni, a observat cum din 
incinta IP Ungheni a ieșit o persoană de gen masculin, care era vizibil în stare de ebrietate 
și în fața IP Ungheni s-a așezat pe trotuar și striga cu voce tare, cu injurii și consuma 
alcool, fiind cu încă 2 persoane în stare de ebrietate. După aceasta, la scurt timp, persoana 
de gen masculin s-a ridicat de jos și s-a îndreptat spre automobilul de model Dacia 
Duster, cu numărul de înmatriculare MAI 6034, unde a aplicat mai multe lovituri cu 
pumnul în regiunea aripii stângi, din partea din față a automobilului. La scurt timp, au 
intervenit colegii săi, pe nume Valeriu Șoltoianu și Postolachi Serghei, care au luat 
persoana de gen masculin, care s-a dovedit a fi cet. Cimpoieșul Serghei, la care ultimul se 
opunea și continua să manifeste un comportament și un limbaj neadecvat. Atunci a fost 
escortat în incinta IP Ungheni pentru documentare (f. d. 17-18); 
      Datele de fapt constatate prin declarațiile martorilor Popov Mihail și Șoltoianu 
Valeriu, care fiind audiați în cadrul urmăririi penale au depus declarații analogice cu ale 
martorului Țurcanu Cristian  (f. d. 8, 19-20);
      Datele de fapt constatate prin declarațiile martorului  Postolachi Sergiu care fiind 
audiat în cadrul urmăririi penale a declarat că, la data de 11.05.2025, a intrat în serviciu în 
vederea asigurării ordini publice în or. Ungheni. La data de 11.05.2025, aproximativ la 
orele 13:00, fiind pe str. George Coșbuc din or. Ungheni, a observat pe cet. Cimpoieșu 
Serghei, care consuma băuturi alcoolice în locuri publice și anume în stația pentru 
microbuse, fiind cu cet. Lișciuc Andrei și cu Leancă Ion, toți fiind în stare de ebrietate. 
Tot atunci, el s-a apropiat de persoanele sus-menționate ș le-a făcut observație, spunându-
le să nu consume băuturi alcoolice în spațiul public, la care persoanele sus menționate au 
început a manifesta un comportament neadecvat. Tot atunci a solicitat intervenția unui 
echipaj de la IP Ungheni, pentru a veni și documenta pe cetățenii sus-menționați. În scurt 
timp, a venit un echipaj al poliției, în componența colegilor Șoltoianu Valeriu și Popov 
Mihail, care i-au escortat pe toți la IP Ungheni pentru documentare. Tot atunci, a fost 
întocmit un proces - verbal cu privire la contravenție lui Lișciuc Andrei, iar în privința 
cet. Cimpoieșu Serghei și Lenacă Ion nu au fost întocmite procese, fiindcă se aflau în 
stare de ebrietate și manifestau un comportament neadecvat. Prin urmare, au fost citați 
verbal, pentru a se prezenta a doua zi pentru a fi întocmite procesele - verbale cu privire 
la contravenție și au fost eliberați. După aceasta, aproximativ la orele 15:00, în timp ce se 
afla în incinta IP Ungheni, situat pe str. Națională 20, mun. Ungheni, a observat cum din 
incinta IP Ungheni a ieșit Cimpoieșu Serghei și, în fața IP Ungheni, s-a așezat pe trotuar 
și striga cu voce tare, cu injurii și consuma alcool, fiind cu Lișciuc Andrei și cu Leancă 
Ion, toți fiind în stare de ebrietate. După aceasta, la scurt timp, Cimpoieșul Serghei s-a 
ridicat de jos și s-a îndreptat spre automobilul de model „Dacia Duster”, cu numărul de 
înmatriculare MAI 6034, unde a aplicat mai multe lovituri cu pumnul în regiunea aripii 
stângi din partea din față a automobilului. Tot atunci, a intervenit el cu colegul Valeriu 
Șoltoianu și l-a luat pe cet. Cimpoieșu Serghei, la care ultimul se opunea și continua să 
manifeste un comportament agresiv și un limbaj neadecvat, manifestat prin adresarea de 
injurii la adresa lor. Ulterior, au intervenit și alți colegi, iar Cimpoieșu Serghei a fost 
escortat în incinta IP Ungheni pentru a fi documentat în legătură cu faptele sale (f. d. 21);
      Datele de fapt constatate prin procesul - verbal de cercetare la fața locului din data de 
11 mai 2025, cu planșa fotografică anexă, acțiune procesuală în cadrul căreia obiectul 
cercetării l-a constituit automobilul de model „Dacia Duster”, cu numărul de 
înmatriculare MAI 6034, care era situat pe str. Națională 20, mun. Ungheni, în fața IP 
Ungheni, la parcarea destinată pentru automobilele de serviciu (f. d. 9-12);
      Datele de fapt constatate procesul - verbal de examinare a obiectului din data de 29 
mai 2025, acțiune procesuală în cadrul căreia a fost supus cercetării rezultatul „Drager”, 
anexat la procesul-verbal de cercetare la fața locului din 11.05.2025, întocmit de către 
OSUP a IP Ungheni, inspector superior Victor Frîniuc. Conform rezultatului „Drager”, s-
a stabilit că cet. Cimpoieșu Sergiu, născut la 23.10.1985, la 11.05.2025, ora 13:55 min., a 
fost supus testării alcoolscopice cu Alcotestul 6820 nr. ARNH-0433, iar rezultatul final 
fiind de 1,25 mg/1 (f. d. 14);
      Datele de fapt constatate prin procesul - verbal de ridicare din data de 12 mai 2025, 
acțiune procesuală în cadrul căreia a fost ridicat de la șeful IP Ungheni, Vasile Burlacu. o 
înregistrare video din data de 11.05.2025, stocată pe un suport optic de tip CD-R (f. d. 
23);
      Datele de fapt constatate prin, procesul - verbal de examinare a obiectului din data de 
13 mai 2025, acțiune procesuală în cadrul căreia a fost supusă cercetării o înregistrare 
video, ridicată prin procesul-verbal de ridicare din 12.05.2025, de la Șeful IP Ungheni, 
Vasile Burlacu. Accesând fișierul cu denumirea „Video 1”, s-a constatat că acesta 
reprezintă o înregistrare video cu durata de 01:00:00 (o oră), din data de 11.05.2025, din 
intervalul de timp 14:00-15:00, în care este surprinsă intrarea în IP Ungheni, situat pe str. 
Națională 20, mun. Ungheni, care cuprinde și parcarea din față.( imaginea 1). La data de 
11.05.2025, la orele 14:45:33, în imagine apar trei persoane de gen masculin, una se află 
pe trotuar, altă persoană se află în apropiere de un copac din partea dreaptă, cea de 3 
persoană, care s-a dovedit a fi Cimpoieșu Serghei, coboară pe scări. (foto nr.2). În 
continuare, cet. Cimpoeșu Serghei se așează pe mijlocul trotuarului, care duce spre 
intrarea în I.P Ungheni, unde începe a consuma băuturi alcoolice dintr-o sticlă de bere, 
confecționată din plastic (imaginea nr.3), apoi se ridică și se îndreaptă spre parcarea din 
fața IP Ungheni, se apropie de automobilul de serviciu de model „Dacia Duster” MAI 
6034, unde aplică mai multe lovituri cu mâna (pumn, palmă) (imaginea nr.4,5), iar la 
scurt timp intervin angajații de poliție, care l-au escortat în sediul IP Ungheni, situat pe 
str. Națională 20, mun. Ungheni (imaginea nr.6) (f. d. 24-25).
      Datele de fapt constatate prin, procesul-verbal de ridicare din data de 29 mai 2025, 
acțiune procesuală în cadrul căreia a fost ridicată de la cet. Ana Rusu Mihail, născută la 
31.12.1982, procura din 29 mai 2025, pe o filă, copia actului de reparare a automobilului 
de model „Dacia Duster”, cu numărul de înmatriculare MAI 6034 din 22.05.2025, pe o 
filă (f. d. 81);
      Datele de fapt constatate prin, mijlocul material de probă, tichetul „Drager”, anexat la 
procesul-verbal de cercetare la fața locului din 11.05.2025, anexat și recunoscut în 
calitate de mijloc material de probă (document) prin ordonanța din 29.05.2025 (f. d. 15).
      Datele de fapt constatate prin, mijlocul material de probă, o înregistrare video din data 
de 11.05.2025, stocată pe un dispozitiv optic de stocare a datelor de tip CD-R cu 
capacitate de 700 MB, de culoare albă, ce conține informație din data de 11.05.2025, 
ridicată prin procesul-verbal din data de 12.05.2025, de la șeful IP Ungheni, Vasile 
Burlacu, anexată și recunoscută în calitate de mijloc material de probă (document) prin 
ordonanța din 13.05.2025 (f. d. 26).
   Încadrarea juridică a acțiunilor inculpatului (temeiul juridic al răspunderii penale).
9.În conformitate cu art. 101 Cod procedură penală, instanţa de judecată apreciind fiecare 
probă din punct de vedere al pertinenţei, concludenţii, utilităţii şi veridicităţii ei, din punct de 
vedere al coroborării lor, deduce cert vinovăţia inculpatului în fapta imputată.
10.Conform prevederilor art. 384 Cod de procedură penală, instanța hotărăște asupra 
învinuirii înaintate inculpatului prin adoptarea sentinței de condamnare, de achitare sau de 
încetare a procesului penal. Sentința se adoptă în numele legii. Sentința instanței de judecată 
trebuie să fie legală, întemeiată și motivată. Instanța își întemeiază sentința numai pe probele 
care au fost cercetate în ședința de judecată.
11. În acest sens, la adoptarea sentinţei, potrivit prevederilor art. 385 alin. (1), pct. 1-4) Cod de 
procedură penală, instanţa de judecată trebuie să soluţioneze următoarele chestiuni în 
următoarea consecutivitate: 1) dacă a avut loc fapta de săvîrşirea căreia este învinuit 
inculpatul; 2) dacă această faptă a fost săvîrşită de inculpat; 3) dacă fapta întruneşte 
elementele infracţiunii şi de care anume lege penală este prevăzută ea; 4) dacă inculpatul este 
vinovat de săvîrşirea acestei infracţiuni.
12.În conformitate cu art. 51 alin. (1) Cod penal, temeiul real al răspunderii penale îl 
constituie fapta prejudiciabilă săvîrşită, iar componenţa infracţiunii, stipulată în legea penală, 
reprezintă temeiul juridic al răspunderii penale. În sensul precizării componenţei de 
infracţiune, legiuitorul a statuat la art. 52 Cod penal se consideră componenţă a infracţiunii 
totalitatea semnelor obiective şi subiective, stabilite de legea penală, ce califică o faptă 
prejudiciabilă drept infracţiune concretă. Componenţa infracţiunii reprezintă baza juridică 
pentru calificarea infracţiunii potrivit unui articol concret din prezentul cod. 
13.Conform art. 113 Cod penal, se consideră calificare a infracțiunii determinarea și 
constatarea juridică a corespunderii exacte între semnele faptei prejudiciabile săvârșite și 
semnele componenței infracțiunii, prevăzute de norma penală. 
14. Prin prisma tuturor probelor prezentate de acuzatorul de stat, examinate în şedinţa de 
judecată, instanţa menţionează faptul că starea de fapt probată în faza de urmărire penală prin 
incriminarea inculpatului a faptelor imputate s-au confirmat în totalitate.
15. Toate probele prezentate de acuzatorul de stat au fost analizate şi examinate minuţios de către 
instanţa de judecată, cu respectarea principiului apărării şi contradictorialităţii.
16.Reieşind din circumstanţele stabilite mai sus, instanţa a ajuns la concluzia că vinovăţia 
inculpatului şi-a găsit deplina confirmare şi acţiunile lui Cimpoieșu Serghei Stepan, 
urmează să fie încadrate juridic în baza art. 287 alin. (1) Cod penal, după semnele 
calificative: „Huliganismul, adică acțiunile intenționate care încalcă ordinea publică, 
însoțite de opunerea de rezistență violentă reprezentanților autorităților, precum și acțiunile 
care, prin conținutul lor, se deosebesc printr-o obrăznicie deosebită”. 
17.Instanța de judecată menționează că, în HP CSJ nr. 4 din 19.06.2006 privind practica 
judiciară în cauzele penale despre huliganism (Buletinul Curții Supreme de Justiție a 
Republicii Moldova, 2007, nr. 1, pag. 11) plenul CSJ în sensul unificării practicii judiciare a 
explicat că: 
18. Prin ordine publică se înțelege o totalitate de relații sociale ce asigură o ambianță liniștită de 
conviețuire în societate, de inviolabilitate a persoanei și a integrității patrimoniului, precum și 
activitatea normală a instituțiilor de stat și publice. 
19. Prin încălcare a ordinii publice ce exprimă o vădită lipsă de respect se consideră săvârșirea 
unor acțiuni intenționate ce atentează la regulile sociale și morale de conviețuire, care sunt 
încălcate intr-un mod demonstrativ de către violatorul ordinii publice prin necuviință, 
neobrăzare, comportare batjocoritoare cu cetățenii, prin înjosire a onoarei și demnității 
persoanei, încălcare îndelungată și insistentă a ordinii publice, zădărnicire a activităților de 
masă, suspendare temporară a activității normale a întreprinderilor, instituțiilor, 
organizațiilor, transportului obștesc etc. 
20. Prin huliganism însoțit de aplicarea violenței asupra persoanelor sau de amenințarea cu 
aplicarea unei asemenea violențe se înțelege atât violența psihică, cât și cea fizică, ce se poate 
manifesta prin cauzarea unor prejudicii sănătății, care pot surveni în urma săvârșirii unor 
acțiuni cu caracter violent, produse prin aplicarea de lovituri, prin imobilizarea, îmbrâncirea, 
punerea unei piedici victimei, urmate de vătămarea integrității corporale sau de leziuni 
corporale, sau fără cauzarea prejudiciului sănătății. 
21.Instanța de judecată ține să menționeze că societatea, pe măsura dezvoltării sale, își creează 
anumite reguli elementare, menite să reglementeze interacțiunea dintre membrii săi precum și 
conduita acestora în cadrul societății, adică în public. 
22. Regulile respective pot fi preluate de dreptul pozitiv, dar pot și să persiste fără o careva 
legiferare. Importanța primară a acestor reguli este determinată de faptul că acestea fac 
diferența dintre un conglomerat de ființe iraționale, care se conduc de o singură regulă - 
domină cel mai puternic și o societate modernă de oameni raționali, care se conduc de 
anumite reguli și principii morale ca de exemplu: bună conduită, respect reciproc, ajutor 
reciproc, securitate, liniște, libertate, egalitate etc.
23. Toate aceste reguli, luate împreună, vin să creeze un mediu social propice dezvoltării ființei 
umane în spiritul libertății, securității, egalității, demnității umane, educației șt respectului 
reciproc. Așa cum a fost menționat anterior normele specificate sunt numite convențional ca 
ordine publică. 
24.Instanța de judecată menționează că art. 287 alin. (1) Cod penal, incriminează printre altele, 
acțiunile intenționate care încalcă ordinea publică, însoțite de aplicarea violenței asupra 
persoanelor.
25. În HP CSJ nr 6 din 15 mai 2017 este specificat expres că, în sensul art. 287 Cod penal, prin 
„violență” se înțelege violența soldată cu vătămarea ușoară a integrității corporale sau a 
sănătății, fie cu vătămare neînsemnată, care nu presupun nici dereglarea de scurtă durată a 
sănătății, nici pierderea neînsemnată și stabilă a capacității de muncă.
26. În condițiile specificate, contrapunând acțiunile realizate de inculpatul Cimpoieșu Serghei 
Stepan, și anume fiind în stare de ebrietate în loc public, exprimându-se cu cuvinte 
necenzurate, lovind cu pumnii în mijlocul de transport de serviciu a Inspectoratului de Poliție 
Ungheni și deteriorându-l, opunând rezistență violentă angajaților de poliție, la componența 
de infracțiune stabilită de art. 287 alin. (1) Cod penal, instanța de judecată apreciază că în 
faptele acestuia sunt întrunite toate elementele și semnele obligatorii ale infracțiunii stabilite 
de norma enunțată și anume încălcarea ordinii publice, însoțite de aplicarea violenței asupra 
persoanei.
27. Astfel, instanța de judecată menționează că latura obiectivă a infracțiunii comise de 
inculpatul Cimpoieșu Serghei Stepan, este exprimată prin acțiunea principală de perturbare 
a ordinii publice, exprimata prin consumul de băuturi alcoolice în loc public, aflarea în stare 
de ebrietate în loc public, exprimarea cu cuvinte necenzurate,  lovirea cu pumnii în mijlocul 
de transport de serviciu a Inspectoratului de Poliție Ungheni și deteriorându-l, opunerea de 
rezistență violentă angajaților de poliție. Se reține, că aceste acțiuni au fost în măsură să 
perturbeze ordinea publică, ori ele au fost observate și au determinat schimbarea conduitei 
altor persoane care erau la acel moment la locul respectiv.
28. Este evident că, la caz, conduita inculpatului a perturbat regulile obișnuite de conduită în loc 
public, precum și liniștea celor care se aflau în preajmă în acel moment. 
29. Se reține că, probele anexate la dosar demonstrează că inculpatul Cimpoieșu Serghei 
Stepan,  cu intenție directă, dându-și seama de caracterul ilegal al acțiunilor sale și dorind în 
mod conștient realizarea acestor acțiuni. 
30. Luând în calcul circumstanțele enunțate, instanța de judecată consideră că inculpatul 
Cimpoieșu Serghei Stepan, urmează a fi recunoscut vinovat de comiterea infracțiunii 
prevăzute de art. 287 alin. (1) Cod penal pentru fapta comisă la data de 11 mai 2025, în jurul 
orei 15:00, în loc public, strada Națională nr. 20 din mun. Ungheni.
Stabilirea categoriei și termenului de pedeapsă.
31.Așadar, potrivit art. 7 alin. (1) Cod penal, la aplicarea legii penale se ţine cont de 
caracterul şi gradul prejudiciabil al infracţiunii săvîrşite, de persoana celui vinovat şi de 
circumstanţele cauzei care atenuează ori agravează răspunderea penală.
32. În conformitate cu prevederile art. 75 alin.( 1) Cod penal, la stabilirea categoriei şi 
termenului pedepsei, instanţa de judecată ţine cont de gravitatea infracţiunii săvîrşite, de 
motivul acesteia, de persoana celui vinovat, de circumstanţele cauzei care atenuează ori 
agravează răspunderea, de influenţa pedepsei aplicate asupra corectării şi reeducării 
vinovatului, precum şi de condiţiile de viaţă ale familiei acestuia.
33. Conform art. 76 Cod penal, drept circumstanţe care ar atenua răspunderea penală a 
inculpatului Cimpoieșu Serghei Stepan, instanţa de judecată a reţinut recunoașterea 
vinovăției.
34.În ceea ce privește opinia că, circumstanța atenuantă, recunoașterea vinovăției, nu poate fi 
reținută, deoarece cauza s-a judecat în baza probelor administrate în faza de urmărire penală, 
instanța relevă că, potrivit art. 364 1 Cod de procedură penală, inculpatul recunoaște fapta 
indicată în rechizitoriu, iar fapta reprezintă latura obiectivă a componenței de infracțiune, 
însă, potrivit art. 76 alin. (1) lit. f) Cod penal, reprezintă circumstanţă atenuantă - 
recunoașterea vinovăției, iar vinovăția reprezintă latura subiectivă a componenței de 
infracțiune.
35.Mai mult decât atât, nici legea penală și nici legea procesual penală nu prevede expressis 
verbis că, în cazul judecării cauzei în ordinea prevăzută de art. 3641 Cod de procedură penală, 
nu poate fi reținută circumstanța atenuantă prevăzută de art. 76 alin. (1) lit. f) Cod penal - 
recunoașterea vinovăției. Respectiv, un atare raționament, neântemeiat pe prevederi legale 
relevante, reprezintă, în lumina art. 3 alin. (2) Cod penal, o interpretare extensivă 
defavorabilă a legii penale, care este interzisă.
36.În final, pe această linie de idei, instanța notează că o poziție similară a fost expusă în pct. 35 
alin. (2) din Hotărârea Plenului Curții Supreme de Justiție „Cu privire la aplicarea 
prevederilor art. 364 1 Cod de procedură penală de către instanţele judecătoreşti” nr. 13 din 
16.12.2013, însă, în urma unui reviriment jurisprudențial, prin Hotărârea Plenului Curții 
Supreme de Justiție „Pentru modificarea şi completarea Hotărârii Plenului Curţii Supreme de 
Justiţie nr.13 din 16 decembrie 2013 „Cu privire la aplicarea prevederilor art. 364 1 Cod de 
procedură penală, de către instanţele judecătoreşti”, nr. 19 din 26.03.2018, acest raționament 
a fost exclus.
37.Conform art. 77 Cod penal, drept circumstanţe care ar agrava răspunderea penală a 
inculpatului Cimpoieșu Serghei Stepan, instanţa de judecată a reţinut, săvârșirea infracțiunii 
de către o persoană care anterior a fost condamnată pentru alte fapte care au relevanță pentru 
cauză.
38. La stabilirea categoriei pedepsei aleasă inculpatului instanţa va ţine cont de scopul pedepsei 
penale care constituie singura sancţiune represivă, destinată să pună capăt activităţii 
infracţionale, pedeapsa fiind principalul mijloc de apărare a valorilor esenţiale ale societăţii 
realizată prin prevenirea săvârşirii unor noi infracţiuni. Instanţa explică că, scopul pedepsei 
penale constă în prevenirea sau preîntâmpinarea săvârşirii unor noi infracţiuni şi care se 
realizează atât prin prevenirea săvârşirii unor noi infracţiuni de către cel ce a primit o 
pedeapsă, cât şi prevenirea săvârşirii de noi infracţiuni de către alte persoane care ar 
intenţiona, eventual, să urmeze exemplul periculos al infractorului.
39. Astfel, în ceea ce priveşte aplicarea pedepsei faţă de inculpatul, instanţa de judecată, luînd în 
vedere personalitatea inculpatului, se va ghida de criteriile ce asigură aplicarea faţă de 
inculpat a unei pedepse echitabile, legale şi individualizate. 
40.Totodată instanţa remarcă că, conform art. 61 alin. (1), (2) Cod penal, pedeapsa penală 
este o măsură de constrîngere statală şi un mijloc de corectare şi reeducare a condamnatului 
ce se aplică de instanţele de judecată, în numele legii, persoanelor ce au săvârşit infracţiuni, 
cauzînd anumite lipsuri şi restricţii drepturilor lor. Pedeapsa are drept scop restabilirea 
echităţii sociale, corectarea condamnatului, precum şi prevenirea săvârşirii de noi infracţiuni 
atât din partea condamnatului, cât şi a altor persoane. 
41. Practica judiciară demonstrează că o pedeapsă prea aspră generează apariţia unor sentimente 
de nedreptate, jignire, înrăire şi de neîncredere în lege, fapt ce poate duce la consecinţe 
contrare scopului urmărit.
42.Totodată, instanța de judecată ține să menționeze că, conform prevederilor art. 8 Cod penal, 
caracterul infracţional al faptei şi pedeapsa pentru aceasta se stabilesc de legea penală în 
vigoare la momentul săvârşirii faptei.
43.Conform alin. (1) art. 364¹ Cod procedură penală, până la începerea cercetării 
judecătoreşti, inculpatul poate declara, personal prin înscris autentic, că recunoaşte săvîrşirea 
faptelor indicate în rechizitoriu şi solicită ca judecata să se facă pe baza probelor administrate 
în faza de urmărire penală, potrivit alin. (7) art. 364¹ Cod procedură penală, în caz de 
soluţionare a cauzei prin aplicarea prevederilor alin. (1), dispoziţiile art.382–398 se aplică în 
mod corespunzător (…)".
44.Conform prevederilor alin. (1) art. 80¹ Cod penal, conform căruia, în cazul în care 
inculpatul a recunoscut săvîrşirea faptelor indicate în rechizitoriu şi a solicitat ca judecata să 
se facă pe baza probelor administrate în faza de urmărire penală, acesta beneficiază de 
reducerea cu o pătrime a limitelor de pedeapsă prevăzute în Partea special a prezentului cod 
în cazul pedepsei cu amendă, cu muncă neremunerată în folosul comunităţii sau cu 
închisoare. 
45. De asemenea instanța a ținut cont că, în conformitate cu prevederile art. 75 alin. (2) Cod 
penal, o pedeapsă mai aspră, din numărul celor alternative prevăzute pentru săvîrşirea 
infracţiunii, se stabileşte numai în cazul în care o pedeapsă mai blândă, din numărul celor 
menţionate, nu va asigura atingerea scopului pedepsei. 
46.Instanța relevă că, pedeapsa este echitabilă când ea impune infractorului lipsuri și restricții 
ale drepturilor lui proporțional cu gravitatea infracțiunii săvârșite și este suficient pentru 
restabilirea echității sociale, adică a drepturilor și intereselor victimei, statului, întregii 
societăți, perturbate prin infracțiune.
47. Pedeapsa este echitabilă și atunci când este capabilă de a contribui la realizarea altor scopuri 
ale pedepsei penale, cum ar fi corectarea condamnatului și prevenirea comiterii de noi 
infracțiuni atât de către condamnat, cât și de alte persoane. De asemenea, o pedeapsă prea 
aspră generează apariția unor sentimente de nedreptate, jignire, înrăire și de neîncredere, fapt 
ce poate duce la consecințe contrare contra scopului urmărit.
48. În condițiile expuse, instanța de judecată a admis cererea de judecare a cauzei penale în baza 
probelor acumulate de urmărirea penală şi cu precăderea explicației inculpatului Cimpoieșu 
Serghei Stepan, care şi-a recunoscut integral vina, a recunoscut probele administrate la faza 
de urmărire penală şi nu a dorit administrarea de probe noi, admite baza faptică a infracțiunii 
şi încadrează acțiunile lui Cimpoieșu Serghei Stepan, în baza art. 287  alin. (1) Cod penal, 
care era în vigoare la momentul săvârșirii infracțiunii, și care se pedepseşte cu amendă în 
mărime de la 550 la 1050 unităţi convenţionale sau cu muncă neremunerată în folosul 
comunităţii de la 180 la 240 de ore, sau cu închisoare de până la 3 ani.
49. Privind gravitatea infracțiunii săvârșite de inculpatul Cimpoieșu Serghei Stepan, instanța de 
judecată, conform art. 16 alin. (3) Cod penal, atestă că infracțiunea săvârșită, în funcție de 
caracterul şi gradul prejudiciabil, se clasifică ca infracțiune mai puțin gravă.
50. De asemenea instanța a ținut cont că, în conformitate cu prevederile art. 75 alin. (2) Cod 
penal, o pedeapsă mai aspră, din numărul celor alternative prevăzute pentru săvârşirea 
infracţiunii, se stabileşte numai în cazul în care o pedeapsă mai blândă, din numărul celor 
menţionate, nu va asigura atingerea scopului pedepsei. 
51. În concluzie, audiind participanţii la proces, cercetând probele prezentate din punct de vedere 
al pertinenţei, concludenţii, utilităţii şi veridicităţii lor, iar în ansamblu din punct de vedere al 
coroborării lor, reieşind din limitele învinuirii înaintate, instanţa de judecată consideră că în 
şedinţă de judecată s-a stabilit cu certitudine vinovăţia inculpatului Cimpoieșu Serghei 
Stepan, în consecință, acesta urmează a fi recunoscut vinovat și tras la răspundere penală 
pentru săvârșirea infracțiunii, individualizată prin „Huliganismul, adică acțiunile 
intenționate care încalcă ordinea publică, însoțite de opunerea de rezistență violentă 
reprezentanților autorităților, precum și acțiunile care, prin conținutul lor, se deosebesc 
printr-o obrăznicie deosebităʺ, care a fost just încadrată în baza art. 287 alin. (1) Cod penal. 
52.Reieşind din cele expuse mai sus, luând în consideraţie circumstanţele cauzei şi limitele 
speciale stabilite pentru această infracţiune, instanța de judecată va ține cont de condiţiile de 
viaţă ale inculpatului, are la întreținere cinci copii minori, de comportamentul acestuia în 
societate și în ședința de judecată, la locul de trai se caracterizează negativ, anterior a fost 
condamnat de mai multe ori, inclusiv fiindu-i aplicată pedeapsa închisoarii, a fost atras de 
multe ori la răspundere contravențională, de faptul că a recunoscut vina și s-a căit de cele 
comise, a depus cerere de examinare a cauzei în baza art. 364 1 Cod de procedură penală, 
instanța consideră că în privința inculpatului Cimpoieșu Serghei Stepan, pentru comiterea 
de către acesta a infracțiunii prevăzute de art. 287 alin. (1) Cod penal, este echitabilă 
aplicarea unei pedepse sub formă de închisoare în conformitate cu art. 70 Cod penal, ținând 
cont și prevederile art. 80¹ alin. (1) Cod penal, apreciind pedeapsa aplicată ca una echitabilă 
şi proporțională faptelor comise de către inculpat, care va contribui la realizarea scopului 
pedepsei penale și corectarea inculpatului.
53.Această convingere este fundamentată pe circumstanțele cum s-a produs infracțiunea și 
personalitatea inculpatului, care anterior a fost de mai multe ori condamnat, inclusiv fiindu-i 
aplicată pedeapsa închisoarii, însă concluziile cuvenite nu le-a făcut, la locul de trai se 
caracterizează negativ, a fost atras de nenumărate ori la răspundere contravențională. Prin 
urmare, modalitatea de executare a pedepsei cu închisoare este în măsură să asigure 
reeducarea inculpatului și exercitarea unui control ce vine să prevină antrenarea sa viitoare în 
activități de același gen, raportat la faptele comise, gradul de pericol social al acesteia, alte 
sancțiuni non privative de libertate nefiind suficiente.
54. În conformitate cu prevederile art. 72 alin. (3) Cod penal, în penitenciare de tip semiînchis 
execută pedeapsa persoanele condamnate la închisoare pentru infracţiuni uşoare, mai puţin 
grave şi grave, săvîrşite cu intenţie.
55. În temeiul art. 72 alin. (3) Cod penal, instanța reține că inculpatul Cimpoieșu Serghei 
Stepan va executa pedeapsa închisorii în penitenciar de tip semiînchis. 
56.Totodată, la stabilirea pedepsei în privința lui Cimpoieșu Serghei Stepan, instanţa va aplica 
prevederile art. 85 Cod penal. 
57. Potrivit prevederilor art. 85 alin. (1) Cod penal, Dacă, după pronunţarea sentinţei, dar 
înainte de executarea completă a pedepsei, condamnatul a săvârşit o nouă infracţiune, 
instanţa de judecată adaugă, în întregime sau parţial, la pedeapsa aplicată prin noua sentinţă 
partea neexecutată a pedepsei stabilite de sentinţa anterioară. În acest caz, pedeapsa definitivă 
nu poate depăşi termenul de 30 de ani de închisoare, iar în privinţa persoanelor care au atins 
vârsta de 18 ani, dar nu au atins vârsta de 21 de ani – termenul de 20 de ani şi în privinţa 
minorilor – termenul de 15 ani.
58.Totodată instanța de judecată mai reține că, inculpatul Cimpoieșu Serghei Stepan, prin 
sentința judecătoriei Ungheni din data de 20 iulie 2023, a fost recunoscut vinovat în 
comiterea infracțiunilor prevăzute de art. 320 1 Cod penal și art. 320 1 Cod penal, cu aplicarea 
art. 84 alin. (1), (4) Cod penal, fiindu-i stabilită pedeapsa definitivă de 7 (șapte) luni 
închisoare, cu executarea pedepsei în penitenciar de tip semiînchis, sentința menținută prin 
Decizia Colegiului penal al Curții de Apel Nord din data de 06 mai 2025.
59. Astfel, instanța a stabilit în prezenta cauză cumulul de sentințe, iar pedeapsa se va stabili cu 
aplicarea dispoziţiilor art. 85 Cod penal, la pedeapsa definitivă aplicată adăugând parțial 
partea neexecutată a pedepsei stabilite prin sentința Judecătoriei Ungheni din  data de 20 iulie 
2023 prin care Cimpoieșu Serghei Stepan, a fost recunoscut vinovat în comiterea 
infracțiunilor prevăzute de art. 320 1 Cod penal și art. 320 1 Cod penal, cu aplicarea art. 84 
alin. (1), (4) Cod penal, fiind definitiv condamnat la o pedeapsa de 7 (șapte) luni închisoare, 
cu executarea pedepsei în penitenciar de tip semiînchis, sentința menținută prin Decizia 
Colegiului penal al Curții de Apel Nord din data de 06 mai 2025.
Cu privire la măsura preventivă instanța reține următoarele:
60.În conformitate cu prevederile art. 395 alin. (1) pct. 5) Cod procedură penală, în 
dispozitivul sentinţei de condamnare trebuie să fie arătată dispoziţia privitoare la măsura 
preventivă ce se va aplica inculpatului până când sentinţa va deveni definitivă. 
61. Conform sentinței Judecătoriei Ungheni din data de 05 mai 2025, inculpatul Cimpoieșu 
Serghei Stepan a fost recunoscut vinovat în comiterea infracțiunilor prevăzute de art. 320 1 
Cod penal și art. 320 1 Cod penal, cu aplicarea art. 84 alin. (1), (4) Cod penal, fiind definitiv 
condamnat la o pedeapsa de 7 (șapte) luni închisoare, cu executarea pedepsei în penitenciar 
de tip semiînchis, sentința menținută prin Decizia Colegiului penal al Curții de Apel Nord din 
data de 06 mai 2025 și execută pedeapsa cu închisoare din data de 13 iunie 2025, din care 
motiv nu poate fi aplicată o careva măsură preventivă. 
62.Instanța de judecată reține că, Cimpoieșu Serghei Stepan, a fost reținut de facto la data de 
11 mai 2025, orele 15:25, iar la data de 13 mai 2025 a fost eliberat prin ordonanța 
procurorului în Procuratura Ungheni, Osoianu Nicu.
63.Totodată, la acest capitol, instanța de judecată reține că, în conformitate cu prevederile art. 
186 alin. (6) pct. 1) Cod de procedură penală, în privința aceleiași fapte și aceleiași 
persoane, arestul poate fi aplicat, pentru ambele faze ale procesului penal, pe un termen de 
cel mult 12 luni cumulativ, până la pronunțarea sentinței de către instanța de fond. În 
termenul de ținere a învinuitului, inculpatului în stare de arest se include timpul în care 
persoana: a fost reținută și arestată preventiv.
64. Prin urmare, termenul executării pedepsei cu închisoare de către Cimpoieșu Serghei Stepan, 
urmează a fi calculat, din data 11 decembrie 2025, computându-i termenul reținerii din data 
de 11 mai 2025 până la 13 mai 2025 inclusiv, și termenul executării pedepsei cu închisoare de la 
data de 13 iunie 2025 până la data de 11 decembrie 2025.
    Cu privire la acțiunea civilă cu titlu de prejudiciu material, instanța de 
judecată reține următoarele:
65. Conform art. 221 alin. (1), (2) Cod procedură penală, acţiunea civilă în procesul penal se 
intentează în baza cererii scrise a părţii civile sau a reprezentantului ei în orice moment de la 
pornirea procesului penal până la terminarea cercetării judecătoreşti. Acţiunea civilă se 
intentează faţă de bănuit, învinuit, inculpat, faţă de o persoană necunoscută care urmează să 
fie trasă la răspundere sau faţă de persoana care poate fi responsabilă de acţiunile 
învinuitului, inculpatului.
66. Conform art. 225 alin. (2) Cod procedură penală, la adoptarea sentinţei de acuzare sau de 
aplicare a măsurilor de constrîngere cu caracter medical, instanţa soluţionează şi acţiunea 
civilă prin admiterea ei, totală sau parţială, ori prin respingere.
67. Conform art. 219 alin. (2), (3), (4) Cod procedură penală, persoanele fizice şi juridice 
cărora le-a fost cauzat prejudiciu nemijlocit prin acţiunile interzise de legea penală pot 
intenta o acţiune civilă privitor la despăgubire prin: compensarea cheltuielilor pentru 
procurarea bunurilor pierdute ori nimicite sau restabilirea calităţii, aspectului comercial, 
precum şi repararea bunurilor deteriorate; compensarea venitului ratat în urma acţiunilor 
interzise de legea penală; repararea prejudiciului moral sau, după caz, a daunei aduse 
reputaţiei profesionale. 
68.În conformitate cu art. 220 alin. (1), (2), (3) Cod de procedură penală, acţiunea civilă în 
procesul penal se soluţionează în conformitate cu prevederile prezentului cod. Normele 
procedurii civile şi normele procesului de mediere a litigiilor civile se aplică dacă ele nu 
contravin principiilor procesului penal şi dacă normele procesului penal nu prevăd asemenea 
reglementări. Hotărîrea privind acţiunea civilă se adoptă în conformitate cu normele dreptului 
civil şi ale altor domenii de drept
69. În cadrul examinării cauzei penale reprezentantul părții civile Inspectoratul de Poliție 
Ungheni, Rusu Ana, conducându-se de prevederile art. 219-221 Cod de procedură penală, a 
înaintat acțiunea civilă în sumă de 9000 (nouă mii) lei cu titlu de prejudiciul material, 
solicitând admiterea cererii.
70. Prin urmare, art. 1998 alin. (1) Cod civil stipulează, că cel care acţionează faţă de altul în 
mod ilicit, cu vinovăţie este obligat să repare prejudiciul patrimonial, iar în cazurile 
prevăzute de lege, şi prejudiciul moral cauzat prin acţiune sau omisiune.
71.  Potrivit art. 19 alin. (1), (2) Cod civil, în condiţiile legii, persoana lezată într-un drept al ei sau într-un 
interes recunoscut de lege poate cere repararea integrală a prejudiciului patrimonial şi nepatrimonial 
cauzat astfel. Se consideră prejudiciu patrimonial cheltuielile pe care persoana lezată le-a suportat sau 
urmează să le suporte la restabilirea dreptului sau interesului recunoscut de lege încălcat, distrugerea sau 
deteriorarea bunurilor sale (daună reală), precum şi profitul ratat ca urmare a încălcării dreptului sau 
interesului recunoscut de lege (profit ratat).
72. Având în susținere prevederile sus menționate, instanța de judecată consideră ca fiind cert constatat că în 
urma acțiunilor inculpatului, părții civile Inspectoratul de Poliție Ungheni i-a fost cauza un prejudiciul 
care este confirmat prin probele anexate la materialele cauzei. Astfel, instața consideră întemeiată 
solicitarea  reprezentantului părții civile a Inspectoratului  de Poliție Ungheni, Rusu Ana, privind 
compensarea prejudiciului material în mărime de 9000 (nouă mii) lei. 
73. Astfel instanța va încasa din contul inculpatului Cimpoieșu Serghei Stepan în beneficiul părții 
civile Inspectoratul de Poliție Ungheni, fiind reprezentat de Rusu Ana prejudiciului material 
în mărime de 9000 (nouă mii) lei. 
Cu privire la corpurile delicte instanța reține următoarele:
74. Potrivit art. 397 pct. 3) în coroborare cu art. 162 alin. (1) pct. 4) Cod de procedură 
penală, la adoptarea hotărârii, instanța de judecată trebuie să hotărască și chestiunea cu 
privire la corpurile delicte.
75. În continuare în conformitate cu art. 158 alin.(1) și (2) Cod de procedură penală, corpuri 
delicte sunt recunoscute obiectele în cazul în care există temeiuri de a presupune că ele au 
servit la săvîrşirea infracţiunii, au păstrat asupra lor urmele acţiunilor criminale sau au 
constituit obiectivul acestor acţiuni, precum şi bani sau alte valori ori obiecte şi documente 
care pot servi ca mijloace pentru descoperirea infracţiunii, constatarea circumstanţelor, 
identificarea persoanelor vinovate sau pentru respingerea învinuirii ori atenuarea răspunderii 
penale. Obiectul se recunoaşte drept corp delict prin ordonanţa organului de urmărire penală 
sau prin încheierea instanţei de judecată şi se anexează la dosar.
76. În conformitate cu art. 162 alin. (1) Cod de procedură penală, ân cazul în care procurorul 
dispune încetarea urmăririi penale sau în cazul soluţionării cauzei în fond, se hotărăşte 
chestiunea cu privire la corpurile delicte. În acest caz: 1) uneltele care au servit la săvîrşirea 
infracţiunii vor fi confiscate şi predate instituţiilor respective sau nimicite; 2) obiectele a 
căror circulaţie este interzisă vor fi predate instituţiilor respective sau nimicite; 3) lucrurile 
care nu prezintă nici o valoare şi care nu pot fi utilizate vor fi distruse, iar în cazurile în care 
sînt cerute de persoane ori instituţii interesate, ele pot fi remise acestora; 4) banii şi alte valori 
dobîndite pe cale criminală sau asupra cărora au fost îndreptate acţiunile criminale se 
restituie proprietarului sau, după caz, se trec în venitul statului. Celelalte obiecte se predau 
proprietarilor legali, iar dacă aceştia nu sînt identificaţi, se trec în proprietatea statului. În caz 
de conflict referitor la apartenenţa acestor obiecte, litigiul se soluţionează în ordinea 
procedurii civile. Banii marcaţi, asupra cărora au fost îndreptate acţiunile criminale, se trec în 
venitul statului, iar echivalentul lor se restituie proprietarului de la bugetul de stat; 5) 
documentele care constituie corpuri delicte rămîn în dosar pe tot termenul de păstrare a lui 
sau, la solicitare, se remit persoanelor interesate; 6) obiectele ridicate de organul de urmărire 
penală, dar care nu au fost recunoscute corpuri delicte, se remit persoanelor de la care au fost 
ridicate.
77. Prin ordonanța organului de urmărire penală din data 13 mai 2025 a fost recunoscut în 
calitate de mijloc material de probă, un suport optic de informații de tip CD-R,cu capacitatea 
de 700 MB, cu înregistrările video din data de 11 mai 2025.
78. Astfel, mijlocul material de probă, un suport optic de informații de tip CD-R, cu capacitatea 
de 700 MB, cu înregistrările video din data de 11 mai 2025, care a fost recunoscut ca mijloc 
material de probă și anexat la cauza penală prin ordonanța organului de urmărire penală din 
13 mai 2025, urmează a fi păstrat la materialele cauzei penale pe toată durata păstrării cauzei 
penale.
79. În motivarea soluției instanța invocă, că starea de fapt reținută şi de drept apreciată concordă 
cu circumstanțele stabilite şi probele administrate în cauză, iar drepturile inculpatului nu au 
fost încălcate, la stabilirea pedepsei acordând deplină eficiență prevederilor legii.
80. De altminteri, inculpatul a beneficiat de un proces penal, desfăşurat într-un termen rezonabil, 
cu respectarea drepturilor şi garanţiilor procesuale prevăzute de lege, în acest sens pe toată 
desfăşurarea procesului penal atât în faza de urmărire penală, cât şi în faza de judecată, a 
beneficiat de asistenţa juridică a unui avocat.
Analizând materialele din dosar, argumentele pronunţate în şedinţă, elucidând şi 
constatând starea de lucru descrisă mai sus, călăuzindu-se de dispoziţiile art. 70, 80 1, 85 Cod 
penal, art. 3641, art. art. 340, 384-385, 389, 392-395, 397 Cod procedură penală, instanța de 
judecata,- 
 
     H O T Ă R Ă Ș T E 
Se recunoaşte vinovat Cimpoieșu Serghei Stepan de săvârșirea infracțiunii prevăzute 
de  art. 287 alin. (1) Cod penal şi i se stabilește pedeapsa sub formă de închisoare pe un 
termen de 1 (un) an și 6 (șase) luni. 
           Conform art. 85 alin. (1) Cod penal, prin cumul de sentințe, la pedeapsa aplicată prin 
prezenta sentință se adaugă parțial partea neexecutată a pedepsei stabilite prin sentința 
Judecătoria Ungheni din data de 20 iulie 2023, menținută prin Decizia Colegiului penal al 
Curții de Apen Nord din data de 06 mai 2025 și definitiv i se stabilește lui Cimpoieșu 
Serghei Stepan pedeapsa sub formă de închisoare pe un termen de 2 (doi) ani.
În conformitate cu art. 72 alin. (3) Cod penal, pedeapsa cu închisoare urmează a fi 
executată de către Cimpoieșu Serghei Stepan în penitenciar de tip semiînchis.
Termenul executării pedepsei cu închisoare de către Cimpoieșu Serghei Stepan, 
urmează a fi calculat, din data 11 decembrie 2025, computându-i termenul reținerii din data 
de 11 mai 2025 până la 13 mai 2025 inclusiv, și termenul executării pedepsei cu închisoare de la 
data de 13 iunie 2025 până la data de 11 decembrie 2025.
Se admite acțiunea civilă înaintată de către partea civilă Inspectoratul de Poliție 
Ungheni.
Se încasează de la Cimpoieșu Serghei Stepan, născut la ***** în beneficiul părții 
civile Inspectoratul de Poliție Ungheni, cu sediul mun. Ungheni, str. Națională nr. 20, cod 
fiscal 1006601001540, prejudiciul material în mărime de 9000 (nouă mii) lei.
Mijlocul material de probă, un suport optic de informații de tip CD-R, cu capacitatea 
de 700 MB, cu înregistrările video din data de 11 mai 2025, care a fost recunoscut ca mijloc 
material de probă și anexat la cauza penală prin ordonanța organului de urmărire penală din 
13 mai 2025, urmează a fi păstrat la materialele cauzei penale pe toată durata păstrării cauzei 
penale.
Sentința poate fi atacată cu recurs la Curtea de Apel Nord, în termen de 15 
(cincisprezece) zile de la data pronunţării sentinţei integrale, prin intermediul Judecătoriei 
Ungheni.
 
Preşedintele şedinţei
                Judecătorul                                                                                  Mihail Ulinici