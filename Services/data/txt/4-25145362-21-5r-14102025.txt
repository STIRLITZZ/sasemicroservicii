Dosar nr. 5r-701/25
4-25145362-21-5r-14102025
H O T Ă R Â R E
în numele Legii
11 decembrie 2025                                                                            or. 
Cimișlia
Judecătoria Cimișlia
Instanța compusă din:
Președintele ședinței, judecătorul – Alexandru Ciorba
Grefier – Maia Strogoteanu
a examinat în ședință publică contestația înaintată de Negură Ion și Negură 
Nadejda împotriva Deciziei IP Cimișlia din 19 august 2025 privind examinarea 
materialelor de verificare a petiției cu nr. 2313 din 13.08.2025,
a   c o n s t a t a t   :
La 19 august 2025, agentul constatator a Inspectoratul de Poliție Cimișlia, 
Oleg Rotari, a emis Decizia privind examinarea materialelor de verificare a petiției 
cu nr. 2313 din 13.08.2025, prin care s-a decis: examinarea de mai departe a 
cazului urmează a fi încetată în baza art. 425, 441 alin. (1) lit. a) din Codul 
contravențional.
Nefiind de acord cu Decizia enunțată supra, la 10 octombrie 2025, Negură Ion 
și Negură Nadejda a depus contestație. 
În motivarea contestației a indicat că, la 28 august 2025 a recepționat prin 
intermediul poștei moldovei informația cu privire la examinarea chestiunii din 13 
august 2025 pe faptul că au fost agresați fizic de familia Panțîru, examinată de 
către agentul constatator Oleg Rotari.
Au notat că, la 04 septembrie 2025, au făcut cunoștință cu materialele 
dosarului, depistând încălcări cu privire la procedura de examinare a informației.
La 11 septembrie 2025, s-au adresat la Procuratura Generală să verifice 
legalitatea acțiunilor agentului constatator în privința examinării informației nr. 
2313. Ulterior, cererea a fost trimisă spre examinare la Procuratura Cimișlia.
A solicitat, expedierea materialelor dosarului în Procuratura Cimișlia.
În ședința de judecată, Negură Ion a susținut contestația, a reiterat 
circumstanțele de fapt cu privire la evenimentele din 13 august 2025. A comunicat 
că, nu este de acord cu rezultatul examinării plângerii sale și cu decizia din 19 
august 2025 de încetare a procesului contravențional. În esență, a solicitat anularea 
Deciziei IP Cimișlia din 19 august 2025 privind examinarea materialelor de 
verificare a petiției cu nr. 2313 din 13.08.2025.
Negură Nadejda, în ședința de judecată, fiind citată legal, nu s-a prezentat, nu 
a informat motivele de neprezentare și nici nu a solicitat amânarea ședinței de 
judecată. Mai mult, în ședința de judecată, Negură Ion (soțul petentei) a informat 
instanța că, ultima din motive de sănătate nu s-a prezentat și consideră posibilă 
examinarea în lipsa acesteia.
Agentul constatator, Oleg Rotari fiind citat legal nu s-a prezentat, a solicitat 
prin cerere examinarea cauzei în lipsă.
Așa fiind, instanța de judecată a considerat posibilă continuarea examinării 
cauzei în lipsa participanților absenți.
Audiind explicațiile petiționarului, examinând contestația coroborat cu 
materialele dosarului contravenţional raportat la temeiurile de drept material şi 
procesual care guvernează speţa dedusă judecăţii, instanţa de judecată consideră că, 
contestația depusă de Negură Ion și Negură Nadejda urmează a fi respinsă, din 
considerentele ce urmează.
În conformitate cu art. 440 alin. (1) din Codul contravenţional, constatarea 
faptei contravenţionale înseamnă activitatea, desfăşurată de agentul constatator, de 
colectare şi de administrare a probelor privind existenţa contravenţiei, deciziei 
privind examinarea contravenţiei în temeiul constatării agentului constatator sau 
procesului-verbal cu privire la contravenţie, de aplicare a sancţiunii 
contravenţionale sau de trimitere, a dosarului, după caz, funcționarului abilitat să 
examineze cauza contravențională, din cadrul autorității din care face parte agentul 
constatator, în instanţa de judecată sau în alt organ spre soluţionare.
Cu întâietate, urmează a fi specificat că, conform art. 448 alin. (1) din Codul 
contravențional, contravenientul, victima sau reprezentantul acestora, procurorul, 
dacă este parte în cauza contravențională, în cazul în care nu sînt de acord cu 
decizia agentului constatator sau în cazul în care aceasta a fost emisă cu încălcarea 
normelor procesuale stabilite de prezentul cod, sînt în drept să conteste decizia 
emisă asupra cauzei contravenționale. Termenul de contestare a deciziei agentului 
constatator este de 15 zile de la data emiterii acesteia sau, pentru părțile care nu au 
fost prezente la şedința de examinare a cauzei contravenționale, de la data 
înmînării copiei de pe decizia respectivă în condițiile art. 4471 alin. (8).
Excepția de la regula dată este reglementată de legiuitor în dispoziția art. 448 
alin. (2) din Codul contravențional, în care se indică că, în cazul omiterii 
termenului prevăzut la alin. (1) din motive întemeiate, dar nu mai tîrziu de 15 zile 
de la data începerii executării sancțiunii sau a perceperii despăgubirii materiale, 
persoana față de care a fost emisă decizia poate fi repusă în termen, la cerere, de 
către instanța de judecată competentă să examineze contestația.
În acest context, instanța de judecată menționează că, prin decizia privind 
examinarea materialelor de verificare a petiției cu nr. 2313 din 13.08.2025 a fost 
decis: examinarea de mai departe a cazului urmează a fi încetată în baza art. 425, 
441 alin. (1) lit. a) din Codul contravențional. Informația nr. 2313 din 13 august 
2025 împreună cu materialele verificate au fost remise în arhiva IP Cimișlia. 
Totodată s-a comunicat petenților că decizia este cu drept de contestare conform 
procedurii stabilite de art. 448 din Codul contravențional.
Nefiind de acord cu Decizia enunțată supra, la 10 octombrie 2025, Negură Ion 
și Negură Nadejda au depus contestație, fapt ce se confirmă prin ștampila de 
intrare a Inspectoratului de Poliție Cimișlia, aplicată pe contestație (f.d. 3).
În acest context, instanța notează că, pentru a depune o contestație, persoana 
este obligată să respecte anumite condiții cumulative legate de fond și de formă, 
inclusiv în partea ce ține de termenul înaintării contestației, or, dreptul de acces la 
justiție nu poate fi un drept absolut, ci unul care poate implica limitări, inclusiv de 
ordin procedural, atât timp cât acestea sunt rezonabile şi proporționale cu scopul 
urmărit. 
La caz, din textul contestației depuse de Negură Ion și Negură Nadejdă rezultă 
că, la 04 septembrie 2025 petiționarii au făcut cunoștință cu materialele cauzei 
contravenționale, din cadrul căreia face parte și decizia din 19 august 2025 pe 
rezultatul examinării informației înregistrată în IP Cimișlia cu nr. 2313 din 
13.08.2025, care reprezintă obiectul de verificare potrivit contestației.
Astfel, instanța de judecată elucidează că, petiționarii au luat cunoștință cu 
conținutul deciziei din 19 august 2025 pe rezultatul examinării informației 
înregistrată în IP Cimișlia cu nr. 2313 din 13.08.2025 la 04 septembrie 2025, de 
asemenea au fost informați prin decizia enunțată despre dreptul de contestare în 
conformitate cu prevederile art. 448 din Codul contravențional, astfel, termenul de 
atac de 15 zile curge din următoarea zi, finalizându-se la 19 septembrie 2025 (zi 
de vineri), inclusiv.
Pe cale de consecință, contestația din 10 octombrie 2025, depusă de către 
Negură Ion și Negură Nadejdă este una tardivă.
În aceeași ordine de idei, instanța de judecată reține că, deși contestația 
împotriva deciziei enunțate a fost depusă cu depășirea termenului prevăzut de lege, 
la înaintarea contestației, autorii acesteia nu a prezentat careva probe pertinente și 
concludente care ar justifica omiterea termenul legal de depunere a contestației, 
precum și nu a solicitat repunerea în termen a contestației, în conformitate cu 
art. 448 alin. (2) din Codul contravențional.
Cu referire la termenul de depunere a contestației, pertinentă la caz este 
jurisprudenţa Curții Europene a Drepturilor Omului, care a subliniat, cu mai multe 
ocazii, importanța termenelor pentru certitudinea juridică, în contextul dreptului la 
un proces echitabil.
Curtea Europeană a Drepturilor Omului a statuat că rolul termenelor de 
prescripție este de o importanţă majoră atunci când este interpretat în lumina 
Preambulului Convenţiei, care, în partea sa relevantă, enunţă preeminenţa dreptului 
ca patrimoniul comun al Statelor contractante (cauza Dacia SRL versus Republica 
Moldova, hotărârea din 18 martie 2008, §75).
Este de remarcat că art. 6 §1 al Convenției Europene a Drepturilor Omului 
obligă instanţele judecătoreşti să-şi motiveze hotărârile lor. În cauza Ruiz Torija 
versus Spania, (hotărâre din 9 decembrie 1994), curtea a constatat că omisiunea 
instanţelor judecătoreşti de a motiva refuzul de a accepta o obiecţie potrivit căreia 
acţiunea era tardivă, a constituit o violare a acestei prevederi. Unul dintre aspectele 
fundamentale ale preeminenței dreptului, este principiul securităţii raporturilor 
juridice, care cere, printre altele, ca atunci cînd instanţele de judecată dau o 
apreciere finală unei chestiuni, constatarea lor să nu mai poată fi pusă în discuţie.
Raportând împrejurările de fapt stabilite la circumstanțele de drept descrise, 
instanța de judecată conchide că, contestația depusă de către Negură Ion și Negură 
Nadejda împotriva Deciziei IP Cimișlia din 19 august 2025 privind examinarea 
materialelor de verificare a petiției cu nr. 2313 din 13.08.2025, urmează a fi 
respinsă, ca fiind depusă în afara termenului de 15 zile prevăzut la art. 448 alin. (1) 
din Codul contravenţional.
În conformitate cu prevederile art. art. 448, 460, 462 din Codul 
contravenţional, instanța de judecată
h o t ă r ă ș t e :
Se respinge contestația depusă de Negură Ion și Negură Nadejda împotriva 
Deciziei din 19 august 2025 privind examinarea materialelor de verificare a petiției 
cu nr. 2313 din 13.08.2025, adoptată de Inspectoratul de Poliție Cimișlia, ca fiind 
depusă în afara termenului de 15 zile prevăzut la art. 448 alin. (1) din Codul 
contravenţional.
Hotărârea poate fi contestată cu recurs la Curtea de Apel Sud în termen de 15 
zile, prin intermediul Judecătoriei Cimișlia.
Președintele ședinței,                              
Judecătorul                                                                 Alexandru 
Ciorba