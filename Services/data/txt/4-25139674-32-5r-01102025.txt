Dosarul nr. 5r-145/25
H O T Ă R Â R E
În numele Legii
12 decembrie 2025orașul 
Leova
Judecătoria Hîncești (sediul Leova), instanță în componența:
președintele ședinței, judecătorNicolae Zaharia
grefier Ana Butnaru
cu participarea:
Contestatorului Furtuna Valentina
În lipsa:
Agentului constatator Macaria Gheorghe
examinând în ședință de judecată publică cauza contravențională la contestația depusă de 
către Furtuna Valentina împotriva procesului-verbal cu privire la contravenție și deciziei 
agentului constatator privind aplicarea sancțiunii conform procesului-verbal nr. MAI06 ***** 
din 12.09.2025 în baza art. 471 alin. (1) Cod contravențional al RM,
Cauza s-a aflat pe rolul instanței de 01 octombrie 2025 până la 12 decembrie 2025
Asupra materialelor și probelor prezentate, instanța de judecată,
a  c o n s t a t a t:
La 12 septembrie 2025 de către agentul constatator din cadrul Inspectoratului de Poliție 
Leova, Macaria Gheorghe a fost întocmit procesul-verbal nr. MAI06 ***** cu privire la 
contravenția prevăzută de art. 47 1 alin. (1) Cod contravențional pentru faptul că, la data de 
10.09.2024, ora 16:00-17:00: ”Cet. Furtuna Valentina a pretins și a acceptat personal în calitate 
de alegător, a privilegiilor, bunurilor sub orice formă care nu i se cuvin, pentru sine în scopul 
exercitării sau al neexercitării sau al neexercitării unor drepturi electorale în cadrul alegerilor.”
Prin decizia agentului constatator din cadrul Inspectoratului de Poliție Leova, Macaria 
Gheorghe, adoptată la data de 12 septembrie 2025, Furtuna Valentina a fost sancționată pentru 
săvârșirea faptei contravenționale prevăzută de art. 47 1 alin. (1) Cod contravențional cu amendă 
în mărime de 500 u.c., echivalent a 25000 lei.
La 25 septembrie 2025, contravenienta Furtuna Valentina a contestat procesul-verbal și 
decizia agentului constatator din cadrul Inspectoratului de Poliție Leova, Macaria Gheorghe, 
adoptată la data de 12 septembrie 2025, invocând faptul că agentul constatator nu a asigurat 
dreptul său la apărare, dreptul de a cunoaște drepturile și obligațiile, dreptul de a obiecta etc. 
Consideră că, agentul constatator a întocmit procesul verbal cu grave erori. Nu sunt prezenți 
indici calificativi ale elementelor constitutive ale contravenției prevăzute de art. 47 1 Cod 
contravențional.
Respectiv în opinia sa, agentul constatator eronat a interpretat și încadrat juridic acțiunile 
sale, procesul verbal este întocmit eronat iar fapta contravenției nu este clară, scrisă neciteț, nu a 
existat nicio acțiune de pretindere și primire a bunurilor pentru a exercita un drept electoral, nu 
au fost respectate drepturile procedurale, nu au fost explicate drepturile, nu a fost asigurat dreptul 
la apărare, faptele descrise în procesul-verbal și decizia de sancționare nu au nicio legătură 
cauzală cu norma materială invocată și sancțiunea contravențională aplicată. Astfel este grav 
încălcat principiul individualizării pedepsei, nu a fost demonstrată vinovăția persoanei, prin 
aplicarea sancțiunii este grav încălcat dreptul la libera exprimare, asociere și întrunire, păstrarea 
acestei sancțiuni va însemna un grav abuz și o iminentă condamnare a țării de către CtEDO.
Contravenienta Furtuna Valentina  în ședința de judecată a susținut contestația și a solicitat 
admiterea acesteia, nu înțelege pentru ce a fost sancționată, nr. de telefon ***** este al soțului 
său, ea nu se folosește de acest număr.
În ședința de judecată, agentul constatator Macaria Gheorghe nu s-a prezentat, fiind legal 
citat despre data, ora și locul ședinței de judecată. Prin cerere a solicitat examinarea contestației 
în lipsa sa.
Prin prisma art. 455 Cod contravențional, instanța de judecată a considerat posibilă 
examinarea cauzei în lipsa agentului constatator.
Audiind opinia participantului la proces, studiind materialele cauzei în raport cu 
argumentele invocate, instanța de judecată ajunge la concluzia că contestația este întemeiată 
și urmează a fi admisă din următoarele considerente.
În sensul art. 395, alin. (1), p. 2), și alin. (1 1) Cod contravențional, instanța judecă 
contestațiile împotriva deciziilor autorităților competente să soluționeze cauzele 
contravenționale, procurorului.
Contestația împotriva deciziei în cauza contravențională se examinează de către instanța de 
judecată în a cărei rază teritorială activează autoritatea competentă sau procurorul care a emis 
decizia, ori de către instanța de la locul unde își are sediul autoritatea competentă, pentru cazurile 
prevăzute la art. 394, alin. (11).
Cât privește termenul depunerii contestației.
Potrivit alin. (1), art. 448 al Codului contravențional al RM, contravenientul, victima sau 
reprezentantul acestora, procurorul, dacă este parte în cauza contravențională, în cazul în care nu 
sunt de acord cu decizia agentului constatator sau în cazul în care aceasta a fost emisă cu 
încălcarea normelor procesuale stabilite de prezentul cod, sunt în drept să conteste decizia emisă 
asupra cauzei contravenționale. Termenul de contestare a deciziei agentului constatator este de 
15 zile de la data emiterii acesteia sau, pentru părțile care nu au fost prezente la ședința de 
examinare a cauzei contravenționale, de la data înmânării copiei de pe decizia respectivă în 
condițiile art. 4471, alin. (8).
La data de 25 septembrie 2025, prin intermediul agentului constatator, contravenienta 
Furtuna Valentina a depus contestație împotriva deciziei agentului constatator din cadrul 
Inspectoratului de Poliție Leova Macaria Gheorghe din 12 septembrie 2025.
Astfel, instanța de judecată consideră că contestația este depusă în termenul prevăzut de 
alin. (1), art. 448 Cod contravențional al RM.
Aprecierea instanței de judecată.
Potrivit procesului-verbal instanța atestă că, Furtuna Valentina este învinuită de către 
agentul constatator precum că, la data de 10.09.2024, ora 16:00-17:00: ”Cet. Furtuna Valentina 
a pretins și a acceptat personal în calitate de alegător, a privilegiilor, bunurilor sub orice formă 
care nu i se cuvin, pentru sine în scopul exercitării sau al neexercitării sau al neexercitării unor 
drepturi electorale în cadrul alegerilor.”
Prin decizia agentului constatator adoptată la 12 septembrie 2025, Furtuna Valentina a fost 
sancționată pentru săvârșirea faptei contravenționale prevăzută de art. 47 1 alin. (1) Cod 
contravențional cu amendă în mărime de 500 u.c., echivalent a 25000 lei.
Contravenienta Furtuna Valentina, nefiind de acord cu decizia agentului constatator din 
cadrul IP Leova Macaria Gheorghe, adoptată la data de 12 septembrie 2025, a contestat-o.
Examinând materialele dosarului contravențional în raport cu temeiurile de drept material 
și procesual care guvernează speța dedusă judecății, instanța de judecată consideră că procesul 
contravențional urmează a fi încetat din următoarele considerente.
Potrivit art. 5 alin. (1) Cod contravențional, nimeni nu poate fi declarat vinovat de 
săvârșirea unei contravenții, nici supus sancțiunii contravenționale decât în conformitate cu legea 
contravențională.
Conform art. 7 Cod contravențional, persoana poate fi sancționată numai pentru 
contravenția în a cărei privință este dovedită vinovăția sa, cu respectarea normelor prezentului 
cod.
Articolul 8 Cod contravențional, stabilește că, persoana este supusă răspunderii 
contravenționale numai pentru fapte săvârșite cu vinovăție. Este supusă răspunderii 
contravenționale numai persoana care a săvârșit cu intenție sau din imprudență o faptă prevăzută 
de legea contravențională.
Conform prevederilor art. 374 alin. (3) Cod contravențional, procesul contravențional se 
desfășoară pe principii generale de drept contravențional, în temeiul Constituției, al prezentului 
cod, al Codului de procedură penală, precum și al normelor dreptului internațional și ale 
tratatelor internaționale cu privire la drepturile și libertățile fundamentale ale omului la care 
Republica Moldova este parte.
Potrivit art. 440 alin. (1) Cod contravențional, constatarea faptei contravenționale înseamnă 
activitatea, desfășurată de agentul constatator, de colectare și de administrare a probelor privind 
existența contravenției, deciziei privind examinarea contravenției în temeiul constatării agentului 
constatator sau procesului-verbal cu privire la contravenție, de aplicare a sancțiunii 
contravenționale sau de trimitere, a dosarului, după caz, funcționarului abilitat să examineze 
cauza contravențională, din cadrul autorității din care face parte agentul constatator, în instanța 
de judecată sau în alt organ spre soluționare.
În conformitate cu art. 442 alin. (1) Cod contravențional, procesul-verbal cu privire la 
contravenție este un act prin care se individualizează fapta ilicită și se identifică făptuitorul. 
Procesul-verbal se încheie de agentul constatator pe baza constatărilor personale și a probelor 
acumulate, în prezența făptuitorului sau în absența lui.
Instanța conchide că, persoana sancționată are dreptul la un proces echitabil, în cadrul 
căruia să utilizeze orice mijloc de probă și să invoce orice argumente pentru dovedirea 
împrejurării că situația de fapt din procesul-verbal cu privire la contravenție nu corespunde 
modului de desfășurare al evenimentelor, iar sarcina instanței de judecată este de a respecta 
proporționalitatea dintre scopul urmărit de autoritățile statului de a nu rămâne nesancționate 
acțiunile antisociale prin impunerea unor condiții imposibil de îndeplinit și respectarea dreptului 
la apărare al persoanei sancționate contravențional.
În legislația națională, ca și în cea a altor state europene (spre exemplu, România, 
Germania, Republica Cehă si Slovacia), contravențiile au fost scoase de sub incidența legii 
penale și supuse unui regim administrativ. Din perspectiva capitolului IV din Cartea I al Codului 
contravențional, instanța de judecată evidențiază că sancțiunile administrative nu privesc un grup 
de persoane, ci se adresează tuturor cetățenilor în vederea realizării scopului preventiv și represiv 
al sancțiunii, iar potrivit art. 38 alin. (4) din legea citată, arestul contravențional poate fi aplicat și 
în cazul neexecutării intenționate a unei alte sancțiuni contravenționale, ceea ce conferă faptei 
natura penală.
Astfel, în materie contravențională au fost recunoscute garanțiile procedurale specifice în 
materie penală în ceea ce privește dreptul la un proces echitabil, printre care și prezumția de 
nevinovăție, prevăzută de alin. (2) al art. 6 din Convenția Europeană a Drepturilor Omului. 
(Zilibergerg împotriva Moldovei (§ 35, din 01 februarie 2005), Angel împotriva României (§ 52, 
din 04 octombrie 2007) sau Ozturk împotriva Germaniei (din 21 februarie 1994).
Această împrejurare fundamentează la nivel de principiu că, sarcina probei în procedura 
contravențională desfășurată în fața instanței de judecată revine în primul rând organului 
constatator și, în condițiile în care acesta face dovada vinovăției, petentul urmează să-și probeze 
nevinovăția.
În asemenea situație, întru respectarea garanțiilor sus indicate, instanța de judecată va 
verifica legalitatea și temeinicia procesului-verbal cu privire la contravenție seria/nr. MAI06 
***** din 12 septembrie 2025.
Pentru respectarea garanţiilor procedurale specifice în materie penală în ceea ce priveşte 
dreptul la un proces echitabil, printre care şi prezumţia de nevinovăţie, prevăzută de art. 6 § 2 din 
Convenţia Europeană a Drepturilor Omului, instanţa de judecată verifică legalitatea şi temeinicia 
procesului-verbal cu privire la contravenţie şi sancţiunea aplicată.
Cu referire la legalitatea procesului-verbal cu privire la contravenţie, analizând cuprinsul 
acestuia prin raportare la cerinţele prevăzute de lege sub sancţiunea nulităţii absolute, instanţa 
constată că dispoziţiile legale în materie au fost respectate. Astfel, procesul-verbal cuprinde toate 
menţiunile prevăzute de art. 443 şi art. 445 din Codul contravenţional.
Astfel, se atestă că, agentul constatator a descris în conținutul actelor contestate faptele 
contravenționale, formulate cu suficientă precizie, astfel încât să permită contravenientului să 
decidă asupra conduitei sale și să prevadă, în mod rezonabil, în funcție de circumstanțele cauzei, 
consecințele acestei conduite.
În continuare instanţa de judecată, verificând temeinicia procesului verbal cu privire la 
contravenţie, instanţa de judecată conchide următoarele.
Potrivit prevederilor art. 375 Codul contravenţional, persoana acuzată de săvârşirea unei 
contravenţii se consideră nevinovată atâta timp cât vinovăţia sa nu este dovedită în modul 
prevăzut de prezentul cod. Nimeni nu este obligat să dovedească nevinovăţia sa. Concluziile 
despre vinovăţia persoanei în săvârşirea contravenţiei nu pot fi întemeiate pe presupuneri. Toate 
dubiile în probarea învinuirii care nu pot fi înlăturate în condiţiile prezentului cod se 
interpretează în favoarea persoanei în a cărei privinţă a fost pornit proces contravenţional.
Conform prevederilor art. 440 alin. (1) Cod contravenţional, constatarea faptei 
contravenţionale înseamnă activitatea, desfăşurată de agentul constatator, de colectare şi de 
administrare a probelor privind existenţa contravenţiei, de încheiere a procesului-verbal cu 
privire la contravenţie, de aplicare a sancţiunii contravenţionale sau de trimitere, după caz, a 
dosarului în instanţa de judecată sau în alt organ spre soluţionare.
Normele generale ale Codului contravenţional stipulează că, scopul legii contravenţionale 
constă în apărarea drepturilor şi libertăţilor legitime ale persoanei, apărarea proprietăţii, ordinii 
publice, a altor valori ocrotite de lege, în soluţionarea cauzelor contravenţionale, precum şi în 
prevenirea săvârşirii de noi contravenţii. Nimeni nu poate fi declarat vinovat de săvârşirea unei 
contravenţii, nici supus sancţiunii contravenţionale decât în conformitate cu legea 
contravenţională. Persoana este supusă răspunderii contravenţionale numai pentru fapte săvârşite 
cu vinovăţie.
Aprecierea probelor se face de persoana competentă să soluţioneze cauza contravenţională, 
potrivit convingerii sale pe care şi-a format-o cercetând toate probele administrate în raport cu 
circumstanţele constatate ale cauzei şi călăuzindu-se de lege.
Nici o probă nu are valoare prestabilită. Sunt admisibile probele pertinente, concludente şi 
utile, administrate în conformitate cu prezentul cod.
Procesului contravenţional se aplică în mod corespunzător prevederile Codului de 
procedură penală cu privire la mijloacele de probă şi la procedeele probatorii, cu excepţiile 
prevăzute de prezentul cod.
Astfel, în materie contravenţională au fost recunoscute garanţiile procedurale specifice în 
materie penală în ceea ce priveşte dreptul la un proces echitabil, printre care şi prezumţia de 
nevinovăţie, prevăzută de alin. (2) al art. 6 din Convenţia Europeană a Drepturilor 
Omului.(Ziiibergerg împotriva Moldovei (§ 35, din 01 februarie 2005), Angei împotriva 
României (§ 52, din 04 octombrie 2007) sau Ozturk împotriva Germaniei (din 21 februarie 
1994).
Această împrejurare fundamentează la nivel de principiu că, sarcina probei în procedura 
contravențională desfășurată în faţa instanţei de judecata revine în primul rând organului 
constatator şi, în condiţiile în care acesta face dovada vinovăţiei, făptuitorul urmează să-şi 
probeze nevinovăţia.
Sub aspectul temeiniciei procesului-verbal, instanţa evidenţiază că forţa probantă a 
proceselor - verbale este lăsată la latitudinea fiecărui sistem de drept, putându-se reglementa 
importanţa fiecărui mijloc de probă, însă instanţa are obligaţia de a respecta caracterul echitabil 
al procedurii în ansamblu atunci când administrează şi apreciază probatoriul. (cauza Bosoni v. 
Franţa, hotărârea din 7 septembrie 1999).
La fel, instanţa reţine că, legiuitorul în art. 442 alin. (1) Cod contravenţional, a definit 
procesul verbal cu privire la contravenţie, ca fiind un act prin care se individualizează fapta 
ilicită şi se identifică făptuitorul.
Subsecvent, a fost legiferat şi faptul că, procesul-verbal se încheie de agentul constatator pe 
baza constatărilor personale şi a probelor acumulate, în prezenţa făptuitorului sau în absenţa lui. 
Fiind întocmit de un agent al statului aflat în exerciţiul funcţiunii, procesului verbal de 
contravenţie trebuie să i se recunoască valoare probatorie sub aspectul constatării stării de fapt.
În acest sens este de remarcat că în jurisprudenţa Curţii Europene a Drepturilor Omului de 
la Strasbourg se reţine în mod constant că prezumţiile nu sunt în principiu contrare Convenţiei.
Astfel, în Hotărârea pronunţată în cauza Saiabiaku contra Franţei, Curtea a reţinut că 
prezumţiile sunt permise de Convenţie dar nu trebuie sa depăşească limitele rezonabile ţinând 
seama de gravitatea mizei şi prezervând drepturile apărării.
Sub aspectul temeiniciei procesului-verbal și a deciziei contestate, instanța evidențiază că 
forța probantă a acestora în cauzele contravenţionale este lăsată la latitudinea fiecărui sistem de 
drept, putându-se reglementa importanța fiecărui mijloc de probă, însă instanța are obligația de a 
respecta caracterul echitabil al procedurii în ansamblu atunci când administrează și apreciază 
probatoriul (cauza Bosoni împotriva Franței, hotărârea din 7 septembrie 1999).
Concomitent, în jurisprudența sa, Curtea Europeană a menționat că articolul 6 § 1 din 
Convenție garantează dreptul la un proces echitabil, însă acesta nu stabilește reguli precise 
privind admisibilitatea probelor (a se vedea, de exemplu, Schenk împotriva Elveției, 12 iulie 
1988, § 46 și Lhermitte împotriva Belgiei [MC], 29 noiembrie 2016, § 83), iar prin urmare, 
întrebarea la care trebuie să se răspundă este dacă procedura în ansamblu a avut un caracter 
echitabil (Svetina împotriva Sloveniei, 22 mai 2018, § 43).
Respectiv, pentru a determina dacă procedura în ansamblu a fost echitabilă, trebuie să se 
aibă în vedere dacă dreptul la apărare a fost respectat, iar în particular, trebuie să se examineze 
dacă persoanei i-a fost oferită posibilitatea de a contesta autenticitatea probelor și de a se opune 
utilizării acestora (a se vedea Zhang împotriva Ucrainei, 13 noiembrie 2018, § 57), condiţii care 
în accepţiunea instanţei au fost respectate în acest caz.
Astfel, în raport cu cele enunțate, art. 425 alin. (2) Codul contravențional cuprinde 
dispoziții exprese cu privire la forța probantă inclusiv a procesului verbal cu privire la 
contravenție, fiind reglementat că, în calitate de probe se admit elementele de fapt constatate prin 
intermediul următoarelor mijloace: procesul-verbal cu privire la contravenţie, procesul-verbal de 
ridicare a obiectelor şi documentelor, procesul-verbal de percheziţie, procesul-verbal privind 
cercetarea la faţa locului, procesele-verbale privind alte acţiuni procesuale efectuate în 
conformitate cu prezentul cod, explicaţiile persoanei în a cărei privinţă a fost pornit proces 
contravenţional, depoziţiile victimei, ale martorilor, înscrisurile, înregistrările audio sau video, 
fotografiile, corpurile delicte, obiectele şi documentele ridicate, constatările tehnico-ştiinţifice şi 
medico-legale, raportul de expertiză.
Urmează de menționat că dreptul unei persoane de a fi prezumată nevinovată și de a 
solicita acuzării să dovedească faptele ce i se impută, rezultă cert din art. 375 alin. (1) Cod 
contravențional, potrivit căruia, persoana acuzată de săvârșirea unei contravenții se consideră 
nevinovată atâta timp cât vinovăția sa nu este dovedită în modul prevăzut de prezentul cod.
În susținerea vinovăției contravenientei Furtuna Valentina, în comiterea contravenției 
prevăzute de art. 47 1 alin. (1) Cod contravențional, agentul constatator a acumulat la faza 
constatării faptei contravenționale următoarele probe, care au fost cercetate în ședința de 
judecată, și anume:
- Procesul-verbal cu privire la contravenție seria/nr. MAI06 ***** din 12.09.2025 (f.d.13);
- Raportul Șefului SSP al IP Leova, comisar Sergiu Casapu  din 08.04.2025 (f.d.15);
- Copia scrisorii din 07 aprilie 2025, adresată Șefului Inspectoratului de Poliție Leova, prin 
care se solicită informarea zilnică a rezultatelor obținute aferent materialelor ce rezultă din 
procesul contravențional RAP01433516 (f.d. 16-17);
- Raportul de analiză Informațional – Criminală (f.d.18-25);
- Raportul ofițerului de investigații al BCG al SOO al IP Cahul, Denis Dermenji, (f.d.27);
- Extras în care este indicat: Identificator, Destinatar, data/ora, tipul de sms(f.d.29). La 
examinarea acestui înscris, instanța nu a putut stabili calitatea acestuia, sursa de proveniență sau 
titlul acestuia;
- plansă fotografică(f.d.30).
În această ordine de idei şi din interpretarea art. 425 alin. (2) şi 442 alin. (1) al Codului 
contravenţional, rezultă că procesul - verbal cu privire la contravenţie nu face dovada cu privire 
la încadrarea în drept şi situaţia faptică stabilită de agentul constatator, urmând a fi examinat în 
raport cu actele existente la dosar.
Reieşind din normele legale sus enunţate, dar şi analizând circumstanţele cauzei 
contravenţionale, cercetând probele din cauza contravențională, instanţa de judecată remarcă 
faptul că agentul constatator nu a acumulat probe concludente și pertinente întru susţinerea 
actului de constatare şi propunerii de sancţionare, nu a demonstrat vinovăţia lui Furtuna 
Valentina de comiterea contravenţiei imputate.
Pentru a determina cui îi revine sarcina probei, trebuie să se stabilească mai întâi dacă fapta 
de care este acuzat petentul constituie „acuzaţie în materie penală”, în sensul art. 6 din 
Convenţie. Criteriile folosite în mod constant în jurisprudenţa Curţii pentru a se vedea daca o 
acuzaţie constituie „acuzaţie în materie penală” sunt următoarele: clasificarea faptei potrivit 
dreptului naţional - potrivit dreptului intern, fapta săvârşită de petiţionar atrage răspunderea 
contravenţională; natura faptei incriminate, dacă se adresează tuturor cetăţenilor şi are 
aplicabilitate generală; natura şi gravitatea sancţiunii aplicate. În ceea ce priveşte sancţiunea 
amenzii, elementul esenţial în funcţie de care Curtea analizează aplicabilitatea art. 6 este 
caracterul preventiv şi punitiv, deci, scopul acesteia. Astfel, chiar în ipoteza în care cuantumul 
amenzii contravenţionale este unul redus, art.6 va fi aplicabil sub aspect penal, atât timp cât 
amenda este un mijloc de constrângere a petentului şi o măsură de prevenire a săvârşirii de noi 
fapte, ea neavând, deci, caracterul unei despăgubiri pentru acoperirea unui prejudiciu.
Având în vedere cele trei criterii menţionate mai sus, faptele de care este acuzată petentul 
reprezintă acuzaţii în materie penală în sensul art. 6 din Convenţie, aceasta beneficiind de 
prezumţia de nevinovăţie. Sarcina probei îi revine agentului constatator.
Cu respectarea principiului prezumţiei de nevinovăţie, al egalităţii armelor, al 
contradictorialităţii şi al dreptului la apărare impuse de exigenţele art. 6 din Convenţie şi 
prevăzute de Codul contravenţional, s-a oferit posibilitatea propunerii de probe către ambele 
părţi.
În ordinea celor menţionate, instanţa de judecată reţine că existenţa faptei contravenţionale 
şi comiterea acesteia cu vinovăţie de către persoana specificată în procesul verbal 
contravenţional, trebuie să fie demonstrate potrivit principiului dincolo de orice dubiu rezonabil. 
Instanţa de judecată reţine că la materialele cauzei contravenţionale nu sunt suficiente probe, care 
să demonstreze potrivit principiului dincolo de orice dubiu rezonabil că, Furtuna Valentina a 
comis fapta încriminată.
Instanţa de judecată reţine că în cauzele contravenţionale, acuzaţii beneficiază de dreptul la 
prezumţia de nevinovăţie. Acest fapt derivă din prevederile art. 375 alin. (1) Cod 
contravenţional.
Astfel, în speţă, existenţa faptei contravenţionale şi eventuala comitere a acesteia de către 
acuzatul contravenţional urma să fie demonstrată potrivit standardului dincolo de orice dubiu 
rezonabil. Aşa cum a fost specificat la alineatele anterioare agentul statului nu a administrat 
suficiente probe care să permită formarea unei concluzii certe că, Furtuna Valentina a comis 
fapta stabilită de art. 471 alin. (1) Cod contravenţional.
Potrivit art. 47 1 alin.(1) Cod contravenţional: ”Pretinderea, acceptarea sau primirea, 
personal sau prin mijlocitor, de către un alegător a bunurilor, serviciilor, privilegiilor sau 
avantajelor sub orice formă, care nu i se cuvin, pentru sine sau pentru o altă persoană, sau 
acceptarea promisiunii ori a ofertei acestora, în scopul exercitării sau al neexercitării unor 
drepturi electorale în cadrul alegerilor, inclusiv al alegerilor regionale, dacă fapta nu constituie 
infracțiune, se sancționează cu amendă de la 500 la 750 de unități convenționale.”
În speţă s-a constatat că, prin decizia cuprinsă în procesul-verbal seria nr. MAI06 ***** 
din 12 septembrie 2025, încheiat de către agentul constatator din cadrul Inspectoratului de Poliție 
Leova, petenta Furtuna Valentina a fost sancţionată cu amendă în mărime de 500 unităţi 
convenţionale, în baza art. 47 1 alin. (1) din Codul contravenţional, fiind reţinut în sarcina 
acesteia: ”La data de 10.09.2025, ora 16:00-17:00 cet. Furtuna Valentina a pretins și a acceptat 
personal în calitate de alegător, a privilegiilor, bunurilor sub orice formă care nu i se cuvin, 
pentru sine în scopul exercitării sau al neexercitării unor drepturi electorale în cadrul 
alegerilor.”
Obiectul material sau imaterial al contravenţiei de corupere electorală pasivă este desemnat 
prin sintagma "bunuri, servicii, privilegii sau avantaje sub orice formă". Procesul - verbal nu 
indică în mod clar, concret şi direct: sursa exactă a sumelor băneşti, conţinutul transferului.
Latura obiectivă a contravenţiei specificate la art. 47 1 Cod contravenţional constă în fapta 
prejudiciabilă exprimată în acţiunea de pretindere, acceptare sau primire, personal sau prin 
mijlocitor, de către un alegător a bunurilor, serviciilor, privilegiilor sau avantajelor sub orice 
formă.
Modalitatea normativă a acţiunii prejudiciabile de acceptare şi primire a mijloacelor 
băneşti, ce este incriminată petentului, constituie acceptarea şi recepţionarea efectivă a 
mijloacelor băneşti de către făptuitor.
Latura subiectivă presupune existenţa intenţiei directe. Persoana trebuie să cunoască faptul 
că primeşte sau acceptă bunuri ori avantaje care nu i se cuvin şi să acţioneze în mod deliberat 
pentru a condiţiona o acţiune electorală de aceste foloase.
Subiectul contravenţiei pe lângă condiţiile generale este calificat adică alegătorul - 
persoană fizică ce are capacitatea legală de a participa la vot. Doar această categorie de persoane 
poate răspunde contravenţional pentru această faptă, întrucât elementul esenţial îl constituie 
influenţarea propriei conduite electorale în schimbul unor beneficii.
Cu privire la contravenţia a cărei comitere a fost reţinută în sarcina petentului, instanţa 
constată că în cauză nu s-a făcut dovada veridicităţii situaţiei de fapt reţinute de către agentul 
constatator în procesul-verbal cu privire la contravenţie contestat prin probe pertinente și 
concludente, astfel încât în favoarea petentului acţionează principiul indubio pro reo.
Pornind de la premisa procedurală prevăzută de art. 425 alin. (4) din Codul 
contravenţional, prin care legislatorul a stabilit că nici o probă nu are o valoare prestabilită, 
simplul fapt al întocmirii procesului-verbal cu privire la contravenţie este insuficient pentru 
tragerea persoanei la răspundere contravenţională.
În acest context, agentul constatator a aplicat sancţiunea contravenţională, nefiind 
prezentate probe care să demonstreze indubitabil vinovăţia petentului. 
Se reţine că, omisiunea respectivă nu a fost compensată de către agentul constatator nici în 
şedinţa de judecată. Instanţa de judecată reţine că sarcina demonstrării faptelor indicate în 
procesul verbal contravenţional revine agentului statului şi nu poate fi inversată în sensul 
obligării acuzatului să şi demonstreze nevinovăţia sa. Or, nevinovăția se prezumă până în 
momentul în care este răsturnată în conformitate cu prevederile Codului contravenţional.
Respectiv, se constată că agentul constatator nu a făcut referire la probele care i-ar fi 
permis să conchidă că, Furtuna Valentina a comis fapta respectivă, or, instanţei de judecată nu i-
au fost prezentate probe concludente şi pertinente care să ateste că, Furtuna Valentina a primit 
careva mijloace financiare.
Mai mult, instanța reține că una din probe constituie extrasul din fișierul excel în care este 
indicat Identificator – PSB, Destinatar – 78272745, Data – 4 – 10.09.2024 și 1 – 10.27.2024, 
Tipul SMS – SMS de intrare. La caz, agentul constatator nu a demonstrat care este legătura 
cauzală a înscrisului prezentat cu învinuirea adusă lui Furtuna Valentina.
În fapta constatată nu este indicat că Furtună Valentina a pretins și a acceptat privilegii prin 
intermediul sms – urilor, din materialele cauzei și anume: Raportul inspectorului superior Denis 
Dermenji din 01.08.2025; planșa fotografică anexată de către Inspectoratul de poliție și 
declarațiile contravenientei în sala de judecată, se constată că nr. de telefon ***** îi aparține de 
facto lui Furtună Andrei.
Mai mult, în procesul verbal cu privire la contravenție, agentul constatator indică la rubrica 
timpul săvârșirii – ziua 10, luna 09, anul 2024, deși conform extrasului anexat la materialele 
cauzei, este indicat că au intrat sms-uri la data – ziua 09, luna 10, anul 20224 și la data – ziua 17, 
luna 10, anul 2024.
Instanța de judecată ține să menționeze și faptul că procesul – verbal cu privire la 
contravenție, deși a fost încheiat în absența petiționarei Furtuna Valentina, martorul nu a semnat 
procesul verbal.
Faţă de cele precizate, instanţa a reţinut că în cauză există dubii care nu poate fi înlăturate 
prin administrarea altor probe, dubii de care profită petentului, potrivit principiului in dubio pro 
reo. În lumina jurisprudenţei Curţii Europene a Drepturilor Omului, instanţa reţine că acesta este 
un principiu complementar prezumţiei de nevinovăţie. Înainte de a fi o problemă de drept, 
principiul in dubio pro reo este o problemă de fapt. Înfăptuirea justiţiei cere ca judecătorii să nu 
se întemeieze, în hotărârile pe care le pronunţă, pe probabilităţi, ci pe certitudini dobândite pe 
bază de probe decisive, complete, sigure, în măsură să reflecte realitatea obiectivă.
De altfel, potrivit art. 375 alin. (3) din Codul contravenţional şi, în special, potrivit 
principiului in dubio pro reo, toate dubiile care nu pot fi înlăturate în condiţiile legii trebuie 
apreciate în favoarea persoanei învinuite.
De asemenea, pentru respectarea principiului prezumţiei nevinovăţiei, simpla constatare 
expropriis sensibusa agentului constatator nu este suficientă pentru ca instanţa să stabilească 
vinovăţia unei persoane.
În condiţiile enunţate, instanţa de judecată conchide că în speţă nu este demonstrat că în 
acţiunile lui Furutna Valentina, este întrunită fapta contravenţiei stabilită de art. 47 1 alin. (1) Cod 
contravenţional.
Se reţine că potrivit prevederilor art. 441 alin. (1) Cod contravenţional, procesul 
contravenţional nu poate fi pornit, iar dacă a fost pornit, nu poate fi efectuat şi va fi încetat în 
cazurile în care: a) nu există faptul contravenţiei.
Potrivit art. 461 alin. (1) Cod contravenţional, în cazul în care, pe parcursul judecării 
cauzei, se constată unul din temeiurile prevăzute la art. 441 sau 445 alin. (1), instanţa de judecată 
încetează procesul contravenţional.
Din motivele expuse în prezenta hotărâre, deoarece în speţă în lipsa unor probe care să 
demonstreze potrivit principiului dincolo de orice dubiu rezonabil, a faptei contravenţionale şi a 
comiterii ei de către acuzatul contravenţional, prezumţia de nevinovăţie nefiind răsturnată, în 
situaţia în care probele din dosar nu sunt în măsură să demonstreze că în acţiunile lui Furtuna 
Valentina ar fi existat elementele contravenţiei stabilite de art. 47 1 alin. (1) Cod contravenţional, 
instanţa de judecată, pornind de la prevederile art. 441 alin. (1) lit. a) Cod contravenţional 
coroborat cu art. 461 Cod contravenţional, consideră necesar de a înceta procesul 
contravenţional, intentat în baza procesului verbal cu privire la contravenţie seria nr. MAI06 
***** din 12 septembrie 2025, prin care lui Furtuna Valentina i se incriminează comiterea 
contravenţiei prevăzute de art. 47 1 alin. (1) Cod contravenţional în legătură cu faptul că în 
acţiunile ultimului nu este întrunită fapta contravenţiei.
În conformitate cu prevederile art. 441 alin. (1) lit. a), art. 442, art. 460, art. art. 461 - 
462Cod contravenţional al RM, instanţa de judecată,
H O T Ă R Ă Ş T E :
Se admite contestaţia depusă de către Furtuna Valentina, împotriva procesului-verbal cu 
privire la contravenţie seria MAI06 ***** şi decizia agentului constatator din 12 septembrie 
2025, întocmit în temeiul art. 471 alin. (1) Cod contravenţional.
Se încetează procesul contravenţional pornit în privinţa lui Furtuna Valentina, pentru 
săvârşirea faptei contravenționale prevăzute de art. 47 1 alin. (1) Cod contravenţional, şi care prin 
decizia agentului constatator, din 12 septembrie 2025, a fost supus sancţiunii contravenţionale 
sub formă de amendă în mărime de 500 (cinci sute) unităţi convenţionale, ceea ce constituie 
25000 (douăzeci și cinci mii) lei, pe temeiurile prevăzute la art. 441 alin. (1) lit. a) Cod 
contravenţional.
Hotărârea poate fi atacată cu recurs la Curtea de Apel Centru în termen de 15 zile, prin 
intermediul Judecătoriei Hîncești, sediul Leova.
Președintele ședinței,
JudecătorNicolae 
Zaharia