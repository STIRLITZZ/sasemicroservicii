Dosarul penal nr. 1-209/25 (nr. urmărirea penală 2025220219)
Nr. electronic 1-25164656-09-1-25112025
S E N T I N Ţ Ă
În numele Legii
11 decembrie 2025                                                                                           orașul 
Sîngerei
Judecătoria Bălţi (sediul Sîngerei) 
Instanţa compusă din:
Preşedintele şedinţei, judecătorul                                                                         
Diana Balan
Grefier                                                                                                        Cristina 
Munteanu
Cu participarea:
Procurorului                                                                                                Marian 
Ramașcan
Părții vătămate minore                                                                                       *****
Reprezentantului legal al părții vătămate minore                                           Natalia 
Burlaca
Avocatului părții vătămate minore                                                                
Alexandru Bulat
Avocatului inculpatului                                                                                         
Sergiu Tica
       Inculpatului                                                                                                         Vlad 
Golovatîi
       Pedagogul                                                                                                          Silvia 
Ciobanu     
 
a examinat în şedinţa de judecată închis, în procedura art. 364 1 din Codul de procedură 
penală, pe baza probelor administrate în faza de urmărire penală, cauza penală de învinuire a 
lui:
Vlad Golovatîi, născut la *****, IDNP: *****, 
domiciliat în ***** cetățean al Republicii Moldova, 
celibatar, nu are copii la întreținere, studii medii, nu este 
supus militar, nu este angajat în câmpul muncii, anterior 
nejudecat;
- în comiterea infracțiunii prevăzute de art. 174 alin. (1) din Codul penal.
Termenul de examinare a cauzei: 26 noiembrie 2025 – 11 decembrie 2025.
     Procedura de citare legală a părților a fost efectuată.
Asupra materialelor din dosar şi a probelor administrate în faza de urmărire penală, 
instanța de judecată,
c o n s t a t ă:
Vlad Golovatîi, fiind în relații amoroase cu minora ***** născută la *****, într-o 
zi nestabilită a lunii decembrie 2024, urmărind scopul satisfacerii sexuale, cunoscând cu 
certitudine că ultima este minoră și nu a atins vârsta de 16 ani, în locuința care-i aparține 
lui, amplasată în ***** a întreținut cu ea câteva rapoarte sexuale consimțite, prin 
introducerea organului viril în vaginul acesteia.
În cadrul ședinței de judecată, până la începerea cercetării judecătorești, inculpatul 
Vlad Golovatîi, fiind asistat de apărătorul său, avocatul Sergiu Tica, a declarat personal, 
prin înscris autentic că, recunoaște faptele indicate în rechizitoriu și încadrarea juridică a 
acestora în baza art. 174 alin. (1) din Codul penal, probele îi sunt cunoscute, înțelege 
conținutul lor și nu are obiecții asupra acestora, cerând ca judecată să se facă pe baza 
probelor administrate în faza de urmărire penală, deoarece nu solicită administrarea de 
noi probe. 
Instanța de judecată, analizând cererea inculpatului susținută de apărătorul lui și, 
ascultând opinia procurorului, care a pledat pentru examinarea cauzei pe baza probelor 
administrate în faza de urmărire penală, constatând că, din probele administrate în cursul 
urmăririi penale, care sunt concludente, pertinente și utile, rezultă că, faptele inculpatului 
sunt stabilite, precum și că sunt suficiente date cu privire la persoana inculpatului pentru 
a permite stabilirea unei pedepse, prin încheierea protocolară din 11 decembrie 2025 a 
dispus admiterea cererii inculpatului cu privire la judecarea cauzei pe baza probelor 
administrate în faza de urmărire penală. 
Fiind audiat inculpatul Vlad Golovatîi în ședința de judecată sub jurământ prin 
expunerea factologică, ce nu contravine învinuirii formulate în rechizitoriu, a declarat că, 
în luna decembrie a anului 2024, s-a făcut cunoștință cu *****. Au avut plimbări, ulterior 
a avut mai multe rapoarte sexuale cu minora ***** la domiciliul său din satul Cubolta, 
raionul Sîngerei. Cunoaștea cu certitudine că, ***** nu avea vârsta de 16 ani. 
Audiind inculpatul, studiind materialele cauzei penale, instanța de judecată ajunge la 
concluzia că, declarațiile inculpatului în general confirmă circumstanțele faptice 
constatate de organul de urmărire penală și dovedite prin probele acumulate la urmărire 
penală referitor la comiterea infracțiunii de către inculpat. De rând cu recunoașterea 
integrală a vinovăției pentru fapta incriminată, vina inculpatului Vlad Golovatîi în 
comiterea infracțiunii incriminate prevăzute de art. 174 alin. (1) din Codul penal, se mai 
confirmă prin mijloacele de probă acumulate la urmărirea penală şi acceptate de inculpat, 
fără a fi cercetate în ședința de judecată şi anume:
- declarațiile părții vătămate minore *****, care a comunicat că, locuiește în satul 
Hăsnășenii-Mari, raionul Drochia. La moment încă nu este în relație de soț și soție cu 
Vlad Golovatîi, dar urmează să oficializeze căsătoria. Locuiesc acum separat. Vlad are 20 
de ani, însă când s-au cunoscut avea 19 ani. Au făcut cunoștință la ea în sat, în localitatea 
Hăsnășenii-Mari, r-nul Drochia, în centrul satului şi de atunci au început să comunice. 
După două săptămâni de relație cu Vlad au întreținut prima relație sexuală, relația sexuală 
a fost benevolă, ambii şi-au dorit acest lucru. Vlad i-a spus că dacă se va întâmpla totul 
între ei vor fi în continuare împreună, va fi cu ea, și așa este. La moment locuiesc separat 
deoarece încă nu a împlinit vârsta de 16 ani, însă a locuit cu Vlad o perioadă împreună. 
Când a aflat despre sarcină, a fost inițial la evidența medicului din satul Cubolta, după 
care i-au spus că nu pot locui împreună doar după ce împlinește 16 ani. Au început a 
locui împreună cu Vlad în perioada când a rămas însărcinată, iar despre sarcină i-a 
povestit unei prietene. Prietena i-a povestit mamei. Nu i-a povestit mamei despre sarcină 
deoarece se gândea că va face o panică. Când a făcut cunoștință cu Vlad ea avea 15 ani, 
iar el 19 ani. I-a spus lui Vlad când a început a se întâlni că are 16 ani, deoarece îi era 
frică că o va lăsa. După ce i-a spus că este însărcinată i-a spus că nu o va lăsa şi că vor 
face o familie. A finisat clasa IX-a, toți au aflat că este însărcinată când avea 4 luni şi a 
decis ca să locuiască împreună. (f.d.59);
Suplimentar în cadrul ședinței de judecată a declarat că, nu are careva pretenții față 
de inculpat și solicită să fie pedepsit blând. A dat acordul la căsătorie ambii.
- declarațiile martorului Natalia Burlaca, care a relatat că, locuiește de comun cu 
concubinul său Octavian Gherman, fiicele minore Sabina Burlaca a.n. 2021, ***** an. 
2009 şi fiul minor Dumitru Burlaca a.n. 2017. Referitor la fiica minoră ***** poate 
comunica că ultima din luna august a anului 2024 a început a prieteni cu Vlad Golovatii, 
domiciliat în satul Cubolta r-nul Singerei. Fiica sa mergea la plimbare în localitatea 
Hăsnășenii Mari r-nul Drochia cu permisiunea sa, adică eu cunoștea despre faptul că 
Dana prietenia cu Vlad. Ultimul venea la ei la domiciliu, ea discuta cu el, este un tânăr 
bine educat, şi avea un comportament grijuliu, atent față de fiica sa. În luna decembrie a 
anului 2024 fiica sa de comun cu Vlad ca de obicei au mers la plimbare în localitatea 
Hăsnășenii Mari r-nul Drochia, după ce revenea ii comunica ca de obicei că totul este 
bine. Uneori, mai ales de sărbătorii Dana mergea la domiciliul lui Vlad în localitatea 
Cubolta r-nul Singerei, comunicându-i că făcuse cunoștință cu părinții lui Vlad. La 
începutul lunii iunie a anului 2025, de la. Luminița Diaconu, a cunoscut despre faptul că 
fiica sa minoră Dana este însărcinată şi că aceasta a mers cu Dana în mun. Bălți unde 
fiica a efectuat un test de sarcină. A întrebat-o pe Dana dacă este adevărat, la care Dana a 
recunoscut faptul că este însărcinată. Totodată i-a comunicat faptul că în luna decembrie 
a anului 2024, a mers la domiciliul lui Vlad, unde pentru prima dată a avut primul raport 
sexual consimțit în formă normală cu Vlad. Tot de la Dana cunoaște faptul că, după 
primul raport sexual cu Vlad, a mai avut loc rapoarte sexuale benevole în formă 
obișnuită, dar nu-şi amintește anume câte. Ca urmare Dana i-a comunicat că în luna 
decembrie a anului 2024, când a mers la domiciliul lui Vlad şi când a întreținut primul 
raport sexual benevol, la domiciliul ultimului, a stat la masă de comun cu părinții lui 
Vlad, pe nume Vitali Golovatîi şi Angela Golovatîi, după care ea de comun cu Vlad au 
mers in odaia acestuia unde a întreținut raportul sexual benevol. De la Dana cunoaște 
faptul că, cu alte careva persoane nu a întreținut acte sexuale. La moment Dana este 
însărcinată în luna a șasea şi locuiește de comun cu Vlad la domiciliul său în satul 
Hăsnăşenii Mari, r-nul Drochia. Nu are careva pretenții față de Golovatii Vlad, ultimul 
are o atitudine responsabilă şi dorește să păstreze copilul. Fiica i-a comunicat că primul 
raport sexual cu Vlad I-a întreținut în ***** la domiciliul lui Vlad precum şi alte rapoarte 
sexuale care le-a întreținut cu el după primul act sexual la fel le-a întreținut la domiciliul 
lui Vlad. Ea deseori merge la el în vizită. La moment poate, periodic se află la ea, dar 
uneori locuiește şi la domiciliul lui Vlad. Fiica i-a mai comunicat că, primul act sexual 
care l-a întreținut cu Vlad a fost unul benevol, cât şi celelalte acte sexuale. A avut loc în 
camera de dormitor a lui Vlad. (f.d.66-69);
- denunțul lui Natalia Burlaca din 05 august 2025, potrivit căruia Vlad Golovatîi, 
născut la *****, a întreținut un act sexual cu minora ***** născută la *****. (f.d.13);
- raportul de constatare nr. 202518P0197 din 04 august 2025, potrivit căruia la 
examinarea medico-legală a documentelor pe numele minorei *****, a.n. 2009, careva 
leziuni corporale nu s-au constatat. La examinarea medico-legale din datele documentelor 
medicale a Centrului de Sănătate or. Drochia, reiese că, minora ***** 2009 a.n, este 
gravidă-sarcina de 17 săptămâni. Himenul este lezat-fostonat, pastos ce confirmă relaţii 
sexuale regulate. Dezvoltarea fizică şi constituția corpului minorei ***** a n. 2009 
corespunde vârstei indicate. (f.d.36-37).
Potrivit art. 101 alin. (1) şi (2) din Codul de procedură penală, (1) Fiecare probă 
urmează să fie apreciată din punct de vedere al pertinenței, concludenţei, utilităţii şi 
veridicităţii ei, iar toate probele în ansamblu – din punct de vedere al coroborării lor. (2) 
Reprezentantul organului de urmărire penală sau judecătorul apreciază probele conform 
propriei convingeri, formate în urma examinării lor în ansamblu, sub toate aspectele şi 
în mod obiectiv, călăuzindu-se de lege.
Conform art. 384 din Codul de procedură penală, (1) Instanţa hotărăşte asupra 
învinuirii înaintate inculpatului prin adoptarea sentinţei de condamnare, de achitare sau 
de încetare a procesului penal. (2) Sentinţa se adoptă în numele legii. (3) Sentinţa 
instanţei de judecată trebuie să fie legală, întemeiată şi motivată. (4) Instanţa îşi 
întemeiază sentinţa numai pe probele care au fost cercetate în şedinţa de judecată.
Reieșind din prevederile art. 389 alin. (1) şi (2) din Codul de procedură penală, (1) 
Sentința de condamnare se adoptă numai în condiţia în care, în urma cercetării 
judecătorești, vinovăția inculpatului în săvârșirea infracțiunii a fost confirmată prin 
ansamblul de probe cercetate de instanţa de judecată. (2) Sentinţa de condamnare nu 
poate fi bazată pe presupuneri sau, în mod exclusiv ori în principal, pe declaraţiile 
martorilor depuse în timpul urmăririi penale şi citite în instanţa de judecată în absenţa 
lor.
În rezultatul analizei probelor indicate, din punct de vedere al coroborării lor, 
instanța a ajuns la concluzia că, acțiunile inculpatului Vlad Golovatîi au fost corect 
încadrate în prevederile art. 174 alin. (1) din Codul penal – actul sexual consimțit, 
săvârșit cu bună știință cu o persoană care nu a împlinit vârsta de 16 ani.
Totodată, de către instanță nu au fost stabilite circumstanțe care ar impune liberarea 
de răspundere penală a lui Vlad Golovatîi  potrivit prevederile art. 53 din Codul penal. De 
asemenea, instanța consideră că pe caz nu există circumstanțe prevăzute de art. 89 din 
Codul penal, care ar face posibilă liberarea inculpatului de pedeapsa penală. În temeiul 
celor expuse instanța ajunge la concluzia, că în privința lui Vlad Golovatîi urmează de 
emis sentință de condamnare, cu stabilirea pedepsei penale.
Conform art. 61 din Codul penal, (1) Pedeapsa penală este o măsură de 
constrângere statală şi un mijloc de corectare şi reeducare a condamnatului ce se aplică 
de instanţele de judecată, în numele legii, persoanelor care au săvârșit infracțiuni, 
cauzând anumite lipsuri şi restricţii drepturilor lor. (2) Pedeapsa are drept scop 
restabilirea echităţii sociale, corectarea şi resocializarea condamnatului, precum şi 
prevenirea săvîrşirii de noi infracţiuni atât din partea condamnaţilor, cât şi a altor 
persoane. Executarea pedepsei nu trebuie să cauzeze suferinţe fizice şi nici să înjosească 
demnitatea persoanei condamnate.
La stabilirea pedepsei, instanța de judecată ține cont de prevederile art. 75 alin. (1)  
din Codul penal, potrivit căruia persoanei recunoscute vinovate de săvârșirea unei 
infracțiuni i se aplică o pedeapsă echitabilă în limitele fixate în Partea specială a 
prezentului cod şi în strictă conformitate cu dispozițiile Părţii generale a prezentului cod. 
La stabilirea categoriei şi termenului pedepsei, instanța de judecată ţine cont de 
gravitatea infracţiunii săvârșite, de motivul acesteia, de persoana celui vinovat, de 
circumstanţele cauzei care atenuează ori agravează răspunderea, de influenţa pedepsei 
aplicate asupra corectării şi reeducării vinovatului, precum şi de condiţiile de viaţă ale 
familiei acestuia.
Potrivit prevederilor art. 75 alin. (2) din Codul penal, în cazul alternativelor de 
pedeapsă prevăzute pentru infracțiunea săvârșită, pedeapsa cu închisoare are un 
caracter excepțional şi se aplică atunci când gravitatea infracțiunii şi personalitatea 
infractorului fac necesară aplicarea pedepsei cu închisoare, iar o altă pedeapsă este 
insuficientă şi nu şi-ar atinge scopul. O pedeapsă mai aspră, din numărul celor 
alternative prevăzute pentru săvârșirea infracțiunii, se stabilește numai în cazul în care o 
pedeapsă mai blândă, din numărul celor menționate, nu va asigura atingerea scopului 
pedepsei. Caracterul excepțional la aplicarea pedepsei cu închisoare urmează a fi 
argumentat de către instanţa de judecată.
Cu privire la personalitatea învinuitului, potrivit Adeverinței eliberate de Primăria 
comunei Cubolta nr. 117 din 02.07.2025, Vlad Golovatîi se caracterizează pozitiv 
(f.d.87), la evidența medicului narcolog și psihiatru nu se află (f.d.90, 93), potrivit 
cazierului contravențional, în perioada anilor 2000-2025 a avut 6 abateri contravenționale 
(f.d.84); conform revendicării, anterior nu a fost în conflict cu legea penală (f.d.85).
Potrivit art. 16 alin. (3) din Codul penal, infracțiunea prevăzută la art. 174 alin. (1) 
din Codul penal, se califică ca infracțiune mai puțin gravă. 
În calitate de circumstanțe ce atenuează răspunderea penală, conform art. 76 din 
Codul penal, în acțiunile lui Vlad Golovatîi - săvârșirea pentru prima dată a unei 
infracţiuni mai puţin grave,  de către o persoană care a atins vârsta de 18 ani, dar nu a 
atins vârsta de 21 de ani, precum și recunoașterea vinovăției.
Circumstanțe ce agravează răspunderea penală conform art. 77 din Codul penal, în 
acțiunile lui Vlad Golovatîi – nu au fost stabilite.
Astfel, se constată că, sancțiunea art. 174 alin. (1) din Codul penal, prevede în 
calitate de pedeapsă închisoare de la 2 la 5 ani.
Acuzatorul de stat a solicitat stabilirea pedepsei sub formă închisoare pe un termen 
de 2 ani, și aplicarea prevederilor art.90 din Codul penal – 1 (un) an.
Apărătorul părții vătămate minore a solicitat la discreția instanței.
Apărătorul și inculpatul au solicitat aplicarea pedepsei sub formă închisoare, cu 
suspendarea cu suspendarea condiționată a executării pedepsei pe un termen minim. 
Dat fiind faptul că, cauza a fost examinată în baza probelor administrate în faza de 
urmărire penală în baza art. 364 1 din Codul de procedură penală, la stabilirea pedepsei 
instanța de judecată va ține cont de prevederile art. 801 din Codul penal.
Astfel, în conformitate cu art. 80 1 din Codul penal, (1) În cazul în care inculpatul a 
recunoscut săvârșirea faptelor indicate în rechizitoriu şi a solicitat ca judecata să se facă 
pe baza probelor administrate în faza de urmărire penală, acesta beneficiază de 
reducerea cu o pătrime a limitelor de pedeapsă prevăzute în Partea specială a 
prezentului cod în cazul pedepsei cu amendă, cu muncă neremunerată în folosul 
comunității sau cu închisoare. (2) În cazul în care inculpatul a recunoscut săvârșirea 
faptelor indicate în rechizitoriu pentru infracțiunile prevăzute la art.181 1–182, 239–240, 
2421, 242 2, 256, art.264 alin.(2), (4), (6), art.264 1, 324–335 1, 370 şi a solicitat ca 
judecata să se facă pe baza probelor administrate în faza de urmărire penală, acesta 
beneficiază de reducerea cu o pătrime doar a limitei maxime de pedeapsă prevăzute în 
Partea specială a prezentului cod în cazul pedepsei cu amendă, cu muncă neremunerată 
în folosul comunităţii sau cu închisoare.
La fel, în cadrul ședinței de judecată s-a constatat că, inculpatul Vlad Golovatîi în 
momentul săvârșirii infracțiunii avea vârsta de 19 ani, prin urmare sunt aplicabile 
prevederile art. 70 alin. (3 1) din Codul penal, care stipulează că, la aplicarea pedepsei 
persoanelor care au atins vîrsta de 18 ani, dar nu au atins vîrsta de 21 de ani, care au 
săvîrşit infracţiune la vîrsta de la 18 pînă la 21 de ani, maximul pedepsei se reduce cu o 
treime, iar în cazul pedepsei detenţiunii pe viaţă, aceasta se comută în închisoare pe un 
termen de 30 de ani. În cazul în care instanţa, ţinînd cont de personalitatea infractorului, 
ajunge la concluzia că doar prin aplicarea pedepsei în limitele generale se va atinge 
scopul pedepsei penale, aceasta poate dispune o pedeapsă în limitele prevăzute de legea 
penală pentru infracţiunea săvîrşită. Necesitatea aplicării pedepsei în limitele generale 
urmează a fi argumentată de către instanţa de judecată.
Deci, plafonul minim și maxim al pedepsei prevăzute de art. 174 alin. (1) din Codul 
penal se reduce, după cum urmează: închisoare de la 1 an și 6 luni până la 2 ani și 6 luni 
(5 ani :1/3 în baza art. 70 alin. (3 1) CP = 3 ani și 4 luni, 1/4 în baza art. 80 1 alin. (1) CP = 
2 ani și 6 luni).
Ținând cont de analiza cumulativă a criteriilor de individualizare a pedepsei 
reflectate supra și coroborarea probelor care furnizează informații respective, precum și 
indicarea temeiurilor care furnizează proporționalitatea între scopul reeducării 
infractorului, prin caracterul retributiv al pedepsei aplicate și așteptările societății față de 
actul de justiție realizat sub aspectul restabilirii ordinii de drept încălcat, ținând cont de 
persoana inculpatului, care a comis pentru prima dată o infracțiune mai puțin gravă, 
având vârsta de 19 ani, și a recunoscut vinovăția , instanța de judecată consideră oportună 
stabilirea unei pedepse sub formă de închisoare pe un termen de 1 (un) an și 6 (șase) luni.
În temeiul art. 72 alin. (3) din Codul penal, în penitenciare de tip semiînchis execută 
pedeapsa persoanele condamnate la închisoare pentru infracţiuni mai puţin grave şi 
grave, săvârșite cu intenție.
Astfel, luând în considerație că, Vlad Golovatîi a fost recunoscut vinovat în 
comiterea unei infracțiuni din categoria celor mai puțin grave, instanța consideră că 
pedeapsa închisorii stabilită conform prezentei sentințe de către Vlad Golovatîi urmează a 
fi executată în penitenciar de tip semiînchis.
Potrivit prevederilor art. 90 alin. (1) din Codul penal, dacă, la stabilirea pedepsei cu 
închisoare pe un termen de cel mult 5 ani pentru infracțiunile săvârșite cu intenție şi de 
cel mult 7 ani pentru infracțiunile săvârșite din imprudență, instanța de judecată, ținând 
cont de circumstanțele cauzei şi de persoana celui vinovat, va ajunge la concluzia că nu 
este rațional ca acesta să execute pedeapsa stabilită, ea poate dispune suspendarea 
condiționată a executării pedepsei aplicate vinovatului, indicând numaidecât în hotărâre 
motivele condamnării cu suspendare condiționată a executării pedepsei şi perioada de 
probațiune sau, după caz, termenul de probă. În acest caz, instanța de judecată dispune 
neexecutarea pedepsei aplicate dacă, în perioada de probațiune sau, după caz, termenul 
de probă pe care l-a fixat, condamnatul nu va săvârși o nouă infracțiune şi, prin 
respectarea condițiilor probațiunii sau, după caz, a termenului de probă, va îndreptăți 
încrederea ce i s-a acordat. Controlul asupra comportării celor condamnați cu 
suspendarea condiționată a executării pedepsei îl exercită organele de probaţiune, iar 
asupra comportării militarilor – comandamentul militar respectiv.
Astfel, având în vedere atitudinea inculpatului în cursul procesului penal, conduita 
acestuia de recunoaștere a faptei comise, ținând cont de circumstanțele pricinii şi 
persoana vinovatului, instanţa consideră că scopul pedepsei poate fi atins fără executarea 
acesteia, de aceia constată că sunt îndeplinite condițiile prevăzute de art. 90 din Codul 
penal, apreciind o astfel de pedeapsă ca una echitabilă pentru fapta comisă, iar stabilirea 
termenului de probă va asigura, în opinia instanței, un comportament adecvat al 
inculpatului, dacă în termenul de probă el nu va săvârși o nouă infracțiune și prin 
comportare exemplară și muncă cinstită va îndreptăți încrederea ce s-a acordat, nefiind 
rațională aplicarea unei pedepse mai aspre din numărul celor alternative prevăzute pentru 
săvârșirea infracțiunii date, aşa cum în şedinţa de judecată s-a constatat că Vlad Golovatîi 
nu prezintă pericol social sporit şi corectarea ultimului este posibilă fără a fi izolat de 
societate.
În baza acestor prevederi legale instanţa urmează să dispună suspendarea 
condiţionată a executării pedepsei aplicate faţă de inculpatul Vlad Golovatîi, fixând 
pentru el un termen de încercare pe o durată de 1 (un) an.
Totodată, conform art. 90 alin. (6) lit. a) din Codul penal, instanţa de judecată 
consideră necesar a obliga inculpatul Vlad Golovatîi ca pe perioada de probațiune fixată 
să se prezinte la organul de probaţiune la datele fixate de acesta.  
Conform art. 385 alin. (1) pct. 14) din Codul de procedură penală, instanța la 
adoptarea sentinței, soluționează chestiunea cine şi în ce proporție trebuie obligat să 
plătească cheltuielile judiciare.
Potrivit art. 227 alin. (1) și art. 229 alin. (1) din Codul de procedură penală, 
demersul acuzatorului de stat privind încasarea cheltuielilor de judecată suportate 
conform raportului de constatare nr. 202518P0197 din 04.08.2025, în mărime de 448 lei 
(f.d.36-37), se admite și se încasează de la Vlad Golovatîi în contul statului cheltuielile 
judiciare suportate în mărime de 448 lei. 
Cu referire la măsura procesuală de constrângere în privința inculpatului Vlad 
Golovatîi, instanța de judecată dispune - obligarea de a se prezenta la organul de 
urmărire penală sau instanță - se menține până când sentința va deveni definitivă.
În conformitate cu prevederile art. 70 alin. (3 1) și  80 1 din Codul penal, art. 364 1, 
384, 385, 389, 392-395, 397 din Codul de procedură penală, instanță de judecată,
h o t ă r ă ș t e:
Se recunoaște vinovat Vlad Golovatîi, născut la *****, IDNP *****, de săvârșirea 
infracțiunii prevăzute de art. 174 alin. (1) din Codul penal şi în baza acestei Legi se 
stabilește acestuia pedeapsa sub formă de închisoare pe un termen de 1 (un) an și 6 (șase) 
luni.
În baza art. 72 alin. (3) din Codul penal, pedeapsa stabilită prin sentința respectivă 
de către Vlad Golovatîi, urmează a fi executată în penitenciar de tip semiînchis.
Conform art. 90 din Codul penal, executarea pedepsei aplicate faţă de Vlad 
Golovatîi se suspendă condiționat pe un termen de probă de 1 (un) an, dacă, în termenul 
de probă, condamnatul nu va săvârși o nouă infracțiune și, prin comportare exemplară va 
îndreptăți încrederea ce i s-a acordat, obligându-l ca pe perioada de probațiune fixată să 
se prezinte la organul de probațiune la datele fixate de acesta.
Controlul asupra comportării condamnatului se pune în sarcina organului de 
probațiune din a cărei rază teritorială își are domiciliul.
Solicitarea acuzatorului de stat privind încasarea cheltuielilor de judecată se admite.
Se încasează de la Vlad Golovatîi în beneficiul statului cheltuieli judiciare suportate 
în suma totală de 448 (patru sute patruzeci și opt) lei. 
Sentința poate fi atacată cu recurs la Curtea de Apel Nord în termen de 15 zile, prin 
intermediul Judecătoriei Bălţi (sediul Sîngerei).
             Preşedintele şedinţei,
            judecătorul                                                                            Diana Balan 
 
