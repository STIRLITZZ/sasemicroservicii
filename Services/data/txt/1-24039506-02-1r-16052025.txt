Dosarul nr.1r-540/25                        Judecătoria Căușeni (sediul *****)
1-24039506-02-1r-16052025        Judecător: Mocanu 
Andrei
D E C I Z I E
11 decembrie 2025                 mun. 
Chişinău
Colegiul penal al Curţii de Apel Centru, în componența:
Preşedintele şedinţei de judecată, judecător                   Cecan Silvia  
Judecători    Schibin Vladislav și Băbălău 
Denis 
a judecat, în lipsa participanților la proces, recursul avocatului Potereanu Dina, în 
interesele inculpatului Lungu Ruslan declarat împotriva sentinţei Judecătoriei Căușeni 
(sediul Anenii Noi) nr.1-54/24 din 29 aprilie 2025, în cauza penală privind condamnarea 
lui:
Lungu Ruslan *****, născut la *****, 
IDNP *****, originar r-nul. *****, sat. *****, 
domiciliat: *****, str. ***** 40, căsătorit, studii 
medii, doi copii minori la întreținere, angajat în 
câmpul muncii, nesupus militar, anterior 
nejudecat, cetățean al Republicii Moldova,
pentru săvârșirea infracţiunii prevăzute de art. 2641 alin. (1) din Codul penal.
Termenul de examinare a cauzei în prima instanță: 10 aprilie 2024  –  29 aprilie 
2025; în instanța de recurs: 16 mai 2025  –  11 decembrie 2025.
Procedura de citare a părților a fost legal executată. 
Asupra recursului, în baza materialelor din dosar şi a argumentelor prezentate în 
ședința de judecată, Colegiul penal, -
A  C O N S T A T A T:
1.Prin sentința Judecătoriei Căușeni (sediul Anenii Noi) nr.1-54/24 din 29 aprilie 
2025, s-a recunoscut vinovat Lungu Ruslan de săvîrșirea infracțiunii prevăzute de art. 
2641 alin. (1) din Codul penal și i s-a stabilit acestuia pedeapsă sub formă de muncă 
neremunerată în folosul comunității pe o perioadă de 220 (două sute douăzeci) ore. S-a 
anulat lui Lungu Ruslan dreptul de a conduce mijloace de transport. Măsura preventivă 
sub formă de obligarea de a nu părăsi țara aplicată lui Lungu Ruslan pe un termen de 60 
de zile, a încetat de drept. În conformitate cu art. 21 1 alin. (3) din Legea privind siguranța 
traficului rutier nr. 131-XVI, permisul de conducere a lui Lungu Ruslan urmează a fi 
remis organului care asigură executarea pedepsei, pentru organizarea în termen de 10 zile 
anularea permisului de către autoritatea competență.
2.Pentru a pronunța sentința, prima instanță a constatat că, Lungu Ruslan, la 
17.12.2023 aproximativ la ora 02:10, ignorând cerințele prevederilor art. 14 lit. a) al 
Regulamentului Circulației Rutiere, potrivit căruia ”Conducătorului de vehicul îi este 
interzis: a) să conducă vehiculul în stare de ebrietate sub influența drogurilor sau altor 
substanțe contraindicate, sub influența preparatelor medicamentoase care provoacă 
reducerea reacției, fiind bolnav, traumatizat, sau într-o stare avansată de oboseală de 
natură să-i afecteze capacitatea de conducere”, intenționat, dându-și seama de caracterul 
prejudiciabil al acțiunilor sale, prevăzând urmările lor prejudiciabile și admițând în mod 
conștient survenirea acestora, deși a consumat băuturi alcoolice, fiind în stare de ebrietate 
alcoolică, în timp ce conducea automobilul de model ”Suzuki Vitara” cu numărul de 
înmatriculare „*****”, pe drumul public din orașul *****, str. Florilor a fost stopat de 
către colaboratorii de poliție al INSP a IGP.
Ulterior, fiind suspectat de conducerea mijlocului de transport în stare de ebrietate 
alcoolică, fiind acordul ultimului, a fost supus testării alcoolscopice cu utilizarea 
alcooltestului „DRAGER”, în rezultatul căruia, conform testului cu nr.6240 din 
17.12.2023 ora 02:18, lui Lungu Ruslan i-a fost stabilit concentrația vaporilor de alcool 
în aerul expirat de 0,57 mg/l, concentrație care potrivit art.134 12 alin.(3) din Codul penal 
și conform Hotărârii Guvernului Republicii Moldova nr.296 din 16.04.2009, privind 
modul de testare alcoolscopică de examinare medicală pentru stabilirea stării de ebrietate 
și natura ei se califică drept stare de ebrietate alcoolică cu grad avansat.
3.Astfel, prin acţiunile sale intenţionate, inculpatului Lungu Ruslan Valeriu i se 
incriminează comiterea infracțiunii prevăzută de art.264 1 alin.(1) din Codul penal, cu 
indicii calificativi, conducerea mijlocului de transport în stare de ebrietate alcoolică cu 
grad avansat.
4.Nefiind de acord cu sentința instanței de fond, avocatul Potereanu Dina, în 
interesele inculpatului Lungu Ruslan a declarat recurs prin care solicită admiterea 
recursului, casarea sentinței din data de 29.04.2029 în privința lui Lungu Ruslan și 
emiterea unei decizii prin care condamnatul Lungu Ruslan să fie achitat din motivul 
lipsei în acțiunile sale a elementelor infracțiunii prevăzute la art.264 1 alin.(l) din Codul 
penal sau remiterea cauzei penale în privința lui Lungu Ruslan spre rejudecare în aceeași 
instanță, în alt complet de judecată.
5.În motivarea cerereii de recurs invocă, că nu există dovezi directe, obiective, 
cum ar fi înregistrări audio-video care cu certitudene să ne demonstreze că la volanul 
automobilului se afla Lungu Ruslan sau alte mijloace tehnice de probă, decât declarațiile 
martorilor Paladi Constantin, Renchez Mihail și Lungu Marin, care nici unul nu a putut 
declara și demonstra că la volan se afla Lungu Ruslan. Paladi Constantin și Renchez 
Mihail fiind angajați al INSP în calitate de subofițeri , fiind implicați în serviciu de 
patrulare Anenii Noi au stopat automobilul de model Suzuki Vitara cu numărul de 
înmatriculare „***** *****” în or. *****, str.Florilor la data de 17.12.2023 pe la ora 
02.10, la volanul căruia se afla dna Lungu Elena, soția lui Lungu Ruslan. Din 
înregistrarea video anexată la prezenta cauză penală, fiind vizionată în ședința de 
judecată se vede că mașina echipajului de patrulare se oprește la o distanță impunătoare 
de la automobilul Suzuki Vitara cu numărul de înmatriculare „*****”, unde lipsește 
iluminația. Imediat la semnalul poliției de a se stopa, șoferul automobilului Suzuki Vitara 
cu numărul de înmatriculare „***** *****” s-a oprit imediat.
6.Explică, că din declarațiile lui Lungu Elena și a martorilor audiați din partea 
apărării se confirmă că, la volan s-a urcat soția lui Lungu Ruslan, dna Elena Lungu. 
Lungu Ruslan se afla pe bancheta de alăturea cu copilul în brață. La momentul când 
poliția s-a apropiat de mașina dl Lungu Ruslan a transmis copilul dnei Lungu Elena și s-a 
apropiat de bancheta șoferului pentru a transmite actele agenților de patrulare, deoarece 
actele se aflau în buzunarul de la ușa șoferului, copilul mic plângea, era cu febră, de aceia 
l-a transmis mamei, nici nu a crezut că angajații poliții vor proceda atât de urât și 
mincinos, însă agenții de patrulare au întors toate declarațiile împotriva lui Lungu 
Ruslan, deoarece au avut la moment o ceartă cu Lungu Elena pe motiv ca au fost stopați 
însă copilul se simțea rău și era și foarte frig afară, cu toate că agenții de patrulare la acel 
moment erau înzestrați cu dispozitiv de filmare, inclusiv au filmat și pe telefonul de 
serviciu, însă au anexat doar înregistrarea video de la distanță care le era convenabilă.
7.Susține că, Lungu Ruslan fiind audiat atât pe parcursul urmăririi penale, cât și 
în procesul cercetărilor judecătorește la acuzațiile aduse a pledat nevinovat. La dosarul 
penal nu au fost anexate careva probe ce ar indica la vina inculpatului Lungu Ruslan. Mai 
mult, din conținutul ordonanței privind punerea sub învinuire rezultă că, în aceasta 
lipsesc datele privind mijloacele, modului de săvârșire a infracțiunii incriminate 
inculpatului Lungu Ruslan prevăzute de art. 264 1 alin. (1) din Codul penal, respectiv 
învinuirea în cazul dat nu este concretă. Este necesar ca instanța de judecată să constate 
că, inculpatul Lungu Ruslan a fost pus sub învinuire în baza art. 264 1 alin. (1) din Codul 
penal, ilegal, fapt ce exclude tragerea lui la răspundere penală pentru comiterea 
infracțiunii indicate și are drept urmare achitarea pe acest capăt de acuzare. Reieșind din 
cele expuse, urmărirea penală a fost efectuată superficial privind examinarea tuturor 
circumstanțelor săvârșirii infracțiunii date. După cum este stabilit, urmărirea penală pe 
prezenta cauză penală este efectuată unilateral și în neconcordanță cu normele legii 
procesuale penale, poartă un caracter de presiune asupra persoanei ce contravin normelor 
legii penale, ce are scopul să apere persoana, cât și drepturile și libertățile acestuia. Nici 
un alt document din materialele dosarului nu dovedește faptul că inculpatul a săvârșit 
infracțiunea prevăzută de art. 2641 alin. (1) din Codul penal. Cu atât mai mult, procurorul 
în rechizitoriu scrie la general că vina lui Lungu Ruslan este dovedită prin ansamblul de 
probe acumulate pe parcursul urmăririi penale, însă fără să ofere o analiză acestor probe, 
nu indică concret care probe ar confirma vinovăția ultimului.
8.Indică, că în urma cercetării probelor, vinovăția lui Lungu Ruslan în săvârșirea 
infracțiunii ce i se incriminează nu s-a confirmat. Astfel, învinuirea adusă inculpatului nu 
este clară, concretă și previzibilă, situație care contravine art. 296 din Codul de procedură 
penală și implică nulitatea actului de procedură conform art. 251 din Codul de procedură 
penală. Odată cu ordonanța de punere sub învinuire și rechizitoriul, în care se conține 
învinuirea sunt nule, devin nule și toate celelalte acte procedurale, inclusiv hotărârile 
adoptate. Probele care au constituit obiectul cercetării judecătorești nu dovedesc dincolo 
de orice dubiu rezonabil vinovăția lui Lungu Ruslan în săvârșirea infracțiunii prevăzute 
de art. 2641 alin. (1) din Codul penal. Probele administrate în cadrul urmăririi penale cât 
și cele cercetate în ședințele de judecată, inclusiv și versiunea inculpatului Lungu Ruslan 
precum că el nu se face vinovat în ceea ce i se incriminează, urmează a fi verificate în 
strictă conformitate cu prevederile art. 100 alin. (4) din Codul de procedură penală, și, 
apoi, prin prisma art. 101 din Codul de procedură penală. Verificarea presupune 
examinarea fiecărui element probatoriu în parte, pentru a se înlătura tot ce nu are legătură 
cu cauza, tot ce este vag și nesigur. 
9.Consideră că în cazul dat, instanța de judecată a examinat unilateral probele 
acumulate, fiind luate în calcul doar probele propuse de către acuzare, iar cele ale apărării 
fiind total ignorate. În această ordine de idei, se reiterează că, lipsesc probele pe care se 
întemeiază concluziile instanței de judecată și concluziile încadrării juridice ale acțiunilor 
inculpatului. În acest sens, acuzarea nu a prezentat careva probe pertinente și concludente 
care ar demonstra faptul că inculpatul Lungu Ruslan ar fi comis fapta încriminată.
10.Colegiul penal, examinând materialele cauzei penale, consideră recursul 
declarat ca fiind nefondat şi pasibil de a fi respins, cu menținerea sentinței instanței de 
fond fără modificări, din următoarele considerente. 
11.Potrivit prevederilor art.447 alin.(1) și (2) din Codul de procedură penală, 
recursul se judecă în termen rezonabil, fără prezența părților la proces. Instanța de 
recurs fixează data examinării şi dispune să se comunice părților la proces despre 
aceasta, cu acordarea dreptului depunerii referinței.
12.Participanții la proces au fost înștiințați legal despre data examinării recursului 
și despre faptul că, sunt în drept să depună prin intermediul Secției monitorizare și relații 
publice a Curții de Apel Centru referințe, completări la cererea de recurs, sau alte 
cereri/demersuri, cu cel puțin 1 (una) zile înainte de data ședinței de judecată.
13.Astfel, ținând cont de faptul că, participanții la proces au fost înștiințați despre 
data examinării recursului și depunerii referinței, fiind astfel întreprinse toate măsurile 
necesare în vederea respectării prevederilor art.319 din Codul de procedură penală 
privind citarea participanților la proces, instanța de recurs, conform art.447 alin.(1) din 
Codul de procedură penală a dispus examinarea cauzei fără prezența părților la proces.
14.Conform art.448 din Codul de procedură penală, judecând recursul, instanţa 
verifică legalitatea şi temeinicia hotărârii atacate pe baza materialului din dosarul 
cauzei şi a oricăror documente noi prezentate în instanţa de recurs. Instanţa de recurs 
este obligată să se pronunţe asupra tuturor motivelor invocate în recurs.
15.În particular, avându-se în vedere recursul, rațiunea şi finalitatea exercitării căii 
de atac rezidă în înlăturarea erorilor admise de instanţa ierarhic inferioară la etapa 
precedentă de judecare a cauzei, iar controlul judecătoresc pe care acesta îl declanşează, 
are un rol preventiv şi unul reparator.
16.Conform art.449 din Codul de procedură penală, judecînd recursul, instanța 
adoptă una din următoarele decizii: respinge recursul, menținând hotărârea atacată, 
dacă recursul este nefondat; recursul este depus peste termen; recursul este inadmisibil; 
admite recursul, casând hotărârea, parțial sau integral, şi ia una din următoarele soluţii: 
dispune achitarea persoanei sau încetarea procesului penal în cazurile prevăzute de 
prezentul cod, rejudecă cauza cu adoptarea unei noi hotărâri, dispune rejudecarea 
cauzei de către instanţa de fond dacă este necesară administrarea de probe 
suplimentare. Adoptarea deciziei şi întocmirea acesteia se efectuează în conformitate cu 
prevederile art.417 şi 418, care se aplică în mod corespunzător. 
17.Subsecvent normei citate, instanţa de recurs, conform art. 449 alin.(1) pct.2 lit. 
a) Codul de procedură penală, respinge recursul, menținând hotărârea atacată, dacă 
recursul este nefondat.
18. În temeiul celor relevate supra, la pronunţarea sentinţei, prima instanţă, corect 
a stabilit circumstanţele de fapt şi de drept şi just a concluzionat că, inculpatul Lungu 
Ruslan a comis anume infracţiunea imputată. Aceste împrejurări au fost constatate din 
totalitatea de probe acumulate la cauza penală, fiind corect apreciate, respectându-se 
prevederile art. 101 din Codul de procedură penală, din punct de vedere al pertinenţei, 
concludenţii, utilităţii şi veridicităţii, iar toate probele în ansamblu - din punct de vedere 
al coroborării lor.
19.Fiind audiat în instanța de fond, inculpatul Lungu Ruslan a declarat că, pe 
16.12.2023 a fost la o zi de naștere la o cumătră din or.Anenii Noi la d.Morozan Elena și 
a stat și a servit băuturi alcoolice și soția nu a servit ca să meargă la volan și s-au pornit 
spre casă str.Florilor 10 or.***** pe la orele 2 noaptea. La volan era soția Lungu Elena, 
iar el era pe banca din față cu feciorul mic că îi era rău și i-au stopat poliția. Ei veneau în 
față. El s-a coborât jos și soția s-a așezat pe banca din față că feciorului îi era rău și el a 
luat actele și a prezentat actele la poliție. El a spus că nu el a fost la volan, dar a fost soția 
și ei au spus că el a fost la volan. A spus că soția să vină să sufle în drager, dar ei au 
insistat și el a suflat. Când a fost stopat de poliție, el se afla pe bancheta din față cu 
copilul în brațe. La volan era soția Lungu Elena. Poliția s-a oprit undeva la 5 m de mașina 
sa. Feciorului îi era rău și el s-a coborât și i-a spus soției să se așeze cu copilul, iar el s-a 
dus să caute actele din mașină, iar soția era alături pe scaun cu dânsul. După care soția a 
ieșit afară că plângea fiica. De dânsul s-a apropiat colaboratorul poliției Paladi care i-a 
cerut actele. El a recunoscut că a servit că soția era la volan, i s-a propus să sufle în 
drager, el a spus că nu este de acord să sufle, că la volan era soția și atunci copilului era 
rău și el a suflat în drager ca să scape de poliție, să se ducă la spital cu copilul. Soția a 
spus că ea era la volan. Al doilea colaborator a poliției Lungu i-a spus că urmează să 
sufle în drager că el le-a prezentat actele, el a suflat în test drager și a văzut rezultatul, el 
nu a contestat. Anterior a avut conflict cu colaboratorul poliției Lungu. El a spus că 
urmează să sufle în drager soția sa Lungu Elena fiindcă ea a fost la volan. Susține 
declarațiile în ședința de judecată. Nu a fost de acord cu rezultatele testului. Nu i s-a 
propus prelevarea probelor de sânge, deoarece ei au spus că e de ajuns dragerul. Soția sa 
deține permis de conducere de vre-o 16 ani. El deține permis de conducere.
20.Fiind audiat în instanța de fond martorul Morozan Elena a declarat că, pe 
inculpat îl cunoaște, sunt cumătri. Cunoaște de ce este el învinuit. Pe 15.12.2023 ei au 
fost în ospeție la dânșii. Au sărbătorit zi de naștere și copilul lor se simțea rău și au plecat 
de la ei. Copilul l-a învelit și l-a transmis lui Lungu Ruslan care s-a așezat pe bancheta 
din față ca pasager cu copilul în brațe. La volan s-a așezat d. Elena, ea deține permis de 
conducere. Ea i-a dat copilul în brațe lui d.Ruslan care s-a așezat pe bancheta 
pasagerului. Poate să mai confirme și d. Mamaliga că era și ea cu dânsa, ulterior mașina 
s-a pornit, iar ea a plecat în casă că mai aveau oaspeți. Din start a fost clar că nu va servi 
d.Elena că copilul se simțea rău. De la casa lor până la casa lui Lungu este undeva 500 m. 
Din curte a ieșit prima d.Elena, după ce a ieșit d.Ruslan și el s-a așezat pe bancheta din 
față pe locul pasagerului, iar d.Elena la volan și fiica lor pe bancheta din spate.
21.Fiind audiat în instanța de fond martorul Lungu Elena a declarat că, 
inculpatul este soțul ei. Pe 16 decembrie 2023, au fost invitați cu soțul la zi de naștere la 
Morozan Elena și s-au dus pe la ora 21.00 cu mașina. A decis ca ea să fie la volan și a 
stat acolo și la moment dat copilului i-a stat rău și din frică l-a învelit și soțul s-a urcat pe 
banca pasagerului și ea i-a dat copilul în brațe lui, iar ea s-a așezat la volan și fiica mai 
mare din urmă. A mers spre casă să i-a certificat de naștere a copilului pentru a pleca la 
spital și a mers pe str.Florilor și au fost stopați de echipajul de poliție și s-au prezentat și 
au cerut actele la control. Ea a ieșit din mașină și l-a întrebat pe soț unde sunt actele și i-a 
luat copilul din brațele lui și el s-a apropiat de bancheta de la șofer și a scos actele și le-a 
prezentat și polițistul l-a întrebat dacă a servit soțul a spus că a servit și i-a spus soțului să 
sufle în drager și ea a întrebat pentru ce să sufle și au spus că dacă refuză să sufle o să 
întocmească proces-verbal și atunci ea i-a spus soțului să sufle că el nu a fost la volan și 
copilul a început a plânge și ea a chemat vecinul Renchez care este polițist de ce pe el l-a 
pus să sufle că ea a fost la volan. După ce ea s-a dus cu copilul acasă că copilul plângea și 
ulterior ei au chemat tralul și au luat mașina la parcare. Nu cunoaște colaboratorii poliției 
care i-au stopat. S-a prezentat unul ca Lungu, al doilea era în mașina de serviciu care se 
afla undeva la 10 m de ei. Ea s-a certat cu ei că, ea le-a zis că ea a fost la volan și ea urma 
să sufle, dar ei au spus că o să se clarifice. Mașina de patrulare venea la întâmpinare, era 
loc ca ei să stopeze lângă ei, dar ei sau deplasat vre-o 10 m apoi au stopat. Când au fost 
stopați ea imediat a stopat. Ea era la volan și a stopat și ei au văzut cine era la volan, ea a 
deschis fereastra. Copilul plângea și ea era foarte agitată, a luat copilul și s-a dus acasă de 
urgență. Soțul a fost testat la fața locului. Ea a spus ca ea să sufle că ea a fost la volan, 
dar inspectorul a spus să i-a copilul că el plânge și se va clarifica. Ea deține permis de 
conducere din 2013. În seara ceea nu a mai ajuns la spital. A mers acasă și i-a făcut 
proceduri. Când au fost stopați, ea s-a coborât de la volan și a luat copilul din brațe de la 
soți și el s-a dus să prezinte actele polițiștilor. Ulterior nu s-a mai dus la spital, i-a făcut 
proceduri acasă.
22.Fiind audiat în instanța de fond martorul Lungu Marin a declarat că, în luna 
decembrie 2023 fiind implicat în serviciu pe sectorul Anenii Noi împreună cu colegul 
Paladi Constantin în timpul patrulării pe străzile din *****, a observat un automobil 
Suzuchi ce se deplasa la întâmpinare pe str.Florilor din Anenii Noi se deplasa neuniform, 
a fost stopat pentru verificare, colegul Paladi s-a apropiat de conducătorul auto și după ce 
a luat actele a spus că se simte miros de alcool. A întrebat dacă el a consumat, a spus că a 
consumat bere, s-a propus să treacă testul drager și s-a stabilit o concentrație de 0,56 
mg/l, la propunerea de a preleva probele la spital a fost de acord cu rezultatele testului 
drager. În mijlocul de transport se afla el cu soția și copilul minor. Mașina a fost ridicată 
și dusă la parcare. Lungu era șofer, iar copilul minor cu soția lui Lungu erau pe bancheta 
din față. Ei au ajuns pe strada la un coleg Renchez care nu era în tură cu ei. Testarea a 
efectuat Paladi Constantin. Permisul de conducere nu a fost ridicat. Nu cunoaște când 
aparatul a trecut metrologia. Paladi Constantin deține certificat. Acolo unde ei l-au stopat, 
aproape locuia colegul Renchez care nu era implicat în seara ceea în serviciu. S-a 
efectuat înregistrarea video a cazului.
23.Fiind audiat în instanța de fond martorul Paladi Constantin a declarat că, 
activează în INSP în calitate de subofițer superior. La 17.12.2023 în jurul orelor 02.10 
efectuînd patrularea pe teritoriul ***** și anume str.Florilor împreună cu colegul Lungu 
Marin cu automobilul de serviciu a observat un mijloc de transport de model Suzuchi 
unde a fost stopat solicitând actele șoferului care s-a stabilit a fi Lungu Ruslan în urma 
discuțiilor cu ultimul se simțea miros de alcool, l-a întrebat dacă a consumat băuturi 
alcoolice, el a recunoscut, i-a fost propus testarea cu aparatul drager, în rezultatul căruia 
s-a stabilit o concentrație de 0,57 mg/l, cu care el a fost de acord, propunând de a pleca la 
spitalul raional pentru prelevarea probelor biologice, el a refuzat. Cazul dat a fost 
înregistrat la IP Anenii Noi. În timpul stopării, la volan se afla Lungu Ruslan, soția lui se 
afla pe bancheta din față și 2 copii minori. Permisul de conducere de la inculpat nu a fost 
ridicat de ei. Nu ține minte cine a efectuat testarea lui Lungu Ruslan. El deține certificat 
de folosirea aparatului drager. În 2024 a trecut cursurile de instruire pe str. Doina 102 
mun.Chișinău, acolo își petrec cursurile angajații de la INSP. Când era la fața locului și s-
a testat inculpatul, s-a apropiat vecinul colegul lor Renchez care locuiește la 10 m de 
locul dat. Lungu era calm.
24.Fiidn audiat în instanța de fond martorul Renchez Mihail a declarat că, pe 
inculpat îl cunoaște. Îi este vecin. El este învinuit de conducerea mijlocului de transport 
în stare de ebrietate. La 17.12.2023 pe la orele 02.00, deplasându-se spre casa părinților 
str.Florilor 12, a observat precum, că colegii săi de la INSP au oprit un mijloc de 
transport de model Suzuchi de culoare sură condusă de o persoană de gen masculin. A 
observat că colegul Paladi Constantin s-a apropiat de mijlocul de transport ca mai apoi 
din spusele colegului că în urma testării șoferul este în stare de ebrietate. El era mai într-o 
parte și nu a observat când s-a făcut testarea. A auzit din spusele colegului era 
concentrația 0,51 mg/l. Colegul Paladi Constantin i-a propus inculpatului să preleveze 
probele biologice la spital, dar probabil a refuzat. În automobil pe bancheta din spate la 
pasager era o femeie cu copil minor, alte persoane la fața locului nu erau. El se deplasa 
cu mijlocul de transport al său personal Șkoda Octavia. În noaptea ceea, el nu era în 
serviciu. Echipajul de poliție era în preajma casei părinților săi de aceea și s-a apropiat de 
ei. Anterior, el nu a avut conflicte cu Lungu Ruslan.
25.Astfel, deși inculpatul Lungu Ruslan, nu şi-a recunoscut vina în săvârşirea 
infracţiunii imputate, Colegiul penal reține, că vinovăția inculpatului, în comiterea 
infracțiunii prevăzute de art. 264 1 alin.(1) din Codul penal – conducerea mijlocului de 
transport în stare de ebrietate alcoolică cu grad avansat, se dovedește integral și prin 
cumulul de probe, care sunt pertinente, concludente, utile și veridice și coroborează între 
ele, cum ar fi:
-            Procesul-verbal de constatare a faptei de conducere a mijlocului de transport 
în stare de ebrietate alcoolică din 17.12.2023 (f.d.8);
-            Tichetul de la alcooltestul „Drager” întocmit pe numele lui Lungu Ruslan 
din nr. 6240 din 17.12.2023, potrivit căruia s-a stabilit că, în aerul expirat, concentrația 
de vapori de alcool era de 0,57 mg/L alcool (f.d.20, 21);
-            Notă informativă eliberat de către BÎT și DCA *****, conform căruia Lungu 
Ruslan, născut la 22.03.1982, deține permis de conducere pentru autoturisme nr. 
*****cat.B1, B din 13.02.2023;
-            Procesul-verbal de ridicare din 19.12.2023, potrivit căruia de la martorul 
Lungu Marin a fost ridicat o înregistrare video efectuată la data de 17.12.2023 în 
momentul stopării mijlocului de transport de model model „Suzuki”, cu n/î *****, 
condus de către învinuitul Lungu Ruslan, și testării alcoolsopice cu aparatul de tip 
„Drager” - stocată pe un suport optic de tip DVD-R;
-            Procesul-verbal de examinare acțiune procesuală efectuată la 15.01.2024, 
împreună cu fototabelul, potrivit căruia a fost examinată informația video pe 3 fișiere, 
care sunt înscrise pe un disc racordabil, ridicată prin procesul-verbal de ridicare din data 
de 19.12.2023, de la martorul Lungu Marin.
Astfel, în cadrul examinării înregistrării video cu denumirea 
„video_17.12.2023_14-37-01.mp4”, prin intermediul programului MPC-HC, se observă 
o secvență colorată, cu o durată de 1:45 secunde, efectuată afară, unde se observă cum 
automobilul angajaților de poliție, se deplasează pe traseu. La perioada 01:37 minute, se 
observă cum în întâmpinarea automobilului de poliție, se deplasează un automobil de 
culoare sură cu n/î ***** *****, care la cerința angajatului de poliție se stopează. În 
automobil se observă 2 persoane pe bancheta din față și anume o persoană de gen 
feminin și o persoană de gen masculin, nume căruia este Lungu Ruslan.
La deschiderea fișierului cu denumirea „video_17.12.2023_14-37-18.mp4”, prin 
intermediul programului MPC-HC, se observă o secvență video colorată, cu durata de 
03:00 minute, în secvența video nominalizată apare angajatul INSP, Paladi Constantin, 
care este îmbrăcat în uniforma de serviciu. De la secunda 00:03, a secvenței video data, 
Paladi Constantin se deplasează spre automobilul stopat, de culoare sură. Automobilul de 
poliție din secvența video, se observă cum se depărtează și se parchează.
La deschiderea fișierului cu denumirea „video_17.12.2023_14-36-52.mp4”, prin 
intermediul programului MPC-HC, se observă o secvență video colorată, cu audio, cu 
durata de 00:48 secunde, în video menționat apare echipajul a 2 persoane care se află pe 
bancheta din față, la locul conducătorului automobilului anume o persoană de gen 
masculin, conform declarațiilor angajatului de poliție Lungu Marin, persoana se numește 
Lungu Ruslan, care este testat și i se comunică metoda de efectuare a testării de tip ” 
Drager”, rezultatul a arătat 0,57 mg/l, rezultatul este prezentat persoanei testate, care în 
glas personal l-a comunicat. Informația video este înscrisă pe un suport digital de tip 
DVD-R și a fost anexată la cauza penală.
-            Proces-verbal de confruntare din 20.01.2024, efectuată între învinuitul Lungu 
Ruslan și martorul Paladi Constantin, în cadrul căreia învinuitul Lungu Ruslan a 
menționat că nu se afla el la volanul automobilului, pe când martorul Paladi Constantin 
și-a menținut declarațiile, menționând că Lungu Ruslan se afla la volanul automobilului 
la momentul stopării automobilului;
-            Procesul-verbal de confruntare din 01.03.2024, efectuat între învinuitul 
Lungu Ruslan și martorul Renchez Mihail, în cadrul căruia învinuitul Lungu Ruslan s-a 
refuzat de a efectua acțiunea de urmărire penală;
-            Procesul-verbal de confruntare din 06.03.2024, efectuat între învinuitul 
Lungu Ruslan și martorul Lungu Marin, în cadrul căruia învinuitul Lungu Ruslan s-a 
refuzat de a efectua acțiunea de urmărire penală.
-            Trei înregistrări video ridicate de la martorul Lungu Marin, stocate pe un 
suport optic de model DVD-R - recunoscute în această calitate prin ordonanța din 
15.01.2024.
26.Astfel, analizând probele anexate la materialele cauzei, cercetate atât în cadrul 
instanței de fond, cât și în instanța de recurs, și apreciindu-le din punct de vedere al 
pertinenței, concludenței, utilății şi veridicității, Colegiul penal constată că acestea 
demonstrează cu certitudine vinovăția inculpatului în comiterea infracțiunii prevăzute de 
art.2641 alin.(1) din Codul penal și demonstrate prin probele analizate și apreciate mai 
sus, astfel încât, prin prisma prevederilor art.101 din Codul de procedură penală, instanța 
de recurs atestă cu certitudine că, Lungu Ruslan a comis infracțiunea imputată lui, și că 
acțiunile inculpatului au fost corect calificate de către prima instanță ca conducerea 
mijlocului de transport în stare de ebrietate alcoolică cu grad avansat.
27.Instanța de recurs reține următoarea faptă infracțională, indicată în actul de 
învinuire și reținută de instanță de fond, ”Lungu Ruslan, la 17.12.2023 aproximativ la 
ora 02:10, ignorând cerințele prevederilor art. 14 lit. a) al Regulamentului Circulației 
Rutiere, potrivit căruia ”Conducătorului de vehicul îi este interzis: a) să conducă 
vehiculul în stare de ebrietate sub influența drogurilor sau altor substanțe 
contraindicate, sub influența preparatelor medicamentoase care provoacă reducerea 
reacției, fiind bolnav, traumatizat, sau într-o stare avansată de oboseală de natură să-i 
afecteze capacitatea de conducere”, intenționat, dându-și seama de caracterul 
prejudiciabil al acțiunilor sale, prevăzând urmările lor prejudiciabile și admițând în mod 
conștient survenirea acestora, deși a consumat băuturi alcoolice, fiind în stare de 
ebrietate alcoolică, în timp ce conducea automobilul de model ”Suzuki Vitara” cu 
numărul de înmatriculare „*****”, pe drumul public din orașul Anenii Noi, str. Florilor 
a fost stopat de către colaboratorii de poliție al INSP a IGP. Ulterior, fiind suspectat de 
conducerea mijlocului de transport în stare de ebrietate alcoolică, fiind acordul 
ultimului, a fost supus testării alcoolscopice cu utilizarea alcooltestului „DRAGER”, în 
rezultatul căruia, conform testului cu nr.6240 din 17.12.2023 ora 02:18, lui Lungu 
Ruslan i-a fost stabilit concentrația vaporilor de alcool în aerul expirat de 0,57 mg/l, 
concentrație care potrivit art.134 12 alin.(3) din Codul penal și conform Hotărârii 
Guvernului Republicii Moldova nr.296 din 16.04.2009, privind modul de testare 
alcoolscopică de examinare medicală pentru stabilirea stării de ebrietate și natura ei se 
califică drept stare de ebrietate alcoolică cu grad avansat.”.
28.În acest sens cu referire la componența infracțiunii de încălcare a regulilor de 
securitate a circulației sau de exploatare a mijloacelor de transport de către persoana care 
conduce mijlocul de transport, Colegiul penal reține că, dincolo de orice dubiu rezonabil 
se atestă cumularea și consumarea atât a semnelor obiective cât și subiective a 
componenței de infracțiune, or, obiectul juridic special al infracțiunii prevăzute la 
art.2641 din Codul penal, îl formează relațiile sociale cu privire la siguranța traficului 
rutier, sub aspectul prohibiției impuse conducătorilor mijloacelor de transport să conducă 
în stare de ebrietate.
29.Din acest punct de vedere, potrivit lit. a) pct.14 Regulamentului circulației 
rutiere, conducătorului de vehicul îi este interzis, printre altele, să conducă vehiculul în 
stare de ebrietate, sub influența drogurilor sau altor substanțe contraindicate, precum și 
sub influența preparatelor medicamentoase care provoacă reducerea reacției.
30.La rândul său, art.18 al Legii privind siguranța traficului rutier nr.131 din 
07.06.2007 stabilește, printre altele, că, pentru a conduce autovehiculul pe drumurile 
publice, conducătorul lui trebuie să fie apt din punct de vedere psihofiziologic.
31.Prin fapta comisă Lungu Ruslan a atentat la relațiile sociale cu privire la 
siguranța traficului rutier, sub aspectul prohibiției impuse conducătorilor mijloacelor de 
transport să conducă în stare de ebrietate alcoolică cu grad avansat.
32.În ce privește latura obiectivă a acestei infracțiuni, ea are următoarea structură: 
1) fapta prejudiciabilă care constă în acțiunea de conducere a mijlocului de transport de 
către o persoană care se află în stare de ebrietate alcoolică cu grad avansat; 2) mijlocul de 
săvârșire a infracțiunii, și anume - mijlocul de transport în sensul art.132 din Codul 
penal; 3) locul comiterii faptei - drum public.
33.În conformitate cu art.134 12 din Codul penal, prin stare de ebrietate se înțelege 
starea de dereglare psiho-funcțională a organismului survenită în urma consumului de 
alcool, droguri și/sau de alte substanțe cu efecte similare.
34.Potrivit art. 7, alin. (4), (7) și (8) din Legea nr. 713 din 06 decembrie 2001, cu 
privire la controlul și prevenirea consumului abuziv de alcool, consumului ilicit de 
droguri și de alte substanțe psihotrope, că starea de ebrietate a conducătorilor mijloacelor 
de transport se confirmă în urma examinării medicale pentru stabilirea stării de ebrietate 
și naturii ei, inclusiv testarea, iar în cazul în care nu este de acord cu rezultatele primare 
de stabilire a stării de ebrietate și naturii ei, conducătorul mijlocului de transport este în 
drept să ceară, în termenele stabilite, o examinare medicală repetată.
35.Infracțiunea prevăzută la art.264 1 alin.(1) din Codul penal, este una formală și 
se consideră consumată din momentul începerii conducerii mijlocului de transport de 
către o persoană care se află în stare de ebrietate alcoolică cu grad avansat.
36.Latura obiectivă a infracțiunii prevăzută de art.264 1 alin.(1) din Codul penal, 
constituie fapta prejudiciabilă comisă constatată în acțiunea de conducere a mijlocului de 
transport, de către o persoană aflată în stare de ebrietate cu grad avansat, precum deja a 
fost stabilit mai sus, ” Lungu Ruslan, la 17.12.2023 aproximativ la ora 02:10, ignorând 
cerințele prevederilor art. 14 lit. a) al Regulamentului Circulației Rutiere, potrivit căruia 
”Conducătorului de vehicul îi este interzis: a) să conducă vehiculul în stare de ebrietate 
sub influența drogurilor sau altor substanțe contraindicate, sub influența preparatelor 
medicamentoase care provoacă reducerea reacției, fiind bolnav, traumatizat, sau într-o 
stare avansată de oboseală de natură să-i afecteze capacitatea de conducere”, 
intenționat, dându-și seama de caracterul prejudiciabil al acțiunilor sale, prevăzând 
urmările lor prejudiciabile și admițând în mod conștient survenirea acestora, deși a 
consumat băuturi alcoolice, fiind în stare de ebrietate alcoolică, în timp ce conducea 
automobilul de model ”Suzuki Vitara” cu numărul de înmatriculare „***** *****”, pe 
drumul public din orașul *****, str. Florilor a fost stopat de către colaboratorii de 
poliție al INSP a IGP. Ulterior, fiind suspectat de conducerea mijlocului de transport în 
stare de ebrietate alcoolică, fiind acordul ultimului, a fost supus testării alcoolscopice cu 
utilizarea alcooltestului „DRAGER”, în rezultatul căruia, conform testului cu nr.6240 
din 17.12.2023 ora 02:18, lui Lungu Ruslan i-a fost stabilit concentrația vaporilor de 
alcool în aerul expirat de 0,57 mg/l, concentrație care potrivit art.134 12 alin.(3) din 
Codul penal și conform Hotărârii Guvernului Republicii Moldova nr.296 din 16.04.2009, 
privind modul de testare alcoolscopică de examinare medicală pentru stabilirea stării de 
ebrietate și natura ei se califică drept stare de ebrietate alcoolică cu grad avansat...”, iar 
fapta s-a considerat a fi consumată din momentul efectuării conducerii mijlocului de 
transport de către Lungu Ruslan care se afla în stare de ebrietate alcoolică.
37.Sub aspectul laturii subiective al infracțiunii prevăzute de art.264 1 alin.(1) din 
Codul penal, ținând cont de împrejurările săvârșirii faptei astfel cum a fost descris mai 
sus, se apreciază că inculpatul își dădea seama de caracterul antisocial al faptei sale, a 
prevăzut rezultatul faptei sale și l-a urmărit prin săvârșirea acestei fapte, prin urmare a 
săvârșit fapta cu vinovăție sub forma intenției directe.
38.Astfel infracțiunea a fost constatată ca fiind săvârșită de către inculpat Lungu 
Ruslan, cu intenție directă, dat fiind faptul că făptuitorul își dădea seama că a urcat la 
conducerea automobilului fiind sub influența alcoolului, a prevăzut și a dorit în mod 
conștient acest fapt, inculpatul întrunește calitatea de subiect al infracțiunii, factorul 
volitiv sub aspect de intenție directă a fost demonstrat pe deplin în acțiunile sale iar latura 
obiectivă se confirmă prin acțiunea de conducere în stare de ebrietate alcoolică.
39.Instanța de recurs, menționează faptul că, argumentele invocate de avocatul 
inculpatului în cererea de recurs au fost combătute prin probatoriul cercetat în prima 
instanță și sentința respectivă. Logica evenimentelor versiunii părții acuzării se regăsește 
la cauza respectivă, care în coroborare cu probele prezentate dovedesc vinovăția 
inculpatului. Doar negarea faptului comiterii infracțiunii nu poate proba nevinovăția 
inculpatului în comiterea infracțiunii imputate.
40.Prin urmare, Colegiul penal atestă că, vinovăția inculpatului Lungu Ruslan a 
fost stabilită prin procesul-verbal de constatare a faptei de conducere a mijlocului de 
transport în stare de ebrietate alcoolică din 17.12.2023, potrivit căruia, ” (...) la data de 
17.12.2023 la orele 02:10 în or. Anenii Noi str. Florilor a fost stopat m/t de model Suzuki 
cu n/î ***** condus de cet. Lungu Ruslan, a.n. 1982 de la care se simțea miros de 
alcool, în urma efectuării testului alcooscopic rezultatul final fiind de 0,57 mg/l în aerul 
expirat (...)”, coroborat cu tichetul de la alcooltestul „Drager” întocmit pe numele lui 
Lungu Ruslan nr. 6240 din 17.12.2023, potrivit căruia s-a stabilit că, în aerul expirat, 
concentrația de vapori de alcool era de 0,57 mg/l alcool, or, contrar argumentelor 
invocate, ansamblu probator indicat supra, fiind și apreciate prin prisma prevederilor art. 
101 din Codul de procedură penală probează integral vina lui Lungu Ruslan în comiterea 
infracțiunii imputate.
41.Contrar argumentelor invocate de către apărător, din numele inculpatului, 
Colegiul penl subliniază că, verificând respectarea condițiilor prevăzute de Codul de 
procedură penală și reieșind din faptul că, inculpatul Lungu Ruslan în instanța de 
judecată nu a negat faptul că a consumat băuturi alcoolice, dar a indicat că nu se afla la 
volanul automobilului, în raport probele administrate la urmărire penală, instanța de fond 
întemeiat a constatat că a avut loc fapta prejudiciabilă, care a fost săvârșită de inculpat cu 
vinovăție, încadrate în conformitate cu prevederile normelor din Codul penal. Prin 
urmare, argumentul părții apărării, conform căruia, în momentul solicitării testării 
alcooscopice de către agenții de patrulare, conducătorul auto nu se afla la volanul 
autovehiculului, nu are relevanță în contextul cauzei. Probele administrate, inclusiv 
înregistrarea video confirmă că, în seara incidentului, Lungu Ruslan a condus efectiv 
mijlocul de transport pe drum public. În aceste condiții, agenții de patrulare au avut 
suficiente motive întemeiate pentru a solicita testarea alcooscopică în vederea stabilirea 
stării de ebrietate și naturii ei.
42.În aceeași ordine de idei, instanța de recurs apreciază ca fiind întemeiată 
concluzia fondului cu privire la nepertinența declarațiilor martorilor apărării Morozan 
Elena și Lungu Elena, întrucât, acestea contravin celor susținute la etapa urmăririi penale. 
Deci, cet. Morozan Elena la etapa de urmărire penală fiind prevenită de răspunderea 
pentru darea de declarații mincinoase a declarat că, „...la volanul automobilului s-a urcat 
Lungu Ruslan, iar soția acestuia s-a urcat pe bancheta din față cu copilul...” iar în 
ședință de judecată a declarat că, „...la volan s-a așezat d.Elena, ea deține permis de 
conducere. Ea i-a dat copilul în brațe lui d.Ruslan care s-a așezat pe bancheta 
pasagerului. Ruslan s-a așezat pe bancheta din față pe locul pasagerului, iar d.Elena la 
volan...”. Nu pot fi acceptate ca obiective nici declarațiile martorului Lungu Elena, or la 
etapa de urmărire penală, aceasta și-a rezervat dreptul de a refuza de a da declarații în 
legătură cu faptul că este soția inculpatului Lungu Ruslan, iar ulterior la examinarea în 
fond a cauzei penale, aceasta a declarat că, „...soțul s-a urcat pe banca pasagerului. 
După ce ea s-a dus cu copilul acasă că copilul plîngea și ulterior ei au chemat tralul și 
au luat mașina la parcare. Ea s-a certat cu ei că, ea le-a zis că ea a fost la volan și ea 
urma să sufle, dar ei au spus că o să se clarifice. Ea era la volan și a stopat și ei au văzut 
cine era la volan, ea a deschis fereastra...”. În concluzie, depozițiile martorilor enunțati 
nu pot fi puse la baza unei soluții de achitare în privința inculpatului Lungu Ruslan.
43.Aici, Colegiul penal va da o apreciere corespunzătoare procesului-verbal de 
confruntare din 20.01.2024, acțiune procesuală efectuată între învinuitul Lungu 
Ruslan și martorul Paladi Constantin, din care rezultă că, învinuitul Lungu Ruslan a 
menționat că nu se afla el la volanul automobilului, pe când martorul Paladi Constantin 
și-a menținut declarațiile, menționând că Lungu Ruslan se afla la volanul automobilului 
la momentul stopării automobilului. În aceeași ordine de idei, instanța de recurs remarcă, 
că probele enumerate supra vin în coroborare cu declarațiile martorilor Lungu Marin, 
Paladi Constantin și Renchez Mihail, astfel încât, din interpretarea depozițiilor părților 
în proces se desprinde că, ”...l-a întrebat pe Lungu Ruslan dacă el a consumat, a spus că 
a consumat bere, s-a propus să treacă testul drager și s-a stabilit o concentrație de 0,56 
mg/l, la propunerea de a preleva probele la spital a fost de acord cu rezultatele testului 
drager. În mijlocul de transport se afla el cu soția și copilul minor. Mașina a fost 
ridicată și dusă la parcare. Lungu era șofer, iar copilul minor cu soția lui Lungu erau pe 
bancheta din față...”, fapt declarat de martorul Lungu Marin, declarații confirmate 
inclusiv și prin depozițiile martorului Paladi Constantin, care a comunicat că ”... 
solicitând actele șoferului care s-a stabilit a fi Lungu Ruslan în urma discuțiilor cu 
ultimul se simțea miros de alcool, l-a întrebat dacă a consumat băuturi alcoolice, el a 
recunoscut, i-a fost propus testarea cu aparatul drager, în rezultatul căruia s-a stabilit o 
concentrație de 0,57 mg/l, cu care el a fost de acord, propunînd de a pleca la spitalul 
raional pentru prelevarea probelor biologice, el a refuzat. În timpul stopării, la volan se 
afla Lungu Ruslan, soția lui se afla pe bancheta din față și 2 copii minori...”, iar martorul 
Renchez Mihail a susținut că ”... a observat precum, că colegii săi de la INSP au oprit un 
mijloc de transport de model Suzuchi de culoare sură condusă de o persoană de gen 
masculin. Din spusele colegului Paladi Constantin, în urma testării șoferul este în stare 
de ebrietate. A auzit din spusele colegului era concentrația 0,51 mg/l. Colegul Paladi 
Constantin i-a propus inculpatului să preleveze probele biologice la spital, dar probabil 
a refuzat...”. Or aceste declarații elucidează circumstanțele care au dus la incriminarea 
inculpatului de săvârșirea infracțiunii și demonstrează incontestabil vinovăția 
inculpatului în comiterea infracțiunii incriminate, iar contrar argumentelor avocatului, se 
menționează că, în procesul examinării cauzei penale, nu s-au stabilit careva 
circumstanțe, care ar pune la îndoială declarațiile martorilor interogați atât în cadrul 
urmării penale, cât și în instanța de judecată privitor la acțiunile inculpatului, care au fost 
relatate sub jurământ, fiind avertizate pentru darea mărturiilor false, cu respectarea 
prevederilor art. 105 – 109 din Codul de procedură penală.
44.În aceeași ordine de idei, Colegiul penal remarcă, că înregistrările video 
conținute pe CD ridicată de la Lungu Marin, și recunoscut ca mijloc de probă prin 
ordonanța din 15.01.2024, atestă testarea alcooscopică a lui Lungu Ruslan de către 
angajații Inspectoratului de Poliție, fapte care în coroborare cu declarațiile martorilor 
enunțati supra precum și tichetul testului „Drager” nr. 6240 din 17.12.2023, atestă 
existența faptei prejudiciabile imputate. Or, în cadrul examinării înregistrării video cu 
denumirea „video_17.12.2023_14-37-01.mp4”, prin intermediul programului MPC-HC, 
se observă o secvență colorată, cu o durată de 1:45 secunde, efectuată afară, unde se 
observă cum automobilul angajaților de poliție, se deplasează pe traseu. La perioada 
01:37 minute, se observă cum în întimpinarea automobilului de poliție, se deplasează un 
automobil de culoare sură cu n/î ***** *****, care la cerința angajatului de poliție se 
stopează, În automobil se observă 2 persoane pe bancheta din față și anume o persoană 
de gen feminin și o persoană de gen masculin, nume căruia este Lungu Ruslan. La 
deschiderea fișierului cu denumirea „video_17.12.2023_14-37-18.mp4”, prin intermediul 
programului MPC-HC, se observă o secvență video colorată, cu durata de 03:00 minute, 
în secvența video nominalizată apare angajatul INSP, Paladi Constantin, care este 
îmbrăcat în uniforma de serviciu. De la secunda 00:03, a secvenței video data, Paladi 
Constantin se deplasează spre automobilul stopat, de culoare sură. Automobilul de poliție 
din secvența video, se observă cum se depărtează și se parchează. La deschiderea 
fișierului cu denumirea „video_17.12.2023_14-36-52.mp4”, prin intermediul 
programului MPC-HC, se observă o secvență video colorată, cu audio, cu durata de 
00:48 secunde, în video menționat apare echipajul a 2 persoane care se află pe bancheta 
din față, la locul conducătorului automobilului anume o persoană de gen masculin, 
conform declarațiilor angajatului de poliție Lungu Marin, persoana se numește Lungu 
Ruslan, care este testat și i se comunică metoda de efectuare a testării de tip ” Drager”, 
rezultatul a arătat 0,57 mg/l, rezultatul este prezentat persoanei testate, care în glas 
personal l-a comunicat.
45.În continuare, în detrimentul alegațților avocatului inculpatului, instanța de 
recurs subliniază că, Lungu Ruslan a fost testat cu etilotestul, care a stabilit un nivel de 
alcool în aerul expirat peste limita admisibilă. La momentul testării, el a fost de acord cu 
acest rezultat, a refuzat examinarea medicală. Prin urmare, având în vedere cele 
menționate, rezultatul testării cu etilotestul, atunci când persoana nu contestă imediat 
rezultatele acestei testări și nu insistă pe examinarea medicală în vederea stabilirii 
nivelului de alcool, este suficient pentru a confirma nivelul alcoolemiei în aerul expirat în 
vederea calificării faptei conform art. 2641 din Codul penal. 
46.Contrar argumentelor invocate de către apărător, din numele inculpatului, 
Colegiul penl subliniază că, verificând respectarea condițiilor prevăzute de Codul de 
procedură penală și reieșind din faptul că, inculpatul Lungu Ruslan în instanța de 
judecată vina nu a recunoscut-o în coraport cu declarațiile martorilor și cercetarea 
nemijlocită a restul mijloacelor de probă, administrate la urmărire penală, instanța de 
fond întemeiat a constatat că a avut loc fapta prejudiciabilă, care a fost săvârșită de 
inculpat cu vinovăție, încadrate în conformitate cu prevederile normelor din Codul penal.
47.În contextul dat, instanța de recurs va aprecia ca fiind lipsite de suport probator 
și alegațiile părții apărării care invocă, că acuzatorul de stat nu a prezentat şi nu a 
confirmat în ședințele de judecată existența unor probe incontestabile, veridice, 
pertinente şi concludente care ar demonstra cu certitudine vinovăția inculpatului Lungu 
Ruslan în fapta incriminată, or din circumstanțele constate în cadrul cercetării 
judecătorești în instanța de fond cât și în instanța de recurs, inclusiv din actul de 
învinuire, se constată că la materialele cauzei sunt anexate suficiente probe pertinente, 
concludente și utile, care coroborând între ele răstoarnă prezumția de nevinovăție a 
inculpatului.
48.Referitor la alegațiile avocatului, Colegiul penal denotă că, motivele invocate 
poartă un caracter declarativ care nu au vreun suport probatoriu sau factologic. Or, din 
totalitatea probatoriului administrat pe parcursul examinării prezentei cauze penale s-a 
stabilit cu certitudine că, fapta inculpatului întrunește toate elementele constitutive ale 
infracțiunii prevăzute de art. 264 1 alin. (1) din Codul penal, individualizată conducerea 
mijlocului de transport de către o persoană care se află în stare de ebrietate alcoolică cu 
grad avansat.
49.Totodată, instanța de recurs desconsideră argumentele invocate de partea 
apărării cu referire la insuficiența probelor prezentate de partea acuzării, or, toate probele 
anexate la materialele dosarului și reiterate supra confirmă pe deplin vinovăția 
inculpatului, acțiunile acestuia fiind corect încadrate de către instanța de judecată, iar 
poziția recurentului fiind una declarativă, având doar scopul de apărare și n-a fost 
confirmată în instanță prin nici o probă.
50.În altă ordine de idei, conform prevederilor art. 251 alin. (4) din Codul de 
procedură penală, încălcarea oricărei altei prevederi legale decât cele prevăzute în alin. 
(2) atrage nulitatea actului dacă a fost invocată în cursul efectuării acţiunii - când 
partea este prezentă, sau la terminarea urmăririi penale - când partea i-a cunoştinţă de 
materialele dosarului, sau în ședinţa de judecată când partea a fost absentă la 
efectuarea acţiunii procesuale, sau în cazul în care proba este prezentată nemijlocit în 
cadrul cercetării judecătorești. 
51.Cu referire la solicitările reprezentantului inculpatului privind anularea actelor 
de procedură emise în privința lui Lungu Ruslan în baza art. 251 din Codul de procedură 
penală, instanța de recurs notează că, prima instanță just a statuat asupra legalității 
acțiunilor organului de urmărire penală și valabilității actelor procesuale întocmite în 
urma acestor acțiuni.
52.În concluzie, Colegiul penal relevă, că prima instanță corect a constatat că, în 
acţiunile inculpatului sunt prezente toate elementele infracțiunii prevăzute de art.264 1 
alin.(1) din Codul penal, argumente pe care instanța de recurs le acceptă şi pentru a evita 
repetări inutile le însușește, fapt ce vine în corespundere cu jurisprudența şi practica 
CEDO, care în pct. 37 a hotărârii sale în cauza Albert vs. România din 16 februarie 2010, 
statuează că art. 6§1 din CtEDO, deşi obligă instanțele să îşi motiveze deciziile, acest 
fapt nu poate fi înţeles ca impunând un răspuns detaliat pentru fiecare argument (Van de 
Hurk vs Olanda, 19 aprilie 1994, pct. 61), cu toate acestea noţiunea de proces echitabil 
necesită ca o instanță internă, fie prin însușirea motivelor furnizate de o instanță 
inferioară, fie prin alt mod, să fi examinat chestiunile esențiale supuse atenției sale.
53.Prin urmare, Colegiul penal, verificând legalitatea și temeinicia sentinței 
atacate, conchide că, urmează a fi respinse solicitările părții recurente și reține în acest 
sens ca întemeiată concluzia instanței de fond, care a stabilit fără dubiu în acțiunile 
inculpatului existența componenței de infracțiune, apreciind recursul ca fiind unul 
declarativ și nefondat, şi care constituie o formă de apărare a persoanei în vederea 
eschivării acestuia de la răspunderea penală deplină pentru fapta prejudiciabilă comisă.
54.Conform art.7 alin.(1) din Codul penal, la aplicarea legii penale se ține cont de 
caracterul și gradul prejudiciabil al infracțiunii săvârșite, de persoana celui vinovat și 
de circumstanțele cauzei care atenuează ori agravează răspunderea penală.
55.Potrivit art.61 alin.(1)-(2) din Codul penal, pedeapsa penală este o măsură de 
constrângere statală și un mijloc de corectare și reeducare a condamnatului ce se aplică 
de instanțele de judecată, în numele legii, persoanelor care au săvârșit infracțiuni, 
cauzând anumite lipsuri și restricții drepturilor lor. Pedeapsa are drept scop restabilirea 
echității sociale, corectarea condamnatului, precum şi prevenirea săvârșirii de noi 
infracțiuni atât din partea condamnaților, cât şi a altor persoane. Executarea pedepsei 
nu trebuie să cauzeze suferinţe fizice şi nici să înjosească demnitatea persoanei 
condamnate.
56.Colegiul penal reține că, individualizarea pedepsei este un proces personal – 
rezultat al propriei convingeri al instanței de judecată, ce nu trebuie conceput ca fiind un 
proces arbitrar, subiectiv, el implicând obligațiunea instanței de a stabili măsura pedepsei 
concrete infractorului necesară și suficientă pentru realizarea scopurilor legii penale și 
pedepsei penale.
57.Conform art.75 alin. (1)-(2) din Codul penal, la stabilirea categoriei şi 
termenului pedepsei, instanţa de judecată ţine cont de gravitatea infracţiunii săvârşite, 
de motivul acesteia, de persoana celui vinovat, de circumstanţele cauzei care atenuează 
ori agravează răspunderea, de influenţa pedepsei aplicate asupra corectării şi reeducării 
vinovatului, precum şi de condiţiile de viaţă ale familiei acestuia. Instanţa de judecată 
este în drept să stabilească o pedeapsă mai aspră din numărul celor alternative 
prevăzute pentru săvârşirea infracţiunii numai în cazul în care o pedeapsă mai blândă, 
din numărul celor menţionate, nu va asigura scopul pedepsei.
58.La stabilirea pedepsei şi mărimea acesteia urmează a ţine cont de criteriile de 
individualizare a pedepsei. Prin criteriile de individualizare a pedepsei se înţeleg cerinţele 
de care instanţa de judecată este obligată să se conducă în procesul stabilirii pedepsei şi la 
aplicarea ei persoanei vinovate de săvârşirea infracţiunii. Individualizarea pedepsei 
constă în obligaţiunea instanţei de a stabili măsura pedepsei concrete infractorului 
necesară şi suficientă pentru realizarea scopurilor legii penale şi a pedepsei penale. 
Pedeapsa este echitabilă, când ea impune infractorului lipsuri şi restricţii ale drepturilor 
lui, proporţionale cu gravitatea infracţiunii săvârşite şi este suficientă pentru restabilirea 
echităţii sociale, adică a drepturilor şi intereselor victimei (în cazurile când există), 
statului şi întregii societăţi, perturbate prin infracţiune. Pentru stabilirea unei pedepse 
echitabile, instanţele de judecată trebuie să studieze multilateral, în deplină măsură şi 
obiectiv, toate circumstanţele şi datele care caracterizează atât negativ, cât şi pozitiv 
persoana inculpatului şi care au o importanţă esenţială pentru stabilirea categoriei şi 
mărimii pedepsei.
59.Totodată, la stabilirea pedepsei instanţa se va conduce de prevederile art. 7, 61, 
75-78 din Codul penal, şi anume de gravitatea infracţiunii săvârșite, de motivul acesteia, 
de personalitatea celui vinovat, de circumstanţele cauzei care atenuează ori agravează 
răspunderea, de condiţiile de viaţă ale familiei acestuia precum şi de scopul pedepsei 
aplicate asupra corectării şi reeducării inculpatului.
60.Colegiul penal menţionează că, pedeapsa penală este echitabilă atunci când 
este capabilă de a contribui la realizarea scopurilor pedepsei penale, cum ar fi corectarea 
condamnatului şi prevenirea săvârșirii de noi infracţiunii atât de către condamnat, precum 
şi de alte persoane. Legalitatea pedepsei impune instanţei obligaţia de a stabili pedeapsa 
în limitele fixate în Partea specială a Codului penal şi în strictă conformitate cu 
dispoziţiile Părţii generale a Codului penal. Individualizarea pedepsei constă în obligaţia 
instanţei de a stabili măsura pedepsei concrete infractorului, necesară şi suficientă pentru 
realizarea scopurilor legii penale şi pedepsei penale. Astfel, pedeapsa aplicată 
inculpatului trebuie să fie capabilă să restabilească echitatea socială şi să realizeze 
scopurile legii penale şi pedepsei penale, în strictă conformitate cu dispozițiile părţii 
generale a Codului penal şi stabilirea pedepsei în limitele fixate în partea specială.
61.Sancțiunea prevăzută la art. 264 1 alin. (1) din Codul penal, prevede o pedeapsă 
sub formă de muncă neremunerată în folosul comunității de la 200 la 240 de ore, cu 
anularea dreptului de a conduce mijloace de transport.
62.Colegiul penal consideră că, instanța de fond, la stabilirea pedepsei a ţinut cont 
că, inculpatul a comis infracțiune care conform art. 16 din Codul penal în funcție de 
caracterul și gradul prejudiciabil, face parte din categoria celor ușoare, de circumstanțele 
cauzei, de personalitatea inculpatului care potrivit revendicării anterior nu a fost judecat, 
la evidența medicului narcolog/psihiatru nu se află, se caracterizează pozitiv la locul de 
trai. Totodată, în conformitate cu prevederile art.76 din Codul penal, careva circumstanțe 
atenuante nu au fost reținute, iar în conformitate cu prevederile art.77 din Codul penal, 
circumstanțe agravante nu au fost stabilite.
63.În contextul dat, instanța de recurs conchide că, prima instanță întemeiat a 
considerat că, inculpatul Lungu Ruslan urmează a fi condamnat, reieșind din limitele 
pedepselor prevăzute de art. 264 1 alin. (1) din Codul penal, prin numirea unei pedepse 
sub formă de 220 (două sute douzeci) ore de muncă neremunerată în folosul 
comunității, cu anularea dreptului de a conduce mijloace de transport.
64.În același timp, s-a informat inculpatul Lungu Ruslan că, potrivit prevederilor 
art. 67 alin. (2) din Codul penal, munca neremunerată în folosul comunității se execută 
de la 2 până la 4 ore pe zi, iar în cazul condamnatului care nu este antrenat în activități 
de bază sau studii, la solicitarea acestuia, până la 8 ore pe zi.
65.Subsecvent, conform art. 67 alin. (2 2) din Codul penal, persoanele condamnate 
la muncă neremunerată în folosul comunității vor semna în instanța de judecată un 
angajament prin care se obligă să se prezinte, în termen de 5 zile de la momentul 
rămânerii definitive a hotărârii judecătorești la organul de probațiune, în a cărui rază 
teritorială își are domiciliul, sau după caz, la comandantul unității militare.
66.De asemenea, în baza art. 67 alin. (3) din Codul penal, în caz de eschivare cu 
rea-voință a condamnatului de la munca neremunerată în folosul comunității, pedeapsa 
se înlocuiește cu închisoare, calculându-se o zi de închisoare pentru 4 ore de muncă 
neremunerată în folosul comunității, iar în acest caz, termenul închisorii poate fi mai mic 
de 3 luni.
67.Concomitent, potrivit art. 21 1 alin. (3) din Legea privind siguranța traficului 
rutier nr. 131 din 7 iunie 2007, organele care asigură executarea pedepsei penale sau 
sancțiunii contravenționale de privare de dreptul de a conduce mijloace de transport, în 
termen de până la 10 zile, remit autorității competente permisele de conducere ridicate 
pentru anularea lor.
68.Subsecvent, conform Regulamentului cu privire la permisul de conducere, 
organizarea și desfășurarea examenului pentru obținerea permisului de conducere și 
condițiile de admitere la traficul rutier, aprobat prin Hotărârea Guvernului nr. 1452 din 
27 decembrie 2007 (reiterate în pct. 53 în contextul adoptării Regulamentului privind 
procedura de examinare pentru obținerea dreptului de a conduce vehicule, emiterea și 
valabilitatea permisului de conducere, aprobat prin Hotărârea Guvernului nr. 181 din 23 
martie 2022, în vigoare din 8 mai 2022), permisele de conducere ale persoanelor 
condamnate printr-o hotărâre judecătorească rămasă definitivă cu pedepse penale de 
anulare sau privare de dreptul de a conduce vehicule, însoțite de hotărârile judecătorești 
pe caz, se remit, în termen de 10 zile, de către organele care asigură executarea pedepsei 
penale sau sancțiunii contravenționale Instituției publice „Agenția Servicii Publice”, 
pentru anulare în Sistemul informațional automatizat „Registrul de stat al conducătorilor 
de vehicule”, în ordinea stabilită de către această autoritate. Însă, în cazul în care 
persoanele condamnate printr-o hotărâre judecătorească rămasă definitivă cu pedeapsă 
penală de anulare sau privare de dreptul de a conduce vehicule, nu au predat permisul de 
conducere deținut, organele care asigură executarea pedepsei penale, în termen de 10 
zile, remit Instituției publice „Agenția Servicii Publice” hotărârile judecătorești pe caz, 
pentru anularea permiselor de conducere în cauză.
69.Prin urmare, permisul de conducere al cet. Lungu Ruslan, corect a fost dispus 
de a fi remis I.P. „Agenția Servicii Publice”, pentru anularea acestuia, din momentul 
rămânerii definitive a sentinței, în contextul punerii în executare a acesteia, de către 
organul care va asigura executarea pedepsei.
70.În continuare, Colegiul penal remarcă, că sub aspectul proporționalității 
pedepsei aplicate inculpatului şi pentru o corectă individualizare a acesteia raportate la 
toate criteriile generale prevăzute de art. 75 din Codul penal, trebuie să țină seama atât de 
elementele ce ţin de materialitatea faptei în sine, cât şi de datele referitoare la persoana 
inculpatului, astfel că chiar dacă individualizarea pedepsei este un proces interior, strict 
personal al judecătorului, ea nu este totuși un proces arbitrar, subiectiv, ci din contra el 
trebuie să fie rezultatul unui examen obiectiv al întregului material probatoriu, studiat 
după anumite reguli şi criterii precis determinate.
71.Instanța de recurs conchide că, instanța de fond la stabilirea categoriei şi 
termenului pedepsei, corect a aplicat prevederile legale, și în conformitate cu prevederile 
art. 7, 75 din Codul penal, a ținut cont de gravitatea infracțiunii săvârșite, de motivul 
acesteia, de personalitatea celui vinovat, de circumstanțele cauzei care atenuează ori 
agravează răspunderea, precum și scopul pedepsei aplicate asupra corectării și reeducării 
vinovatului. 
72.Concomitent, instanța de recurs accentuează că, pedeapsa aplicată inculpatului 
Lungu Ruslan în mărimea stabilită este echitabilă faptei comise de inculpat, în 
circumstanțele în care aceasta prezintă un pericol sporit pentru societate, care atentează la 
securitatea circulaţiei rutiere, ținându-se cont de gravitatea infracțiunii comise inclusiv de 
a menţiona că, prejudicierea relaţiilor sociale cu privire la securitatea circulaţiei rutiere  
are consecinţe cu un pronunţat caracter grav, reprezentând una din cele mai importante 
probleme sociale, cu atât mai mult că acesta reprezintă tendinţe ascendente. 
73.Or, potrivit jurisprudenței CEDO, care în pct. 69 a hotărârii sale în cauza CEDO 
SMILJANIĆ v. CROATIA, statuează că participarea în traficul rutier este o activitate 
potențial susceptibilă de a duce la amenințări grave pentru viața persoanei. Astfel, în 
contextul siguranței rutiere, îndatoririle autorităților interne implică, în primul rând, 
obligația de a avea în vigoare un set adecvat de măsuri preventive orientate spre 
asigurarea siguranței publice și minimizarea numărului de accidente rutiere (Nicolae 
Virgiliu Tănase vs România), ceea ce reprezintă responsabilitatea statului din punctul de 
vedere al obligației sale pozitive în conformitate cu articolul 2§1 din CtEDO, care 
obligă statul de a lua măsuri adecvate pentru protejarea vieții celor din jurisdicția sa.
74.Subsecvent, Colegiul penal ține să sublinieze că, pedeapsa complementară sub 
formă de anularea dreptului de a conduce mijloace de transport prevăzută de art. 264 1 
alin.(1) din Codul penal este obligatorie și vine să îndeplinească rolul de completare a 
represiunii şi de lichidare a practicii vicioase în rândul conducătorilor auto de conducere 
a autoturismelor în stare de ebrietate, și înlăturării stării de primejdie create asupra 
siguranței pe drumurile publice.
75.Astfel că, obligativitatea pedepsei complementare este motivată și prin decizia 
Curții Constituționale de inadmisibilitate din 04 august 2020, care în parag. 30 statuează 
că, legiuitorul a optat pentru o pedeapsă mai aspră constituită din pedeapsa principală și 
pedeapsa complementară obligatorie. Concomitent, Colegiul penal reține, în temeiul art. 
7 din Legea nr. 713 din 6 decembrie 2001, modificată prin Legea nr. 138 din 19 iulie 
2018, în vigoare din 14 septembrie 2018, prin publicarea în Monitorul Oficial nr. 347-
357, art. 584, va informa condamnatul despre faptul că conducătorii mijloacelor de 
transport depistați în stare de ebrietate la volan și care au fost privați de dreptul de a 
conduce mijloace de transport prin hotărârea instanței de judecată, sânt obligați să 
frecventeze programul probațiunile antialcoolic și antidrog stabilit de către consilierul de 
probațiune, care se efectuează contra plată în modul stabilit de Guvern. La fel, 
obligativitatea nominalizată rezultă și din pct. 6 al Hotărârii Guvernului nr. 1434 din 7 
noiembrie 2002 cu privire la măsurile de prevenire a conducerii mijloacelor de transport 
în stare de ebrietate, potrivit căruia: „conducătorii mijloacelor de transport, depistați în 
stare de ebrietate la volan, care au fost privați sau cărora li s-a anulat dreptul de a 
conduce mijloace de transport prin hotărârea instanței de judecată, sânt obligați să 
frecventeze programul probațional antialcoolic și antidrog stabilit de către consilierul de 
probațiune, acoperind personal cheltuielile implementării programului probațional”.
76.Instanța de recurs accentuează că, legiuitorul având în vedere că, la etapa 
actuală mijloacele de transport prezintă un grad sporit de pericol, iar conducerea acestora 
de către persoanele în stare de ebrietate reprezintă un grad și mai avansat de pericol, a 
prevăzut răspunderea penală pentru comiterea infracțiunii prevăzute de art. 264 1 alin.(1) 
din Codul penal, în scop de majorare a responsabilității persoanelor care conduc mijloace 
de transport, iar aceasta poate fi atinsă prin aplicarea corectă și echitabilă a sancțiunilor 
penale în privința celor care încalcă intenționat legea penală.
77.Colegiul penal reține, că pedeapsa penală principală, cât şi cea complementară 
reprezintă o formă de constrângere, care trebuie să reflecte întotdeauna gravitatea faptei 
comis, astfel încât, instanţa de fond a numit o pedeapsă corectă şi echitabilă în privința 
lui Lungu Ruslan, care va atinge scopul legii penale, va restabili echitatea socială, va 
corecta condamnatul şi va preveni săvârșirea de noi infracțiuni, atât din partea 
condamnatului, cât şi din partea altor persoane.
78.În situaţia în care instanţa de fond şi-a motivat decizia luată, arătând în mod 
concret la împrejurările care confirmă sau infirmă o acuzaţie penală, pentru a permite 
părţilor să utilizeze eficient orice drept de apel/recurs eventual, o curte de apel poate, în 
principiu, să se mulţumească de a relua motivele jurisdicţiei de primă instanţă (Garcia 
Ruis contra Spaniei, Helle contra Finlandei). Astfel, Colegiul penal menţionează că 
motivarea hotărârii este un proces de analiză şi sinteză a actelor şi lucrărilor dosarului, 
care nu presupune în mod necesar expunerea tuturor elementelor amănunțit, atât timp cât 
sunt valorificate toate aspectele relevante din punct de vedere probatoriu şi sunt 
menţionate componentele obligatorii ale unei motivări a hotărârii penale, aşa cum s-a 
procedat, de altfel, în cauza de faţă.
79.Astfel, luând în considerare cele menționate supra, instanța de recurs consideră 
nefondat recursul declarat de către avocatul Potereanu Dina, în interesele Lungu Ruslan 
împotriva sentinţei Judecătoriei Căușeni (sediul *****) nr.1-54/24 din 29 aprilie 2025, 
urmând a fi respins, cu menținerea acesteia fără modificări.
80.În conformitate cu art. art. 449, 417-418 din Codul de procedură penală, 
Colegiul penal al Curții de Apel Centru, –
D E C I D E:
Se respinge recursul avocatului Potereanu Dina, în interesele inculpatului Lungu 
Ruslan declarat împotriva sentinţei Judecătoriei Căușeni (sediul Anenii Noi) nr.1-54/24 
din 29 aprilie 2025 și menține această sentință fără modificări.
Decizia este irevocabilă.
Președintele ședinței, judecător Cecan Silvia
JudecătorSchibin Vladislav
Judecător Băbălău Denis