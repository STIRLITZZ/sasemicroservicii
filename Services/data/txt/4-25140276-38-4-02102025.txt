Dosar nr.4-137/2025  
/ 4-25140276-38-4-02102025/
Republica Moldova
Judecătoria Orhei sediul Rezina
Hotărâre
11.12.2025                                                                                                            
or.Rezina
Instanţa de judecată având în componenţă: 
Preşedintele şedinţei, judecătorul Igor Negreanu
Grefierul Natalia Bernevec
Cu participarea
Agentului constatator Proțenco Dumitru
Contravenientului Stasiev Ruslan
a examinat în şedinţă judiciară publică cauza contravenţională privindu-l pe 
Stasiev Ruslan a.n.***** domiciliat în satul ***** raionul Rîbnița, IDNP ***** în 
săvârşirea contravenţiei prevăzute de art.243 alin.(1) din Codul contravenţional, 
constatând următoarele:
Stasiev Ruslan, pe data de 11.09.2025 la ora 09:22, în or.Rezina în stația 
peco ,,Vento” str.27 august 1989, conducând camionul de model ***** cu n/î de 
înmatriculare ***** efectuând manevra de deplasare cu spatele, a comis accident 
rutier tamponând automobilul ***** cu n/î *****după care a părăsit locul 
accidentului.
Pe data de 26.09.2025, agentul constatator în persoana SST și AR al IP 
Rezina Proțenco Dumitru, a întocmit lui Stasiev Ruslan proces verbal cu privire la 
contravenţie în baza art.243 alin.(1) din Codul contravenţional.
Agentul constatator în ședința de judecată și-a susținut procesul-verbal 
întocmit în privința contravenientului şi a solicitat să îi fie suspendat permisul de 
conducere contravenientului.
El a relatat că nu își amintește data și ora exactă când s-a produs accidentul 
rutier dar a primit un apel telefonic de la 112 precum că pe teritoriul stației de 
alimentare „Vento” s-a produs un accident rutier unde a fost implicat un autoturism 
și un autocamion. La fața locului autocamionul nu mai era iar din discuțiile cu 
șoferul autoturismului acesta i-a comunicat că autocamionul a părăsit locul 
accidentului iar din probele video de pe camerele de supraveghere de la stația 
Peco, se observă cum Dl. Stasiev Ruslan intră în stație, se alimentează, după care 
încearcă să iasă cu spatele deși această manevră este interzisă. Ulterior, acesta 
atinge autoturismul care era parcat regulamentar, coboară din cabina 
autocamionului, se uită, înțelege care este problema, se urcă la volan și părăsește 
locul accidentului fără să anunțe organele de drept sau măcar conducătorul 
autoturismului. Fiind documentat cazul, a fost depistată persoana dată, a fost citat 
pentru a se prezenta la poliție, i-au fost explicate toate aceste momente dar 
persoana nu a fost de acord invocând că nu a observat și că el are dreptate. Prin 
urmare, i-a fost întocmit un proces-verbal cu privire la contravenție pe faptul 
părăsirii locului accidentului cu care contravenientul nu a fost de acord, motiv din 
care i-a fost expediat prin poștă. Sunt probe video care îi sunt cunoscute și 
contravenientului care în momentul vizionării, continua să-și exprime dezacordul.
A precizat că în momentul când Stasiev Ruslan a coborât, unghiul 
autocamionului îi permite șoferului să vadă automobilul accidentat destul de bine 
și el foarte bine l-a văzut. Camionul împreună cu cisterna nu sunt în unghi de 90 
grade ca să permită să vadă dar sunt într-un unghi foarte mic și când șoferul a 
coborât, a văzut foarte bine problema dar a urcat în autocamion și a plecat. Acest 
lucru se vede clar în video anexat la dosar. 
Referitor la faptul că contravenientul spune că se putea de rezolvat pe cale 
amiabilă, el a menționat că, acest lucru a fost imposibil, așa cum contravenientul a 
părăsit locul accidentului.
El a mai menționat că Regulamentul Circulației Rutiere prevede în mod 
expres că deplasarea cu spatele trebuie să se efectueze astfel încât să fie asigurată 
vizibilitatea și evitarea coliziunilor cu orice persoană, obiect sau alt obstacol aflat 
în spate. Doamna care era afară i-a făcut semn contravenientului după ce acesta a 
lovit automobilul.
Contravenientul, în ședința de judecată, a declarat că este posibilă examinarea 
cauzei în lipsa apărătorului său.
La acest compartiment instanţa de judecată menţionează că pe parcursul 
prezentului proces:
1.şedinţa de judecată din 29.10.2025 a fost amânată la cererea 
contravenientului potrivit căreia apărătorul Svetlana Moraru nu are 
posibilitatea să se prezinte însă motivul imposibilităţii prezenţei acesteia 
nu a fost prezentat instanţei iar prin intermediul postei electronice, instanţa 
a fost sesizată cu o cerere a avocatului în care de asemenea nu sunt 
specificate motivele imposibilităţii prezenţei la proces.
2.Şedinţa de judecată din 12.11.2025 din nou a fost amânată din motivul 
lipsei apărătorului care a invocat că nu se poate prezenta la şedinţă din 
cauză că este antrenată la examinarea unei alte cauze la judecătoria 
Chişinău.
3. La şedinţa din 19.11.2025 avocata de asemenea nu s-a prezentat, însă a 
telefonat de dimineaţă în cancelaria instanţei şi a informat că nu se poate 
prezenta la proces din cauza condiţiilor climaterice. Totuşi, instanţa de 
judecată nu consideră acest temei drept unul convingător deoarece deşi a 
căzut prima ninsoare, în ţară nu a fost intemperie sau stare de urgenţă, 
traficul nu a fost blocat, transportul (inclusiv transportul public) a circulat, 
iar cantitatea de precipitaţii a fost nesemnificativă pentru a putea fi luată în 
calcul ca şi impediment de deplasare.
Prin urmare, instanţa de judecată a considerat nemotivată lipsa de la proces a 
apărătorului ales al contravenientului. 
Este relevant că anterior, contravenientul de asemenea nu s-a prezentat la 
unele şedinţe de judecată, mizând pe cererile de amânare ale apărătorului, deci fără 
ca să ia act de încuviinţarea/decizia instanţei de a amâna şedinţele respective.
În plus, la şedinţa de judecată din 19.11.2025 însuşi contravenientul a declarat 
că este posibilă examinarea cauzei în lipsa apărătorului său.
Astfel, în şedinţa de judecată, contravenientul a pledat nevinovat și a declarat 
că, vizionând înregistrarea video, a observat că într-adevăr a efectuat deplasarea cu 
spatele și nu a negat acest fapt, însă faptul că nu a văzut autoturismul este cert. 
Acesta a menționat că a intrat în stație, a alimentat, însă de acolo nu este posibilă 
ieșirea înainte, întrucât în față este amplasată o clădire, iar ieșirea este posibilă doar 
prin spate. În mod obișnuit, acesta se alimentează exclusiv la stația „Vento” din or. 
Rezina, având încheiat un contract cu stația respectivă. Manevra de deplasare 
înapoi este efectuată frecvent, deoarece autovehiculele care au rezervorul situat în 
partea stângă nu pot accesa pompa din direcția dreaptă. La momentul incidentului, 
pe partea dreaptă se aflau mai multe automobile, iar rezervorul camionului este 
amplasat în partea stângă, motiv pentru care nu exista posibilitatea de a se apropia 
de pompă. Toate mașinile care au rezervoarele în partea stângă, se alimentază pe 
mijloc și nu poți ieși încolo. În momentul acolo, era o mașină albă iar din spate era 
o altă mașină UAZ (cunoscut neoficial ca buhanka) de producție sovetică.
 Ulterior, a conectat sistemul de avarie și a început deplasarea cu spatele, se 
observă și în video cum sunt aprinse luminile din spate. În momentul când a 
început deplasarea cu spatele, nu era nimeni în spatele lui și nu era nici o mașină 
parcată. Persoana cu UAZ (cunoscut neoficial ca buhanka) de producție sovetică a 
văzut că el vrea să iasă în spate și îi arăta din mână, într-un fel să aștepte căci 
șoferul cu mașina albă se duce, după care el trece, apoi va trece și el. În momentul 
când mașina albă s-a dus, șoferul cu UAZ a trecut în locul lui iar el a început 
deplasarea cu spatele și probabil în acest moment, chiar și în video a observat că în 
timp ce făcea manevra cu spatele, autoturismul pe care l-a atins s-a parcat. El acest 
lucru nu l-a observat și a decis să iasă se se uite din partea dreaptă să vădă dacă 
nimeni nu s-a parcat.
În clipa când a ieșit, a văzut că este mașina și s-a urcat înapoi ca să poată să 
îndrepte camionul și să poată ieși. 
A menționat, că nu a simțit că a atins autoturismul. Colegul polițistului tot a 
spus că nu avea cum să simtă atingerea cu așa mașină mare. El doar nu a lovit tare 
mașina respectivă, la bara de protecție a autocamionului nici nu se observă nimic. 
El spune adevărul cum a fost și nu a fugit de la fața locului. El a mai avut accidente 
și se putea de făcut pe cale amiabilă și nu achita nici o amendă la poliție așa cum 
putea să se ocupe compania de asigurări de acest caz. El a ieșit de acolo încetișor, a 
dat în spate, s-a întors și a plecat iar după asta polițistul l-a sunat și i-a comunicat 
ce s-a întâmplat, a reacționat la apelul lui și a venit. Inițial i-a spus să îi arate video 
căci uitându-se la bara de protecție a autocamionului nu a văzut deteriorări. După 
asta, a mers la stația respectivă și i-a arătat deja video cu accidentul și tot atunci i-a 
spus că dacă el a făcut acest accident, o să plătescă amenda și că nu încalcă legea. 
Nu era beat și a fost cu toate actele în regulă. El a refuzat să semneze procesul-
verbal cu privire la contravenție din motivele pe care le-a menționat. Nu a văzut 
autoturismul și nu a simțit atingerea, motiv pentru care nu a recunoscut fapta. A 
declarat adevărul și nu are niciun motiv să mintă. Dacă acesta observa situația la 
fața locului, în mod evident nu efectua manevra, conducătorul autovehiculului de 
tip UAZ (buhanka) i-a făcut semn cu mâna să aștepte, ceea ce arată că el a văzut 
manevra, însă șoferul autoturismului avariat nu a observat că acesta intenționa să 
dea înapoi. Sistemul de avarie era conectat, iar luminile din spate funcționau. În 
aceste circumstanțe, situația creată îi lasă impresia unei înscenări. Din momentul în 
care el a coborât din autocamion să vadă ce s-a întâmplat în spate, autoturismul 
accidentat nu se știe dacă s-a deplasat, deoarece el s-a îndepărtat de acolo. Probabil 
că a rămas în același loc. Din înregistrarea video el a observat că, atunci când era 
conectat sistemul de avarie și când a început manevra cu spatele, autoturismul 
anume în acel moment s-a parcat. După aceasta s-a oprit, a ieșit din autocamion și 
s-a dus în spate să vadă dacă nu cumva s-a parcat cineva. Poate că este greșeala lui, 
în sensul că trebuia să meargă până în capătul mașinii să vadă, însă el s-a uitat și a 
văzut că este o mașină, după care a urcat înapoi în autocamion. 
În momentul în care a coborât din autocamion, a văzut doar o parte din 
automobilul de model „Șkoda”, deoarece cealaltă jumătate era acoperită de 
cisternă. S-a grăbit să urce înapoi pentru a merge înainte, întrucât din spate veneau 
alte autovehicule. Intenționa să îndrepte autocamionul. El poate ieși pe unde a 
intrat, dacă nu există pericol din partea dreaptă. În momentul în care a decis să 
iasă, mașina încă nu era acolo.
El consideră că este imposibil să simți cum se clatină o mașină. Este dispus să 
aducă autocamionul, iar oricine dorește poate să se urce la volan pentru a constata 
acest lucru. Rezultă că el a coborât din autocamion după momentul în care mașina 
s-a clătinat. A văzut, din partea stângă a autocamionului, doar o parte din 
autoturism și a înțeles că acolo se află un vehicul și că nu poate trece pe partea din 
spate, motiv pentru care a mers înainte. Ideea este însă că nu a observat întreaga 
situație. A văzut doar în înregistrarea video momentul în care automobilul s-a 
clătinat. A precizat că mașina are cel puțin cinci puncte moarte. Când a început 
manevra de deplasare cu spatele, nu se afla nimeni în urmă. S-a asigurat și nu 
înțelege de ce polițistul nu a prezentat acel video, în care se vede cum a conectat 
sistemul de avarie și cum conducătorul autovehiculului respectiv i-a arătat cu mâna 
să aștepte. Din acest motiv, a încercat să dea puțin înapoi, iar când a ieșit și a 
observat că într-adevăr cineva s-a parcat, a revenit înainte. Totuși, atunci când te 
afli sub un unghi de aproximativ 40 de grade, pe oglindă nu se vede colțul 
propriului vehicul. El s-a asigurat dar nu putea să iesă de fiecare dată. Angajatul de 
la stația de alimentare de obicei îi arăta cum să deplaseze în spate dar el în acel 
moment era ocupat și a încercat singur. 
Prima dată s-a asigurat, doar se vede și în video cum a conectat sistemul de 
avarie, cum a conectat luminile din spate și șoferul care i-a făcut semn nu din foaie 
verde i-a arătat să aștepte. Mașina s-a parcat când el a început să se deplaseze cu 
spatele. Agentul constatator i-a arătat acea doamnă dar camera este mai sus ca 
cabina iar peste el era un microbuz alb. Cum putea să vădă acea doamnă?
El a reiterat că nu a observat accidentul și a solicitat încetarea cauzei. A 
precizat că dacă ar fi observat incidentul ar fi intervenit. Nu îl învinuiește pe 
conducătorul autoturismului însă, de regulă, atunci când se parchează și nu există 
siguranță sau există riscul de a lovi un alt vehicul, persoana iese din mașină și 
atenționează șoferul să fie atent că mașina sa se află parcată în spate. În cazul de 
față, însă, el nu a observat incidentul și nu l-a simțit.
Totuși, este vorba despre un camion de 460 de cai putere, iar impactul nu 
poate fi resimțit ușor, este dispus să permită oricui să conducă camionul și să 
încerce manevra cu spatele. El a menționat că nu a dat înapoi cu forță, ci doar a 
atins ușor autoturismul. Bara de protecție a camionului este realizată dintr-un 
material asemănător cartonului și nu s-a deteriorat. Colegul agentului constatator a 
afirmat, de asemenea, că, chiar dacă ar fi efectuat manevra cu spatele, impactul tot 
nu ar fi fost simțit. El nu a acționat intenționat și, până la urmă, avea asigurare și 
putea rezolva situația pe cale amiabilă. Nu avea niciun motiv să se teamă, așa cum 
nu a fost sancționat și nici nu a fost implicat în vreo contravenție în ultimii 17 ani,  
toate actele sale erau în regulă și nu exista niciun motiv să părăsească locul 
incidentului. În aceste condiții, a solicitat încetarea cauzei.
Contravenientul a prezentat instanței o referintă unde menționează că agentul 
constatator din cadrul Direcţiei de Poliţie Rezina a întocmit procesul-verbal cu 
privire la contravenţie, prin care s-a reținut în sarcina cet. Stasiev Ruslan că, la 
11.09.2025, ora 10:30, la staţia de alimentare Vento, la intrarea în oraşul Rezina, 
conducând camionul de tip ***** cu n/î *****, cisterna n/î *****, a accidentat 
automobilul de model *****, după care a părăsit locul incidentului, ignorând 
astfel prevederile pct. 12 (1) lit. g) din Regulamentul Circulaţiei Rutiere.
Fapta cet. Stasiev Ruslan a fost calificată în baza art.243 alin.(1) din Codul 
contravenţional, iar materialul contravenţional a fost expediat spre examinare, 
conform competenţei, către instanţa de judecată.
Stasiev Ruslan și-a recunoscut vina, declarând că, la data de 11.09.2025, ora 
10:30, la staţia de alimentare Vento, la intrarea în oraşul Rezina, conducând 
camionul de tip ***** cu n/î *****, cisterna n/î *****, a accidentat automobilul 
de model ***** și a achitat amenda care i-a fost aplicată prin procesul-verbal de 
contravenţie, deși nu a făcut-o intenționat. Stasiev Ruslan activează de mai mulți 
ani ca șofer de camion. Totuși, la data de 11.09.2025, după ce a alimentat 
camionul la staţia Vento, la intrarea în orașul Rezina, nu a simțit momentul în care 
a atins automobilul de model *****, care era parcat în spatele camionului. 
Deoarece șoferul autoturismului ***** nu se afla în vehicul, nici acesta nu a 
observat momentul impactului și nu a semnalat incidentul.
Solicită de a înceta procesul contravenţional intentat în baza art.243 alin.(1) 
din Codul contravenţional, în privinţa lui  din următoarele considerente:
În conformitate cu prevederile art.458 din Codul contravenţional, examinând 
cauza contravenţională, instanţa de judecată este obligată să determine, 
caracterul veridic al contravenţiei imputate; existenţa cauzelor care înlătură 
caracterul contravenţional al faptei; vinovăţia persoanei în a cărei privinţă a fost 
ponit procesul contravenţional; existenţa circumstanţelor atenuante şi/sau 
agravante; necesitatea sancţionării şi, după caz, caracterul sancţiunii 
contravenţionale; alte aspecte importante pentru soluţionarea justă a cauzei.
Consideră, că procesul-verbal cu privire la contravenţie urmează a fi 
examinat prin prisma corespunderii acestuia ingerinţelor stabilite de prevederile 
art.443 Cod contravenţional, instanţa constată că este legal întocmit, or legea 
prevede redactarea procesului-verbal într-o anumită formă ad validatem, cu 
respectarea tuturor prescripţiilor legale de fond şi formă, pentru încheierea sa 
valabilă, în scopul producerii efectelor juridice, pentru care a fost întocmit.
Potrivit art.5 alin.(1) din Codul contravenţional, nimeni nu poate fi declarat 
vinovat de săvârşirea unei contravenţii, nici supus sancţiunii contravenţionale 
decât în conformitate cu legea contravenţională.
În conformitate cu art.8 alin.(2) din Codul contravenţional, este supusă 
răspunderii contravenţionale numai persoana, care a săvârşit cu intenţie sau din 
imprudenţă o faptă prevăzută de legea contravenţională.
În acord cu prevederile art.10 din Codul contravenţional, constituie 
contravenţie fapta - acţiunea sau inacţiunea - ilicită, cu un grad de pericol social 
mai redus decât infracţiunea, săvârşită cu vinovăţie, care atentează la valorile 
sociale ocrotite de lege, este prevăzută de prezentul cod şi este pasibilă de 
sancţiune contravenţională.
Potrivit art.14 alin.(1)-(3) din Codul contravenţional, contravenţia se 
săvârşeşte cu intenţie sau din imprudenţă. Contravenţia se consideră săvârşită cu 
intenţie dacă persoana care a săvârşit-o îşi dădea seama de caracterul 
prejudiciabil al acţiunii sau inacţiunii sale, a prevăzut urmările ei prejudiciabile, a 
dorit sau a admis în mod conştient survenirea acestor urmări. Contravenţia se 
consideră săvârşită din imprudenfă dacă persoana care a săvârşit-o îşi dădea 
seama de caracterul prejudiciabil al acţiunii sau inacţiunii sale, a prevăzut 
urmările ei prejudiciabile, dar considera în mod uşuratic că ele vor putea fi 
evitate, ori nu îşi dădea seama de caracterul prejudiciabil al acţiunii sau inacţiunii 
sale, nu a prevăzut posibilitatea survenirii urmărilor ei prejudiciabile, deşi trebuia 
şi putea să le prevadă.
În conformitate cu prevederile art.374 alin.(3) din Codul contravenţional, 
procesul contravenţional se desfaşoară pe principii generale de drept 
contravenţional, în temeiul Constituţiei, al prezentului cod, al Codului de 
procedură penală în cazurile expres prevăzute de prezentul cod, precum şi al 
normelor dreptului internaţional şi ale tratatelor intenaţionale cu privire la 
drepturile şi libertăţile fundamentale ale omului la care Republica Moldova este 
parte.
Potrivit art.375 alin.(3) din Codul contravenţional, concluziile despre 
vinovăţia persoanei în săvârşirea contravenţiei nu pot fi întemeiate pe 
presupuneri. Toate dubiile în probarea învinuirii care nu pot fi înlăturate în 
condiţiile prezentului cod se interpretează în favoarea persoanei în a cărei privinţă 
a fost pomit proces contravenţional.
Conform art.425 Cod contravenţional, probele sânt elemente de fapt, 
dobîndite în modul stabilit de prezentul cod, care servesc la constatarea existenţei 
sau inexistenţei contravenţiei, la identifîcarea faptuitorului, la constatarea 
vinovăţiei şi la cunoaşterea altor circumstanţe importante pentm justa soluţionare 
a cauzei. în calitate de probe se admit elementele de fapt constatate prin 
intermediul următoarelor mijloace: procesul-verbal cu privire la contravenţie, 
procesul-verbal de ridicare a obiectelor şi documentelor, procesul-verbal de 
percheziţie, procesul-verbal privind cercetarea la faţa locului, procesele-verbale 
privind alte acţiuni procesuale efectuate în conformitate cu prezentul cod, 
explicaţiile persoanei în a carei privinţă a fost pomit proces contravenţional, 
depoziţiile victimei, ale martorilor, înscrisurile, înregistrările audio sau video, 
fotografiile, corpurile delicte, obiectele şi documentele ridicate, constatările 
tehnico-ştiinţifice şi medico-legale, raportul de expertiză.
Conform art.425 alin.(7) din Codul contravenţional, procesului 
contravenţional se aplică în mod corespunzător prevederile Codului de procedură 
penală cu privire la mijloacele de probă şi la procedeele probatorii, cu excepţiile 
prevăzute de prezentul cod.
În corespundere cuart.101 alin.(l)-(4) din Codul de procedură penală, 
fiecareprobă urmează să fie apreciată din punct de vedere al pertinenţei, 
concludentei, utilităţii şi veridicităţii ei, iar toate probele în ansamblu - din punct 
de vedere al coroborării lor. Judecătorul apreciază probele conform propriei 
convingeri, formate în urma examinării lor în ansamblu, sub toate aspectele şi în 
mod obiectiv, călăuzindu-se de lege.
Constatarea faptei contravenţionale înseamnă activitatea, desfaşurată de 
agentul constatator, de colectare şi de administrare a probelor privind existenţa 
contravenţiei, de încheiere a procesului-verbal cu privire la contravenţie, de 
aplicare a sancţiunii contravenţionale sau de trimitere, după caz, a dosarului în 
instanţa de judecată sau în alt organ spre soluţionare, reieşind din prevederile 
art.440 alin.(1) din Codul contravenţional.
Dispoziţia art.243 alin. (1) din Codul contravenţional prevede sancţiunea 
pentru părăsirea, de către persoana implicată într-un accident rutier, a locului în 
care s-a produs accidentul ce a cauzat consecinţele prevăzute la art.242 alin (1), 
dacă fapta nu constituie infracţiune, cu excepţia accidentului rutier documentat 
prin procedura de constatare amiabilă a accidentului, prevăzută de Legea 
nr.414/2006 cu privire la asigurarea obligatorie de răspundere civilă pentru 
pagube produse de vehicule.
Obiectul juridic special al contravenţiei prevăzute la art.243 din Codul 
contravenţional îl formează relaţiile sociale privind siguranţa traficului rutier, sub 
aspectul prohibiţiei impuse conducătorului mijlocului de transport de a părăsi 
locul accidentului rutier, în cazul în care a încălcat regulile de securitate a 
circulaţiei rutiere.
Latura obiectivă a contravenţiei prevăzute de art.243 Cod contravenţional 
constă în fapta prejudiciabilă exprimată în acţiunea de părăsire a locului 
accidentului rutier. În sensul art.243 Cod contravenţional, noţiunea de accident 
rutier are înţelesul de eveniment produs ca urmare a încălcării regulilor de 
securitate a circulaţiei sau de exploatare a mijloacelor de transport, în care au 
fost implicate unul sau mai multe mijloace de transport aflate în circulaţie, soldat 
cu deteriorarea neînsemnată a vehiculelor, a încărcăturilor, a drumurilor, a 
instalaţiilor rutiere, a altor instalaţii sau a altor bunuri, sau cu cauzarea de 
vătămări corporale uşoare victimei, ori cu deteriorarea considerabilă a 
vehiculelor, a încărcăturilor, a drumurilor, a instalaţiilor rutiere, a altor instalaţii 
sau a altor bunuri.
Prin locul accidentului rutier se înţelege segmentul de drum public sau alt loc 
în care s-a produs accidentul rutier, ca rezultat al circulaţiei mijlocului de 
transport şi al intrării acestuia în coliziune cu persoane, cu alte mijloace de 
transport sau cu alte bunuri mobile ori imobile. Altfel spus, luând în considerare 
contextul contravenţiei prevăzute la art. 243 din Codul contravenţional, se poate 
susţine că prin părăsirea locului accidentului rutier se înţelege acţiunea de plecare 
a faptuitorului de la locul accidentului rutier cu mijlocul de transport (al său sau 
al unei alte persoane) ori plecarea pe jos de la locul respectiv, în pofida 
interdicţiei prevăzute în Regulamentul circulaţiei rutiere.
Potrivit pct. 12 subpct. 1 lit. g) din Regulamentul Circulaţiei Rutiere, aprobat 
prin Hotărârea Guvernului nr.357 din 13 mai 2009, cu modificările ulterioare, 
conducătorul de vehicul implicat într-un accident în traficul rutier este obligat să 
anunţe poliţia despre accident şi să rămână pe loc până la sosirea poliţiştilor.
Totodată, în baza pct.13 din acelaşi Regulament, conducătorii de vehicule 
implicaţi într-un accident în traficul rutier soldat numai cu pagube materiale 
trebuie să anunţe imediat, prin telefon, poliţia despre producerea accidentului şi, 
în cazul în care au ajuns la o înţelegere reciprocă cu privire la circumstanţele 
acestui accident şi dacă starea tehnică a vehiculelor permite garantarea securităţii 
traficului, sunt obligaţi să se deplaseze, în termen de cel mult 2 ore, la cel mai 
apropiat post de poliţie pentru întocmirea actelor necesare, având completat 
formularul de constatare a accidentului aferent poliţei de asigurare obligatorie de 
răspundere civilă a deţinătorilor mijloacelor de transport auto sau, după caz, 
schiţa accidentului făcută în prealabil, care trebuie să fie semnate de cei implicaţi 
în accident.
Latura subiectivă a contravenţiei se exprimă prin intenţie directă, întrucât 
făptuitorul trebuia să prevadă rezultatul acţiunii sale, şi anume părăsirea locului 
accidentului rutier, periclitând astfel siguranţa circulaţiei rutiere.
Cât priveşte scopul contravenţiei prevăzute la art.243 din Codul 
contravenţional, acesta îl constituie împiedicarea activităţii de constatare imediată 
şi completă a încălcărilor regulilor de securitate a circulaţiei sau de exploatare a 
mijloacelor de transport, precum şi a activităţii de identificare a faptuitorului şi de 
stabilire a circumstanţelor concrete în care au fost comise încălcările respective.
Subiectul contravenţiei prevăzute de art.243 din Codul contravenţional este 
persoana fizică responsabilă, cu vârsta între 16 şi 18 ani. Mai mult, subiectul 
contravenţiei în cauză are o calitate specială de conducător de vehicul.
Consideră că instanţa de judecată este obligată să pună la baza hotărârii sale 
numai acele probe a căror cercetare a avut acces toate părţile în egală măsură şi 
să motiveze în hotărâre admisibilitatea sau inadmisibilitatea tuturor probelor 
administrate.
În opinia apărării, din materialele cauzei nu rezultă vinovăţia cet. Stasiev 
Ruslan în comiterea contravenţiei prevăzute de art. 243 alin. (1) din Codul 
contravenţional, deoarece a explicat că nu a avut intenţia de a părăsi locul 
accidentului rutier, întrucât nici nu a simţit că a atins sau lovit un alt automobil.
Pe cale de consecinţă, dacă, în urma procesului de interpretare şi apreciere a 
probelor administrate, subzistă o îndoială cu privire la vreunul din elementele 
necesare pentru tragerea la răspundere contravenţională, prezumţia de 
nevinovăţie nu este înlăturată, iar dubiul existent va profita celui acuzat, urmând a 
fi valorificat ca o probă în favoarea nevinovăţiei sale. Secvenţa video prezentată în 
sprijinul învinuirii stârneşte îndoieli în ceea ce priveşte vinovăţia; astfel, această 
îndoială este echivalentă cu o probă pozitivă de nevinovăţie.
Pertinentă este şi jurisprudenţa CEDO: în cauza Telfner versus Austria din 
20 martie 2001, CEDO a statuat că o condamnare în lipsa probelor convingătoare 
de vinovăţie constituie o încălcare a art.6§2 din CEDO. Iar în cauza Anghel versus 
România, CEDO a accentuat că sarcina probei îi revine acuzării şi că îndoiala 
profită acuzatului.
În asemenea circumstanţe, apărarea, pornind de la premisa procedurală prin 
care legiuitorul a stabilit că nicio probă nu are valoare prestabilită, consideră că 
simplul fapt al întocmirii procesului-verbal cu privire la contravenţie este 
insuficient pentru tragerea persoanei la răspundere contravenţională.
În acţiunile lui lipseşte unul dintre elementele constitutive ale contravenţiei – 
intenţia directă, circumstanţă ce conduce de drept la lipsa faptului contravenţional 
în acţiunile acestuia.
În conformitate cu art.441 alin.(1) lit. a) şi art.461-462 din Codul 
contravenţional, instanţa de judecată urmează să înceteze procesul 
contravenţional intentat în baza art.243 alin.(1) din Codul contravenţional în 
privinţa lui Stasiev Ruslan, din motivul lipsei faptului contravenţional.
Cercetând minuţios materialele cauzei, probatoriul prezentat, referința și 
ascultând opinia participanților la proces, instanţa de judecată consideră că 
contestaţia nu este întemeiată, vinovăţia contravenientului în săvârşirea 
contravenţiei incriminate şi-a găsit pe deplin confirmare în şedinţa de judecată iar 
procesul verbal cu privire la contravenţie corespunde prevederilor art.443 din 
Codul contravenţional şi nu conţine temeiuri pentru anulare.
Acţiunile contravenientului se încadrează în conţinutul legal al contravenţiei 
prevăzută de art.243 alin.(1) din Codul contravenţional, părăsirea locului în care 
s-a produs accidentul rutier adică, părăsirea de către persoana implicată în 
accident rutier a locului în care s-a produs accidentul ce a cauzat consecinţele 
prevăzute la art.242 alin.(1), dacă fapta nu constituie infracţiune, care se 
sancţionează cu amendă de la 40 la 50 de unităţi convenţionale sau cu privarea de 
dreptul de a conduce vehicule pe un termen de la 6 luni la 1 an, sau cu muncă 
neremunerată în folosul comunităţii pe o durată de la 20 la 40 de ore, sau cu arest 
contravenţional pe un termen de la 7 la 10 zile.
Desi contravenientul în apărarea sa, a invocat lipsa intenţiei directe susținând 
că nu a avut intenţia de a părăsi locul accidentului și nici nu a simţit că a atins sau 
lovit automobilul Șkoda și că manevra cu spatele a fost necesară din motive 
obiective (poziţia rezervorului camionului, obstacolele din faţă) și că a fost atent, 
conectând sistemul de avarie și verificând vizibilitatea, că automobilul Șkoda era 
parțial acoperit de cisternă iar impactul a fost foarte ușor, astfel încât nu a putut fi 
simţit, că sistemul de avarie și luminile din spate erau active, că s-a asigurat că nu 
există obstacole și că nu a creat un pericol real pentru circulaţie, instanţa de 
judecată reţine obligația conducătorului de vehicul de a se asigura că manevrele 
efectuate nu pun în pericol bunuri sau persoane.
Instanța de judecată reține că, potrivit înregistrării video ridicate de agentul 
constatator de la stația PECO Vento, probă examinată în ședința de judecată, se 
constată că accidentul rutier a fost provocat de către contravenient, că el a coborât 
din camion şi a privit la automobilul accidentat după care a urcat la conducere 
părăsind locul producerii accidentului.
Din examinarea înregistrarii video anexată la dosar, se combat argumentele 
contravenientului precum că el nu ar fi simţit că a accidentat automobilul Şkoda şi 
că nu ar fi acţionat cu intenţie, intenţia părăsirii locului accidentului fiind evidentă 
potrivit argumentelor ce succed.
Din imaginile video prezentate de agentul constatator, se observă inechivoc că 
în momentul impactului dintre camionul condus de contravenient şi autoturismul 
Skoda şi nemijlocit după acest moment:
1. contravenientul, vădit evident, datorită poziţionării capului tractor în raport 
cu semiremorca cisternă, prin intermediul oglinzii retrovizoare din dreapta, 
putea vedea câmpul vizual din spate-dreapta, inclusiv automobilul 
accidentat
2. autoturismul accidentat Skoda a fost clătinat evident.
3. autocamionul condus de contravenient nu a continuat deplasarea către 
înapoi ci a oprit imediat (deci conducătorul a simţit necesitatea opririi).
4. contravenientul a coborât din autocamion şi a luat act de accident după 
care, a urcat din nou la conducere şi s-a deplasat către înainte (deci nu a 
continuat mersul cu spatele ci a mers în faţă – deci a înţeles că nu putea 
conduce în continuare decât după ce v-a repoziţiona camionul).
5. automobilul UAZ (cunoscut neoficial ca buhanka) de producție sovetică, 
nu a influienţat nicicum manevra contravenientului.
În circumstanțele date, instanţa de judecată nu pune la îndoială că neglijența 
contravenientului ar fi determinat accidentarea unui autovehicul (la caz – Şkoda) 
însă nu pune la îndoială intenţia contravenientului în ce priveşte părăsirea locului 
accidentului, ceea ce relevă vinovăția sa din punct de vedere contravențional.
Este relevant şi faptul că contravenientul a fost recunoscut vinovat de 
comiterea accidentului rutier în legătură cu care i se incriminează părăsirea locului 
accidentului şi el nu a contestat această decizie a agentului constatator, nu a avut 
obiecţii. 
La individualizarea sancțiunii contravenționale instanța ține cont de 
personalitatea contravenientului, de periculozitatea şi gravitatea faptei comise, de 
atitudinea contravenientului față de fapta comisă, or, acesta după comiterea 
accidentului rutier, cu scopul de a se eschiva de răspundere contravențională, s-a 
deplasat de la locul comiterii acestuia, fapt ce a îngreunat activitatea organelor de 
drept în vederea stabilirii identității persoanei implicate în accident.
La stabilirea sancţiunii contravenţionale, instanţa de judecată, în conformitate 
cu prevederile art.9, 41 şi 458 din Codul contravenţional, ţine cont de caracterul şi 
de gradul prejudiciabil al contravenţiei, de caracteristica persoanei vinovate, de 
circumstanţele cauzei care atenuează ori agravează răspunderea, de influenţa 
pedepsei aplicate asupra corectării şi reeducării vinovatului, precum şi de cauzele 
care înlătură caracterul contravenţional al faptei şi răspunderea contravenţională.
La stabilirea categoriei pedepsei şi la individualizarea ei instanţa reiese şi din 
prevederile art.41 alin.2 din Codul contravenţional care stipulează că faţă de 
persoana a cărei vinovăţie este dovedită se aplică o sancţiune echitabilă, în limitele 
şi în conformitate cu dispoziţiile Codului contravenţional.
Înscrisuri caracterizatoare și cazier contravenţional în privinţa 
contravenientului nu au fost prezentate. El este angajat în calitate de șofer 
autocamion la SRL BMP-PLUS.
Circumstanţe atenuante sau agravante pe parcursul examinării cauzei, în 
privinţa contravenientului nu au fost constatate.
Luând în considerare pericolul social al contravenției săvârșite de către 
contravenient, precum modul de săvârșire, contextul și circumstanțele concrete, 
instanța de judecată atrage atenţia că deşi demonstrate în mod evident faptele 
incriminate contravenientului, acesta nu a combătut prin argumente credibile 
probele prezentate de agentul constatator în şedinţă, mai ales – proba video care 
este una obiectivă clară, intactă, concludentă şi imposibil de a fi influienţată.
Contravenientul nu a conştientizat pericolul acţiunilor sale.
De asemenea, acesta, negând vina sa, a omis să motiveze şi alte aspecte ale 
cauzei cum ar fi cele legate de individualizarea pedepsei ce urmează a-i fi stabilită 
nu a manifestat căinţă şi nu a convins instanţa de judecată că merită o pedeapsă 
mai blândă.
În aceste condiţii, instanţa de judecată consideră necesar a aplica faţă de 
contravenient sancţiunea privării de dreptul de a conduce mijloace de transport pe 
un anumit termen, considerând această pedeapsă drept una echitabilă pentru 
contravenția săvârșită şi care v-a asigura totodată atingerea scopului pedepsei 
având asupra contravenientului efect de corectare. 
Instanța evidențiază că această măsură de pedeapsă se impune a fi aplicată 
prin prima obligaților pozitive a statului de a lua măsuri adecvate pentru protejarea 
vieții celor din jurisdicția sa în conformitate cu articolul 2§1 din CEDO, or, potrivit 
jurisprudenței CEDO, în pct. 69 a hotărârii sale în cauza CEDO Smiljanic v. 
Croatia se statuează că, participarea în traficul rutier este o activitate potențial 
susceptibilă de a duce la amenințări grave pentru viața persoanei.
Astfel, în contextul siguranței rutiere, îndatoririle autorităților interne implică, 
în primul rând, obligația de a avea în vigoare un set adecvat de măsuri preventive 
orientate spre asigurarea siguranței publice și minimizarea numărului de accidente 
rutiere (Nicolae Virgiliu Tănase vs România).
În conformitate cu prevederile art.41-44, 374, 394-395, 452-458, 460 şi 462 
din Codul contravenţional, instanţa de judecată îl recunoaşte vinovat pe Stasiev 
Ruslan de săvârşirea contravenţiei prevăzută de art.243 alin.(1) din Codul 
contravenţional şi îi stabileşte sancţiunea sub formă de privare de dreptul de a 
conduce vehicule pe un termen de 6 luni.
Hotărârea poate fi atacată cu recurs la Curtea de Apel Nord, în termen de 15 
zile prin intermediul Judecătoriei Orhei sediul Rezina.
Judecător
Igor NEGREANU