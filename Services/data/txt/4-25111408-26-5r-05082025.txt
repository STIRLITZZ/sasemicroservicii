dosarul nr.5r-618/2025                    /4-25111408-26-5r-
05082025/
H  O  T  Ă  R  Â  R  E
în numele Legii
11 decembrie 2025                                                                                  orașul 
Râșcani
 
Judecătoria Drochia, sediul Râșcani
Instanţa de judecată în componenţa:
Preşedintelui şedinţei, judecător                  Maria ADOMNIȚA
grefier                                                        Andreea VRÎNCEANU
cu participarea:
contestatorului                                                                    Ivan JARIUC
în lipsa:
agentului constatator                           Andrian 
CHEPTĂNARI
examinând în sediul instanței, în ședință de judecată publică, contestația depusă 
de Ivan Jariuc împotriva procesului verbal cu privire la contravenție și a deciziei de 
sancționare seria MAI06 nr.537411 încheiate de către agentul constatator al 
Inspectoratului de Poliție Râșcani, Andrian Cheptănari, la data de 14 iulie 2025, în 
baza art.471 alin.(1) Cod contravențional, 
c  o n s t a t ă
La 14 iulie 2025, agentul constatator al Inspectoratului de Poliție Râșcani, 
Andrian Cheptănari, a încheiat procesul-verbal cu privire la contravenție seria MAI06 
nr.537411 în baza art.47 1 alin.(1) Cod contravențional, prin care Ivan Jariuc a fost 
sancționat cu amendă în mărime de 500 unități convenționale (echivalentul a 25 000 
lei), în sarcina acestuia fiind reținută fapta contravențională: or. Râșcani, str. 
Lermontova 187, a pretins mijloace bănești prin intermediul conturilor bancare 
deschise în cadrul ”P.S.B.”, care nu i se cuvin, în scopul exercitării sau neexercitării 
dreptului electoral în cadrul parcursului desfășurării alegerilor pentru funcția de 
președinte al Republicii Moldova și a referendumului republican constituțional din 20 
octombrie 2024.
Nefiind de acord cu procesul-verbal cu privire la contravenție și decizia de 
sancţionare seria MAI06 nr.537411 din 14 iulie 2025, Ivan Jariuc a depus, la 28 iulie 
2025, prin intermediul Inspectoratului de Poliție Râșcani, contestație împotriva 
procesului-verbal cu privire la contravenţie și a deciziei de sancționare seria MAI06 
nr.537411 din 14 iulie 2025, contestația înaintată și materialul contravențional, în 
conformitate cu art.395 alin.(1) pct.2 și alin.(1 1) Cod contravențional, fiind remis spre 
examinare în fond instanței de judecată.
Poziția, argumentele și solicitările contestatarului expuse în contestație.
În motivarea contestației contestatorul Ivan Jariuc a indicat că, la data de 14 
iulie 2025, în or. Râșcani, str. Cantemir 9, agentul constatator ar fi stabilit că el ar fi 
implicată în contravenția de corupere electorală pasivă, în calitate de alegător, pentru a 
participa la referendumul constituțional și alegerile prezidențiale din 20 octombrie 
2024. Se invocă faptul precum, că el ar fi acceptat o sumă de bani prin intermediul 
aplicației bancare ”PSB” pentru a exercita votul în anume fel, în favoarea unui bloc 
politic. 
Pentru această presupusă faptă i-a fost aplicată o sancțiune cu amendă 
semnificativă. 
A omis termenul de depunere a contestației nu din rea-credință sau neglijență, 
ci din cauza faptului că nu i-a fost explicat dreptul procedural de a contesta procesul-
verbal în termen de 15 zile. Lipsa informării corespunzătoare cu privire la acest drept 
fundamental constituie o încălcare gravă a dreptului la apărare efectivă, garantat de 
art.26 din Codul contravențional și de art.6 din Convenția Europeană a Drepturilor 
Omului. În absența unei informări clare și comprehensibile, nu a avut posibilitatea 
reală de a-și exercita drepturile procesuale în mod efectiv, ceea ce justifică restabilirea 
termenului și anularea sancțiunii aplicate cu încălcarea acestuia.
Nu recunoaște vina și nu este de acord cu procesul - verbal și decizia de 
sancționare, considerând că a fost adoptată contrar prevederilor legale și în 
contradicție totală cu circumstanțele de fapt. 
În procesul verbal la rubrica 18 apare semnătura lui precum că a recunoscut 
contravenția, fapt care solicită să fie considerat ca fiind o eroare deoarece intenția a 
fost de a semna doar pentru că a luat cunoștință cu pornirea procesului 
contravențional.
În situația în care a achitat amenda, menționează că prin acest fapt categoric nu 
recunoaște vina și fapta contravențională. Achitarea amenzii s-a efectuat pentru a 
preveni unele pagube mai mari, a evita blocarea conturilor sau a surselor de plată și a 
nu admite situația de a lipsi familia de ultimele surse de existență.
Menționează că, tot procesul a derulat în regim de urgență maximă, iar agentul 
constatator  a examinat procesul, efectiv, în lipsa sa, nu i-a explicat drepturile și 
obligațiile, nu a asigurat dreptul la apărare a contravenientului, nu a asigurat după caz 
serviciile unui interpret, nu a explicat esența faptei imputate și nu a prezentat nici o 
probă care ar confirma acest fapt, a amenințat cu probleme și mai mari și dosare 
penale în caz de nesupunere. În tot procesul de constatare a acestei presupuse 
contravenții a fost supus unui tratament umilitor și degradant, fapt care l-a afectat atât 
pe el cât și întreaga familie.
Legea contravențională nu urmărește cauzarea de suferințe fizice sau lezarea 
demnității omului. Nimeni nu poate fi supus la torturi, nici la pedepse sau tratamente 
crude, inumane sau degradante. 
În așa mod, a fost sancționată potrivit deciziei agentului constatator pentru o 
faptă care nu a fost constatată și pe care nu a comis-o, ceea ce constituie temei de 
încetare a procesului contravențional.
Cu referire la probatoriu acumulat, menționează că omisiunea agentului 
constatator ridică dubii referitoare la respectarea în speță a prevederilor art.425 și 422 
alin.(1) Cod Contravențional or, în situația respectivă este dificil de stabilit care a fost 
materialul probator pe care l-a utilizat agentul constatator la formularea concluziilor 
cu privire la faptele indicate în procesul verbal contravențional. Omisiunea enunțată 
de rând cu celelalte enunțate, apreciate în ansamblul lor au fost în măsură să afecteze 
echitatea procedurii în cauza dată. 
Proces - verbal cu privire la contravenție reprezintă un act probator al unei 
contravenții și trebuie să conțină mențiunile prevăzute la art.443 Cod Contravențional. 
Lipsa elementelor care trebuie să figureze în procesul - verbal atrage nulitatea 
acestuia. Iar procesul-verbal cu privire la contravenție s-a întocmit cu grave erori de 
formă și conținut. 
Unul din elementele de bază ale procesului verbal este: locul și timpul săvârșirii 
faptei contravenționale. Agentul constatator nu a indicat exact locul și timpul sau 
perioada comiterii faptei contravenționale. 
Omisiunile admise de către agentul constatator, au afectat în mod esențial modul 
în care, în prezenta speță, agenții statului au înțeles să răstoarne prezumția de 
nevinovăție, ceea ce potrivit art.445 alin.(2) Cod contravențional determină nulitatea 
procesului-verbal cu privire la contravenție și a deciziei agentului constatator.
Agentul constatator, deși potrivit dispozițiilor legale, era obligat să desfășoare 
toate acțiunile pentru constatarea faptei contravenționale, întocmind în acest sens un 
proces-verbal cu privire la contravenție în care să individualizeze inclusiv fapta și 
pedeapsa, s-a limitat doar la o întocmire formală a procesului-verbal cu emiterea 
deciziei asupra cauzei contravenționale.
Agentul constatator nu a examinat obiectiv materialul contravențional și nu a 
elucidat toate aspectele speței și nu a acumulat probe care ar fi demonstrat vinovăția 
contravenientului.
Cu referire la aspectele de fond, indică că, potrivit deciziei de sancționare, ea ar 
fi acceptat personal bani pentru a exercita într-un mod anume votul la alegeri, dar 
aceste concluzii sunt false și abuzive deoarece nu există nici o probă, care să fi 
prezentat cel puțin cine anume i-a data bani, care persoană fizică, o aplicație bancară 
nu poate fi subiect al contravenției. Nu este menționat timpul acceptării banilor și nici 
nu este probat care a fost scopul transferului banilor. La fel, nu a fost probat dacă 
acești bani au ajuns anume la contestatar sau dacă acești bani au fost ridicați. Nu este 
probată legătura cauzală între o aplicație bancară, un mesaj de la o aplicație bancară și 
alegeri. Nu a fost probată acceptarea participării la alegeri din interes material. Nu a 
fost probat faptul că anumiți bani au avut scopul influențării opiniei la alegeri, nu a 
fost răsturnată ipoteza unei simple donații sau a unui simplu transfer bancar. 
Prin urmare, fapta incriminată este bazată doar pe niște constatări subiective 
personale ale agentului constatator. 
La decizia de sancționare nu a fost anexat nici un material probator care ar 
demonstra componența contravenției prevăzută la art. 471 Cod Contravențional.
Prin urmare, agentul de constatare a admis un grav abuz în acest sens, aplicând 
o sancțiune pentru o faptă care nu constituie elemente constitutive al contravenției. 
Simpla indicare în procesul verbal cu privire la contravenție a articolului, care 
prevede o sancțiune, nu presupune și nici nu demonstrează comiterea contravenției de 
către contravenient, iar lipsa probelor afectează în mod esențial fondul cauzei. 
Cu referire la cele expuse supra, constată că agentul constatator nu a asigurat 
realizarea scopului legii contravenționale, neelucidând pe deplin, obiectiv și sub toate 
aspectele circumstanțele cazului dat. 
În ordinea celor menționate, reține că existența faptei contravenționale și 
comiterea acesteia cu vinovăție de către persoana specificată în procesul 
contravențional, trebuie să fie demonstrată potrivit principiului dincolo de orice dubiu 
rezonabil. 
Se constată că în speță, prezumția de nevinovăție de care se bucură acuzatul 
contravențional în acest caz nu a fost răsturnată. 
Din motivele expuse în contestație, deoarece în speță procesul verbal cu privire 
la contravenție este lovit de nulitate absolută, dar și în lipsa unor probe care să 
demonstreze potrivit principiului dincolo de orice dubiu rezonabil, persistența la speță 
a faptei contravenționale și a comiterii ei de către acuzatul contravențional, prezumția 
de nevinovăție nu a fost răsturnată, ajungând la concluzia că procesul contravențional 
urmează a fi încetat, în legătură cu nulitatea acestuia și anulată decizia de sancționare 
din motiv că nu este întrunită fapta contravenției stabilită la art. 47 1 alin.(1) Cod 
Contravențional. 
Suplimentar a mai  invocat, că respectarea drepturilor omului și a libertăților 
fundamentale constituie însăși esența unei societăți democratice, iar obligația statului 
de a se conforma cu bună – credință obligațiilor asumate constituie un principiu 
fundamental al răspunderii internaționale a statelor. Or, această obligație generală, 
este impusă tuturor organelor de drept, care trebuie să se asigure că activitatea lor, 
urmează să o realizeze în limitele și concordanță cu legea fundamentală existentă, 
totodată, să asigure calitatea legislației. 
Își întemeiază contestația în baza art. 6 din Convenția Europeană a Drepturilor 
Omului, art.20, 21 din Constituția Republicii Moldova, art. 5, 7, 381, 384, 441, 443, 
445, 448, 446, 454, 462 Cod Contravențional.
Prin contestație solicită repunerea în termenul de depunere a contestației, 
admiterea acesteia și anularea procesului-verbal cu privire la contravenție și a deciziei 
de sancționare din data de 14 iulie 2025, cu încetarea procesului contravențional în 
legătură cu lipsa faptei contravenționale.
Opinia părților expusă în ședința de judecată.
În ședința de judecată, contestatorul Ivan Jariuc a declarat că numărul de 
telefon ”60122402” este înregistrat după dânsul la compania de telefonie ”Orange”, 
dar nu el folosește acest număr de telefon, de acest număr de telefon se folosește de 
foarte mulți ani soția sa. El deține și utilizează număr de telefon ”069411730”. 
În ședința de judecată, a fost audiată în calitate de martor soția contestatarului 
Ivanna Jariuc care, fiind preîntâmpinat de răspunderea penală ce o poartă pentru 
declarații mincinoase cu bună ştiinţă, sub jurământ, a declarat că: ea folosește numărul 
de telefon ”60122402” de mai bine de 15 ani. Numărul de telefon este înregistrat după 
soț. Cu aproximativ 10 ani în urmă, soțul a făcut abonament la Orange. Când a născut 
al trei-lea copil, a dat numărul său de telefon, datele sale personale magazinului ”Sor” 
pentru a primi cartelă de reducere. Când a fost întocmit procesul verbal a fost 
împreună cu soțul la poliție și a spus că ea utilizează acest număr. În ședință a 
prezenta o poză - captură a ecranului telefonului său, unde se confirmă că număr de 
telefon ”60122402” este înserat în telefonul său personal, iar număr de telefon 
”069411730” este înregistrat ca fiind numărul soțului Ivan Jariuc. 
Agentul constatator al Inspectoratului de Poliție Râșcani, Andrian Cheptănari, 
fiind citat legal (f.d.44), nu s-a prezentat în ședința de judecată fără motiv întemeiat şi 
fără înştiinţarea prealabilă a instanţei.
În conformitate cu. art.455 alin.(1) - (2) Cod contravențional, ședinţa de 
judecare a cauzei contravenţionale are loc cu citarea părţilor, în modul prevăzut de 
prezentul cod. Prezenţa agentului constatator sau, după caz, a procurorului, în cazul în 
care acesta este parte în cauza contravenţională, la şedinţa de judecare a cauzei 
contravenţionale este obligatorie. Absenţa agentului constatator sau, după caz, a 
procurorului, citaţi în conformitate cu legislaţia, fără motiv întemeiat şi fără 
înştiinţarea prealabilă a instanţei, nu împiedică judecarea cauzei contravenţionale şi 
permite aplicarea acestuia a unei amenzi judiciare de către instanţa de judecată, în 
conformitate cu art.201 din Codul de procedură penală. 
Aplicând prevederile art.455 alin.(1) - (2) Cod contravențional, ținând cont de 
faptul că agentul constatator Andrian Cheptănari fiind citat legal, nu s-a prezentat în 
ședința de judecată fără motiv întemeiat şi fără înştiinţarea prealabilă a instanţei, 
instanța de judecată a dispus examinarea cauzei contravenționale în lipsa agentului 
constatator Andrian Cheptănari. 
 
Aprecierile instanței.
Examinând contestaţia înaintată în coroborare cu materialele contravenţionale 
prezentate în şedinţa de judecată, instanța, conchide că, procesul contravențional 
intentat în privința lui Ivan Jariuc în baza art.47 1 alin.(1) din Codul contravențional, 
urmează a fi încetat, din următoarele considerente.
La 14 iulie 2025, agentul constatator al Inspectoratului de Poliție Râșcani, 
Andrian Cheptănari, a încheiat procesul-verbal cu privire la contravenție seria MAI06 
nr.537411 în baza art.47 1 alin.(1) Cod contravențional, prin care Ivan Jariuc a fost 
sancționat cu amendă în mărime de 500 unități convenționale (echivalentul a 25 000 
lei), în sarcina acestuia fiind reținută fapta contravențională: or. Râșcani, str. 
Lermontova 187, a pretins mijloace bănești prin intermediul conturilor bancare 
deschise în cadrul ”P.S.B.”, care nu i se cuvin, în scopul exercitării sau neexercitării 
dreptului electoral în cadrul parcursului desfășurării alegerilor pentru funcția de 
președinte al Republicii Moldova și a referendumului republican constituțional din 20 
octombrie 2024.
Nefiind de acord cu procesul-verbal cu privire la contravenție și decizia de 
sancţionare seria MAI06 nr.537411 din 14 iulie 2025, Ivan Jariuc a depus, la 28 iulie 
2025, prin intermediul Inspectoratului de Poliție Râșcani, contestație împotriva 
procesului-verbal cu privire la contravenţie și a deciziei de sancționare seria MAI06 
nr.537411 din 14 iulie 2025, contestația înaintată și materialul contravențional, în 
conformitate cu art.395 alin.(1) pct.2 și alin.(1 1) Cod contravențional, fiind remis spre 
examinare în fond instanței de judecată.
Conform art.448 alin.(1) Codul contravențional, contravenientul, victima sau 
reprezentantul acestora, procurorul, dacă este parte în cauza contravenţională, în cazul 
în care nu sânt de acord cu decizia agentului constatator sau în cazul în care aceasta a 
fost emisă cu încălcarea normelor procesuale stabilite de prezentul cod, sînt în drept să 
conteste decizia emisă asupra cauzei contravenţionale. Termenul de contestare a 
deciziei agentului constatator este de 15 zile de la data emiterii acesteia sau, pentru 
părţile care nu au fost prezente la şedinţa de examinare a cauzei contravenţionale, de 
la data înmânării copiei de pe decizia respectivă în condiţiile art.4471 alin.(8).
În conformitate cu art.395 alin. (1) pct. 2) și alin.(1 1) Cod contravențional, 
instanța judecă contestațiile împotriva deciziilor autorităților competente să 
soluționeze cauzele contravenționale, procurorului. Contestația împotriva deciziei în 
cauza contravențională se examinează de către instanța de judecată în a cărei rază 
teritorială activează autoritatea competentă sau procurorul care a emis decizia, ori de 
către instanța de la locul unde își are sediul autoritatea competentă, pentru cazurile 
prevăzute art.394 alin.(11) (...). 
Procesul-verbal cu privire la contravenției a fost încheiat la 14 iulie 2025, în 
prezența contestatorului Ivan Jariuc, copia procesului verbal fiind înmânată 
contrasemnătură (f.d.31).
Nefiind de acord cu procesul-verbal cu privire la contravenţie din 14 iulie 2025, 
Ivan Jariuc a depus, la 28 iulie 2025, prin intermediul Inspectoratului de Poliție 
Râșcani, contestație împotriva procesului-verbal cu privire la contravenţie din 14 iulie 
2025.
Deși prin contestația înaintată, contestatarul solicită repunerea în termenul de 
contestare a deciziei agentului constatator, instanţa de judecată constată că contestaţia 
este depusă în termenul legal prevăzut de art.448 alin.(1) Cod contravenţional or, 
procesul verbal cu privire la contravenție și decizia de sancționare au fost încheiate la 
data de 14 iulie 2025, în prezența persoanei, contestația a fost depusă la data de 28 
iulie 2025, fiind depusă în termenul legal prevăzut de art.448 alin.(1) Cod 
contravenţional de 15 zile de la data emiterii acesteia.
Respectiv, instanţa de judecată constată că contestaţia este depusă în termenul 
legal prevăzut de art.448 alin.(1) Cod contravenţional.
Prin prisma art.458 alin.(1) Codul contravenţional, examinând cauza 
contravenţională, instanţa de judecată este obligată să determine:
a) caracterul veridic al contravenţiei imputate;
b) existenţa cauzelor care înlătură caracterul contravenţional al faptei;
c) vinovăţia persoanei în a cărei privinţă a fost pornit procesul contravenţional;
d) existenţa circumstanţelor atenuante şi/sau agravante;
e) necesitatea sancţionării şi, după caz, caracterul sancţiunii contravenţionale;
f) alte aspecte importante pentru soluţionarea justă a cauzei.
Astfel, aplicând prevederile art.458 alin.(1) Cod contravențional, la judecarea 
contestaţiei împotriva hotărârilor autorităţilor competente să soluţioneze cauzele 
contravenţionale, instanţa de judecată are obligaţia de a examina cauza 
contravenţională sub toate aspectele, complet şi obiectiv, cu respectarea dreptului la 
un proces echitabil şi la apărare.
În conformitate cu art.442 alin.(1) Cod contravențional, procesul-verbal cu 
privire la contravenţie este un act prin care se individualizează fapta ilicită şi se 
identifică făptuitorul. Procesul-verbal se încheie de agentul constatator pe baza 
constatărilor personale şi a probelor acumulate, în prezenţa făptuitorului sau în 
absenţa lui.
Prin prisma art.445 Cod contravențional, neconsemnarea în procesul-verbal cu 
privire la contravenţie a menţiunilor privind numele, prenumele şi funcţia agentului 
constatator, numele, prenumele, data (ziua, luna, anul) întocmirii procesului-verbal, 
seria şi numărul actului de identitate şi numărul de identificare personal (IDNP) sau 
datele de identificare din buletinul de identitate provizoriu ale făptuitorului care 
renunţă la numărul de identificare personal şi la evidenţa automatizată în Registrul de 
stat al populaţiei, iar în cazul persoanei juridice – lipsa denumirii şi a sediului acesteia, 
a circumstanţelor comiterii şi încadrării juridice a faptei contravenţionale săvîrşite şi a 
datei comiterii acesteia, a semnăturii agentului constatator sau a martorului asistent, în 
cazul refuzului contravenientului de a semna dacă procesul-verbal a fost întocmit în 
prezenţa unui martor, atrage nulitatea absolută a procesului-verbal. Celelalte încălcări 
ale art.443 sau ale altor norme imperative din prezentul cod pot să ducă la nulitatea 
procesului-verbal cu privire la contravenţie doar în cazul în care acestea afectează în 
mod esenţial fondul cauzei.
Totodată, instanța de judecată reţine că, din perspectiva art.6 din Convenţia 
Europeană a Drepturilor Omului, procedura contravențională este asimilată unei 
proceduri penale (cauza Lauko v. Slovacia, 2 septembrie 1998; cauza Nicoleta 
Gheorghe v. România, 3 aprilie 2012, § 25-26) şi, prin urmare, trebuie respectate toate 
garanțiile oferite de această procedură, printre care se numără şi dreptul fundamental 
la apărare, iar făptuitorul beneficiază de prezumția de nevinovăție, organele statutului 
trebuind să-şi justifice sancțiunile aplicate unei persoane – aplicarea unei amenzi 
reprezentând o ingerință în dreptul de proprietate, prin diminuarea patrimoniului 
personal cu suma stabilită drept amendă – prin indicarea tuturor împrejurărilor cauzei.
Respectiv, procesul-verbal cu privire la contravenție este un act întocmit de un 
agent aflat în exercițiul funcțiunii, prin care se constată starea de fapt, acesta 
beneficiind de prezumțiile de legalitate, de autenticitate și de veridicitate. El are forță 
probantă și este executat din oficiu, urmând să respecte condiția de formă, în scopul 
producerii efectelor juridice pentru care a fost întocmit.
Astfel, procesul-verbal de contravenţie materializează o manifestare de voinţă 
cu caracter unilateral a unei autorităţi publice (prin intermediul persoanelor care au 
calitatea de agenţi constatatori) şi reprezintă un act administrativ unilateral cu caracter 
individual, emis în baza puterii publice, cu scopul de a produce efecte juridice.
În această ordine de idei, instanța subliniază că, deşi procesul-verbal cu privire 
la contravenţie şi decizia de sancţionare sunt acte administrative care emană de la o 
autoritate publică, dotată cu competenţa de a constata şi de a sancţiona faptele 
contravenţionale şi se bucură de prezumţia de legalitate, de autenticitate şi de 
veridicitate, sancţionarea contravenţională a persoanei trebuie să fie susţinută prin 
probe substanţiale, din care ar rezulta componenţa de contravenţie.
Sub aspectul legalității procesului verbal cu privire la contravenție, instanța de 
judecată denotă că, motivele de nulitate absolută a actului atacat pot fi invocate atât de 
părți, cât și din oficiu de către instanță întru asigurarea respectării principiului 
legalității și dreptății, consacrate expres în art.5 și 7 din Codul contravențional.
Legea contravențională prevede redactarea procesului verbal cu privire la 
contravenție într-o anumită forma, cu respectarea tuturor prescripțiilor legale de fond 
și de formă, pentru încheierea sa valabilă, în scopul producerii efectelor juridice, 
pentru care a fost întocmit, iar în acest context, respectarea exigențelor legale 
prevăzute la art.443 Cod contravențional sunt impuse agentului constatator la 
întocmirea procesului verbal cu privire la contravenție prin prisma art.445 Cod 
contravențional.
În rezultatul examinării şi aprecierii condiţiilor de formă şi conţinut a 
procesului-verbal cu privire la contravenţie, instanţa nu atestă careva temeiuri de 
declarare a nulităţi procesului-verbal cu privire la contravenţie, în conformitate cu 
prevederile art.443, 445 Cod contravenţional.
La caz, agentului constatator, la întocmirea procesului verbal cu privire la 
contravenție a respectarea exigențele legale prevăzute la art.443 Cod contravențional, 
neconsemnarea cărora, prin prisma art.445 alin.(1) Cod contravențional, atrag 
nulitatea absolută a procesului-verbal.
Reieșind din prevedrile art.374 alin.(2) Cod contravențional, procesul 
contravenţional este activitatea desfăşurată de autoritatea competentă, cu participarea 
părţilor şi a altor persoane titulare de drepturi şi de obligaţii, având ca scop 
constatarea contravenţiei, examinarea şi soluţionarea cauzei contravenţionale, 
constatarea cauzelor şi condiţiilor care au contribuit la săvârșirea contravenţiei.
În conformitate cu art.385 alin.(1) și (2) Cod contravenţional, agentul 
constatator este reprezentantul autorităţii publice care soluţionează, în limitele 
competenţei sale, cauza contravenţională în modul prevăzut de prezentul cod. Este 
desemnat ca agent constatator funcţionarul din autorităţile indicate la art.400– 423, 
împuternicit cu atribuţii de constatare a contravenţiei şi/sau de sancţionare.
În conformitate cu art.440 alin.(1) Cod contravenţional, constatarea faptei 
contravenţionale înseamnă activitatea, desfăşurată de agentul constatator, de colectare 
şi de administrare a probelor privind existenţa contravenţiei, de încheiere a deciziei 
privind examinarea contravenţiei în temeiul constatării agentului constatator sau 
procesului-verbal cu privire la contravenţie, de aplicare a sancţiunii contravenţionale 
sau de trimitere, a dosarului, după caz, funcţionarului abilitat să examineze cauza 
contravenţională, din cadrul autorităţii din care face parte agentul constatator, în 
instanţa de judecată sau în alt organ spre soluţionare.
Prin prisma art.425 alin.(1) și (3) Cod Contravenţional, probele sunt elemente 
de fapt, dobândite în modul stabilit de prezentul cod, care servesc la constatarea 
existenţei sau  inexistenţei contravenţiei, la identificarea făptuitorului, la constatarea 
vinovăţiei şi la cunoaşterea altor circumstanţe importante pentru justa soluţionare a 
cauzei. Aprecierea probelor se face de către persoana competentă să soluţioneze cauza 
contravenţională, potrivit convingerii sale pe care şi-a format-o cercetand toate 
probele administrate în raport cu circumstanţele constatate ale cauzei şi călăuzindu-se 
de lege.
În conformitate cu art. 425 alin. (5) din acelaşi Cod, sunt admisibile probele 
pertinente, concludente şi utile, administrate în conformitate cu prezentul cod.
Potrivit art.458 alin.(1) lit. a) Cod Contravenţional, examinând cauza 
contravenţională, instanţa de judecată este obligată să determine caracterul veridic al 
contravenţiei imputate.
Prin prisma art.2 Cod contravențional, scopul legii contravenţionale constă în 
apărarea drepturilor şi libertăţilor legitime ale persoanei, apărarea proprietăţii, ordinii 
publice, a altor valori ocrotite de lege, în soluţionarea cauzelor contravenţionale, 
precum şi în prevenirea săvîrşirii de noi contravenţii.
Conform art.3 alin.(1) Cod contravențional, caracterul contravenţional al faptei 
şi sancţiunea ei contravenţională se stabilesc de prezentul cod în vigoare la momentul 
săvârșirii faptei.
În conformitate cu art.7 Cod Contravențional, persoana poate fi sancționată 
numai pentru contravenția în a cărei privință este dovedită vinovăția sa, cu respectarea 
normelor prezentului cod.
Prin prisma art.8 alin.(2) Codul Contravențional, este supusă răspunderii 
contravenționale numai persoana care a săvârșit cu intenție sau din imprudență o faptă 
prevăzută de legea contravențională. 
Reieșind din prevederile art.10 Cod contravențional, constituie contravenție 
fapta – acțiunea sau inacțiunea ilicită, cu un grad de pericol social mai redus decât 
infracțiunea, săvârșită cu vinovăție, care atentează la valorile sociale ocrotite de lege, 
este prevăzută de prezentul cod și este pasibilă de sancțiune contravențională. Fapta 
prejudiciabilă constituie temeiul real al răspunderii contravenționale și se manifestă 
sub două forme prin intenție sau din imprudență. Intenția este o comportare activă prin 
care se încalcă o normă prohibitivă ce interzice o anumită activitate, iar imprudența 
constă din faptul, că persoana care săvârșește fapta își dă seama și prevede urmările 
care vor surveni în urma acesteia, dar consideră, că în mod ușuratic vor putea fi 
evitate.
În conformitate cu art.375 Cod contravențional, persoana acuzată de săvârșirea 
unei contravenţii se consideră nevinovată atâta timp cât vinovăţia sa nu este dovedită 
în modul prevăzut de prezentul cod. Nimeni nu este obligat să dovedească nevinovăţia 
sa. Concluziile despre vinovăţia persoanei în săvîrşirea contravenţiei nu pot fi 
întemeiate pe presupuneri. Toate dubiile în probarea învinuirii care nu pot fi înlăturate 
în condiţiile prezentului cod se interpretează în favoarea persoanei în a cărei privinţă a 
fost pornit proces contravenţional.
În speță, instanța de judecată reține că concluziile despre vinovăţia persoanei în 
săvârșirea contravenţiei nu poate fi întemeiată pe presupuneri, acestea trebuie să se 
bazeze pe probe exacte, când toate versiunile au fost verificate, iar divergențele 
apărute au fost lichidate şi apreciate corespunzător. Toate îndoielile care nu pot fi 
înlăturate vor fi interpretate în favoarea persoanei acuzată de săvârșirea unei 
contravenţii.
Dar, totodată instanța de judecată reține că reieșind din prevederile art.374 
alin.(2) Cod contravențional, procesul contravenţional este activitatea desfăşurată de 
autoritatea competentă, cu participarea părţilor şi a altor persoane titulare de drepturi 
şi de obligaţii, având ca scop constatarea contravenţiei, examinarea şi 
soluţionarea cauzei contravenţionale, constatarea cauzelor şi condiţiilor care au 
contribuit la săvârșirea contravenţiei, iar prin prisma art.440 alin.(1) Cod 
contravențional, constatarea faptei contravenţionale înseamnă activitatea, desfăşurată 
de agentul constatator, de colectare şi de administrare a probelor privind existenţa 
contravenţiei, de încheiere a deciziei privind examinarea contravenţiei în temeiul 
constatării agentului constatator sau procesului-verbal cu privire la contravenţie, de 
aplicare a sancţiunii contravenţionale sau de trimitere, a dosarului, după caz, 
funcţionarului abilitat să examineze cauza contravenţională, din cadrul autorităţii din 
care face parte agentul constatator, în instanţa de judecată sau în alt organ spre 
soluţionare.
Analizând în ansamblu materialului probator administrat de către agentul 
constatator în vederea constatării contravenției prevăzute de art.471 alin. (1) din Codul 
contravențional, procesul verbal cu privire la contravenție seria MAI06 nr.537411 din 
14 iulie 2025 și probatoriul administrat de către contestatar în vederea probării 
nevinovăției sale, instanța de judecată reține că, Ivan Jariuc este învinuit de săvârșirea 
contravenției prevăzute de art. 47 1 alin.(1) Cod Contravențional, în sarcina acestuia 
fiind reținută fapta contravențională: în perioada de timp 24 august 2024 – 14 
octombrie 2024, în or. Râșcani, str. Lermontov 187 a pretins mijloace bănești prin 
intermediul ”P.S.B.”, care nu i se cuvin, în scopul exercitării sau neexercitării 
dreptului electoral în cadrul alegerilor pentru funcția de președinte al Republicii 
Moldova din 20 octombrie 2024.
Instanța relevă faptul că, contestatarului Ivan Jariuc i s-a încriminat comiterea 
contravenției prevăzute de art.47 1 alin. (1) Cod contravențional, cu indicii de 
calificare: pretinderea, acceptarea sau primirea, personal sau prin mijlocitor, de către 
un alegător a bunurilor, serviciilor, privilegiilor sau avantajelor sub orice formă, care 
nu i se cuvin, pentru sine sau pentru o altă persoană, în scopul exercitării sau al 
neexercitării unor drepturi electorale în cadrul alegerilor, inclusiv al alegerilor 
regionale, dacă fapta nu constituie infracţiune.
În conformitate cu art.375 Cod contravențional, persoana acuzată de săvârșirea 
unei contravenţii se consideră nevinovată atâta timp cât vinovăţia sa nu este dovedită 
în modul prevăzut de prezentul cod. Nimeni nu este obligat să dovedească nevinovăţia 
sa. Concluziile despre vinovăţia persoanei în săvîrşirea contravenţiei nu pot fi 
întemeiate pe presupuneri. Toate dubiile în probarea învinuirii care nu pot fi înlăturate 
în condiţiile prezentului cod se interpretează în favoarea persoanei în a cărei privinţă a 
fost pornit proces contravenţional.
În speță, instanța de judecată reține că concluziile despre vinovăţia persoanei în 
săvârșirea contravenţiei nu poate fi întemeiată pe presupuneri, acestea trebuie să se 
bazeze pe probe exacte, când toate versiunile au fost verificate, iar divergențele 
apărute au fost lichidate şi apreciate corespunzător. Toate îndoielile care nu pot fi 
înlăturate vor fi interpretate în favoarea persoanei acuzată de săvârșirea unei 
contravenţii.
La caz, instanța nu pune la îndoială că, de către un cetățean al Republicii 
Moldova, prin intermediul numărului de telefon ”60122402” a fost săvârșită 
contravenția prevăzută de art.47 1 alin.(1) Cod contravențional or, acest fapt a fost 
constatat de către agentul constatator în baza materialului contravențional acumulat și 
anume:
- scrisoarea Inspectoratului Național de Securitate Publică al Inspectoratului 
General al Poliției nr.34/17/1-3596 din 07 aprilie 2025, pin care în adresa 
Inspectoratului de Poliție Râșcani s-a expediat materialele și probele acumulate în 
cadrul procesului contravențional RAP01433516 cu privire la acțiunile unor persoane 
implicate în fapte de pretindere, acceptare sau primire, personal sau prin mijlocitor, de 
către un alegător a bunurilor, serviciilor, privilegiilor sau avantajelor sub orice formă 
care nu i se cuvin, pentru sine sau pentru o altă persoană, în scopul exercitării sau al 
neexercitării unor drepturi electorale în cadrul scrutinului electoral și Referendumului 
republican constituțional din toamna anului 2024, pentru examinare conform 
competenței, prin prisma prevederilor art.471 Cod contravențional (f.d.14);
- raportul șefului secției securitate publică a Inspectoratului de Poliție Râșcani 
din 08 aprilie 2025 prin care se confirmă parvenirea circularei Inspectoratului 
Național de Securitate Publică al Inspectoratului General al Poliției nr.34/17/1-3596 și 
a materialului probatoriu pe 44 file și se solicită înregistrarea cazului în Registrul de 
evidență a altor informații referitor la infracțiuni și incidente (REI-2) în scopul 
documentării potrivit prevederilor Codului contravențional (f.d.15);
- raportul de analiză informațional-criminală din 07 februarie 2025, efectuat în 
temeiul cauzei penale nr.2023970322, conform elementelor constitutive ale 
infracțiunii prevăzute de art.181 3 și art.243 alin.(3) lit. a) și b) Cod penal, întocmit de 
către Inspectoratul Național de Investigații Direcția Investigații Analitice, expediat în 
adresa Inspectoratului de Poliție Râșcani ca anexă la circulara Inspectoratului Național 
de Securitate Publică al Inspectoratului General al Poliției nr.34/17/1-3596, (...) în 
cadrul efectuării acțiunilor de urmărire penală și a măsurilor speciale de investigație 
efectuate pe cauza penala nr.2023970322, s-a stabilit că, prin intermediul SIM 
+74992712173 (Federația Rusă) ce aparține Băncii Comerciale Promsvyazibank 
(ПСБ Промсвязьбанк) din Federația Rusă și al aplicației mobile cu identificatorul 
”PSB” și ”ПСБ” (Federația Rusă) ce aparține Băncii Comerciale Promsvyazibank 
(ПСБ Промсвязьбанк) din Federația Rusă, precum și alte numere SIM, au fost și/sau 
sunt contactați mai mulți cetățeni ai Republicii Moldova, care sunt achitați în condiții 
de confidențialitate pentru diferite acțiuni întreprinse, corupere electorală, inclusiv 
pentru remunerarea reprezentanților formațiunii partidului politic ”Șansa” și/sau așa 
numitului bloc politic ”Pobeda”. Aceste acțiuni au ca scop eschivarea de la depistarea 
finanțării ilegale ale partidului politic ”Șansa” și/sau așa numitului bloc politic 
”Pobeda” și documentarea acțiunilor ilegale de corupere electorala ale acestora. 
Totodată, la 21 octombrie 2024, de către judecătorul de instrucție Alina Gorceac, în 
Judecătoria Chișinău, sediul Ciocana, prin încheierea și mandatul judecătoresc nr.13-
7920/2024 din 21 octombrie 2024, a fost autorizată măsura specială de investigați 
prevăzută de art.138 4 Cod de procedură penală: colectarea de informații de la 
furnizorii de servicii de comunicații electronice, a conexiunilor aplicației mobile cu 
identificatorul ”PSB” și/sau ”ПСБ” Federația Rusă) ce aparține Băncii Comerciale 
Promsvyazibank (ПСБ Промсвязьбанк) din Federația Rusă către și/sau cu abonații 
operatorilor de telefonie mobila din Republica Moldova. La 19 noiembrie 2024, a fost 
autorizată măsura specială de investigații prevăzută de art.138 6 Cod de procedură 
penală: identificarea abonatului sau a utilizatorului unei rețele de comunicații 
electronice” în privința numerelor SIM unice, deservite de operatorii de telefonie 
mobilă din Republica Moldova. Ulterior au fost stabilite adresele de domiciliu și 
reședință a abonaților identificați ceea ce presupune întreprinderea mai multor acțiuni 
pentru stabilirea tuturor circumstanțelor. (...) Fiind prelucrată informația pusă la 
dispoziție de la Agenția de Servicii Publice cu privire la adresele de domiciliu și 
reședință a abonaților identificați s-a constatat că, în total, au fost oferite informații 
privind 48 847 de persoana, iar în informațiile prezentate de operatorii de telefonie 
mobilă cu privire la conexiunile ”PSB”, au fost stabilite următoarele: Moldtelecom - 
înregistrate 17 526 de numere unice (Nr de SMS PSB); Moldcell - înregistrate 46 040 
de numere unice (Nr de SMS PSB); Orange - înregistrați 74 279 de numere unice (Nr. 
de SMS PSB). În acceași ordine de idei, fiind prelucrată informația pusa la dispoziție 
cu privire la identificarea abonatului sau a utilizatorului unei rețele de comunicații 
electronice în privința numerelor SIM unice, deservite de operatorii de telefonie 
mobilă SA ”Moldcell” SA ”Orange” și SA ”Moldtelecom”, s-a constatat că, în total, 
au fost oferite informații privind 53 080 de abonați identificați (Nume Prenume și 
IDNP), iar 48 847 de abonați fiind unici. Este important de menționat că diferența 
dintre cei 53 080 de abonați identificați și cei 48 847 de abonați unici se datorează 
faptului ca un abonat/persoana poate avea mai multe numere SIM asociate cu același 
contract la compania de telecomunicații, ceea ce conduce la înregistrarea acestora de 
mai multe ori. În cadrul soluționării sarcinii ”Analizarea listelor primite și repartizarea 
persoanelor în liste separate după adresa de domiciliu indicată în fișiere și anume 
stabilirea după raion/municipiu și în care să conțină fiecare persoana/IDNP identificat 
numărul de conexiuni cu ”PSB”, totalul informațiilor prezentate cu ajutorul aplicației 
”Microsoft Excel” și a funcției ”Macro comenzi VBA”, și anume au fost combinate și 
adăugate datele privind domiciliu și reședința abonaților identificați (ASP) la cei 53 
080 de abonați identificați (companii de telecomunicații) fiind stabilit în acest sens 
domiciliu pentru fiecare abonat identificat cu nr. SIM. Ulterior, cu ajutorul acelorași 
funcții din ”Microsoft Excel”, au fost comasate datele privind numărul de conexiune 
cu ”PSB” (Anexa nr. I) și numerele SIM cu abonați identificați anterior, astfel au fost 
adăugate informațiile ce conțin numărul total de conexiuni (Nr. de SMS PSB), fiind 
generat în acest sens un fișier Excel ce conține toate datele privind: numărul SIM, 
numărul de conexiuni cu PSB, IDNP, Nume Prenume, Tipul vizei, Data vizei, Raion, 
Localitatea, Strada, Casa etc. prezentat sub denumirea Anexa nr.1. În vederea 
separării listei anterior create, cu ajutorul aplicației ”Microsoft Excel” și a funcției 
”Macro comenzi VBA” au fost filtrate datele în funcție de fiecare raion distinct, 
creând fișiere separate pentru fiecare raion, în același timp fiecare fișier salvat include 
doar datele corespunzătoare raionului respectiv, iar formatul IDNP este păstrat ca text 
în fișierul Excel. Ulterior, utilizând același instrument, au fost verificate daca numărul 
de rânduri din fiecare fișier corespunde cu datele din fișierul original și dacă nu există 
discrepanțe, astfel fiind stabilite informații pentru fiecare raion separat, conform 
compartimentelor prezentate de Agenda de Servicii Publice, datele fiind înserate într-
un tabel. Urmare a celor menționate, au fost create 43 de fișiere de tip ”Microsoft 
Excel” pentru fiecare raion separat, fiind prezentate într-un fișier de tip ”rar.” cu 
denumirea Anexa nr.2 (f.d.17-20);
- raportul agentul constatator șef interimar al Sectorului de Poliție nr.1 Râșcani 
Sergiu Eșanu din 09 aprilie 2025 privind înregistrarea contravenției prin care a 
constatat săvârșirea faptei contravenționale manifestate prin: coruperea electorală 
pasivă adică pretinderea, acceptarea sau primirea personal sau prin mijlocitor de către 
un alegător a bunurilor, serviciilor, privilegiilor sau avantajelor sub orice formă, care 
nu i se cuvin, pentru sine sau pentru altă persoană, în scopul exercitării sau al 
neexercitării unor drepturi electorale în cadrul alegerilor, solicitând înregistrarea 
contravenției în Registrul de evidență a contravențiilor al Inspectoratului de Poliție 
Râșcani (f.d.16);
- raportul subofițerul superior de sector al Sectorului de Poliție nr.1 (Râșcani) al 
Secției securitate publică a Inspectoratului de Poliție Râșcani, inspector superior 
Andrian Cheptănari, din 14 iulie 2025 potrivit căruia, în cadrul materialului REI-2 
nr.20253001067 din 08 aprilie 2025 și a procedurii contravenționale nr.RAP01 
435254 din 09 aprilie 2025, în vederea identificării și documentării subiecților 
contravenției prevăzute de art.41 1 Cod contravențional, având la dispoziție extrasul 
din fișierul format Excel, numărul de telefon ”60122402”, înregistrate după 
utilizatorul Ivan Jariuc din discuție cu ultimul a constatat că acestea aparține anume 
lui (f.d.21). 
- extrase din fișierul format Excel (anexă a raportului de analiză informațional-
criminală din 07 februarie 2025, efectuat în cadrul cauzei penale nr.2023970322, de 
către Inspectoratul Național de Investigații Direcția Investigații Analitice), potrivit 
cărora: de la identificatorul ”PSB” destinatarul ”60122402”, a primit notificări de tipul 
”OMD”, la data de ”06 august 2024 ora16:50:26”, ”06 august 2024 ora16:50:27”, ”06 
august 2024 ora16:50:28”, ”06 august 2024 ora16:50:29”, ”06 august 2024 
ora17.58:37”, ”06 august 2024 ora 18:00:29”, ”06 august 2024 ora 18:02:56”, ”06 
august 2024 ora 18:15:31”, ”07 august 2024 ora 13:30:24”, ”08 august 2024 ora 
16:16:12”, ”09 august 2024 ora 11.40:29”, ”09 august 2024 ora 11:40:03”, ”09 august 
2024 ora 20:04:29”, ”24august 2024 ora 19:02:41”, ”04 octombrie 2024 ora 
13.58:09”, ”04 octombrie 2024 ora 15:46:37”, ”06 octombrie 2024 ora 11:41:23”, ”07 
octombrie 2024 ora 17.51:13”, ”07 octombrie 2024 ora 17:51:15”, ”07 octombrie 
2024 ora 18.11:06”, ”14 octombrie 2024 ora 16.17:24”, ”14 octombrie 2024 ora 
16.17:25”, (f.d.22),
- copia încheierii judecătorului de instrucție judecătoria Chișinău, sediul 
Ciocana din 22 octombrie 2024 și copia mandatului judecătoresc, prin care a fost 
autorizată efectuarea măsurilor special de investigație: colectarea de informații de la 
furnizorii de servicii de comunicații electronice SA ”Orange”, privind aplicația mobile 
cu identificatorul ”PSB” și/sau ”ПСБ” (Federația Rusă) ce aparține Băncii Comerciale 
Promsvyazibank (ПСБ Промсвязьбанк) din Federația Rusă pentru perioada 01 
ianuarie 2024 – 22 octombrie 2024 (...) (f.d.34-38).
- copia încheierii judecătorului de instrucție judecătoria Chișinău, sediul 
Ciocana din 01 aprilie 2025 și copia mandatului judecătoresc, prin care a fost 
autorizată folosirii datelor obținute în urma efectuării măsurilor speciale de 
investigații din cauza penală nr.2023970322, în cauza contravențională RAP01 
433516, pornită în baza semnelor constitutive ale contravenției prevăzute de art. 47 1 
alin.(1) Cod Contravențional (f.d.39-43).
Dar, totodată instanța de judecată reține că reieșind din prevederile art.374 
alin.(2) Cod contravențional, procesul contravenţional este activitatea desfăşurată de 
autoritatea competentă, cu participarea părţilor şi a altor persoane titulare de drepturi 
şi de obligaţii, având ca scop constatarea contravenţiei, examinarea şi 
soluţionarea cauzei contravenţionale, constatarea cauzelor şi condiţiilor care au 
contribuit la săvîrşirea contravenţiei, iar prin prisma art.440 alin.(1) Cod 
contravențional, constatarea faptei contravenţionale înseamnă activitatea, desfăşurată 
de agentul constatator, de colectare şi de administrare a probelor privind existenţa 
contravenţiei, de încheiere a deciziei privind examinarea contravenţiei în temeiul 
constatării agentului constatator sau procesului-verbal cu privire la contravenţie, de 
aplicare a sancţiunii contravenţionale sau de trimitere, a dosarului, după caz, 
funcţionarului abilitat să examineze cauza contravenţională, din cadrul autorităţii din 
care face parte agentul constatator, în instanţa de judecată sau în alt organ spre 
soluţionare.
Analizând în ansamblu materialului probator administrat de către agentul 
constatator în vederea constatării contravenției prevăzute de art.471 alin. (1) din Codul 
contravențional și procesul verbal cu privire la contravenție seria MAI06 nr.537491 
din 09 iulie 2025, instanța de judecată reține că:
- contestatarul Ivan Jariuc a declarat în ședința de judecată că numărul de 
telefon ”60122402” este înregistrat după dânsul dar de acest număr de telefon se 
folosește soția sa Ivanna Jariuc, el se folosește de numărul de telefon ”69411730”;
- fiind audiată în ședința de judecată, în calitate de martor, soția contestatarului 
Ivanna Jariuc, fiind preîntâmpinat de răspunderea penală ce o poartă pentru declarații 
mincinoase cu bună ştiinţă, sub jurământ, a declarat că: ea se folosește de numărul de 
telefon ”60122402” de mai bine de 15 ani, iar soțul său Ivan Jariuc deține numărul de 
telefon ”69411730”, fapt care i l-a comunicat și polițistului, în ziua în care a mers 
împreună cu soțul la Inspectoratul de Poliție pentru audierea ultimului pe caz;
- fiindu-i solicitat contestatului Ivan Jariuc, ultimul a fost de acord ca să fie 
apelat în ședința de judecată de către grefier pentru a se confirma că într-adevăr de 
numărul de telefon ”69411730” se folosește și, fiind apelat de către grefier, ultimul a 
prezentat telefonul fiind vizibil apelul de intrare și, încă o dată a confirmat că aceste 
telefon este telefonul său personal pe care îl utilizează;
- fiindu-i solicitat maroprului Ivanna Jariuc, ultima fost de acord ca să fie 
apelată în ședința de judecată de către grefier pentru a se confirma că într-adevăr de 
numărul de telefon ”60122402” se folosește și, fiind apelată de către grefier, ultima a 
prezentat telefonul fiind vizibil apelul de intrare și, încă o dată a confirmat că aceste 
telefon este telefonul său personal pe care îl utilizează;
- în ședință de judecată, martorul Ivanna Jariuc a prezentat screenshot-ul 
(captura de ecran) de pe telefonul său cu numărul ”60122402” prin care se confirmă 
că număr de telefon ”60122402” este înserat în telefonul său personal, iar număr de 
telefon ”069411730” este înregistrat ca fiind numărul soțului Ivan Jariuc;
- în pct.12 din procesul-verbal cu privire la contravenție, contestatarul Ivan 
Jariuc a indicată că nu este de acord cu procesul-verbal întocmit iar soția acestuia, 
fiind preîntâmpinată de răspunderea penală ce o poartă pentru declarații mincinoase a 
declarat că în ziua în care soțului i-a fost încheiat procesul-verbal cu privire la 
contravenție, a mers împreună cu soțul la Inspectoratul de Poliție pentru audierea 
ultimului pe caz și a comunicat polițistului că numărul de telefon ”60122402” îl 
utilizează ea.
La caz, instanța de judecată reține că, prin prisma art.7, 8 și 375 alin.(1) și (2) 
Cod contravențional, persoana poate fi sancţionată numai pentru contravenţia în a 
cărei privinţă este dovedită vinovăţia sa, cu respectarea normelor prezentului cod. 
Persoana este supusă răspunderii contravenţionale numai pentru fapte săvîrşite cu 
vinovăţie. Este supusă răspunderii contravenţionale numai persoana care a săvîrşit cu 
intenţie sau din imprudenţă o faptă prevăzută de legea contravenţională. Persoana 
acuzată de săvîrşirea unei contravenţii se consideră nevinovată atîta timp cît vinovăţia 
sa nu este dovedită în modul prevăzut de prezentul cod. Nimeni nu este obligat să 
dovedească nevinovăţia sa.
Totodată, instanța de judecată reţine că, din perspectiva art.6 din Convenţia 
Europeană a Drepturilor Omului, procedura contravențională este asimilată unei 
proceduri penale (cauza Lauko v. Slovacia, 2 septembrie 1998; cauza Nicoleta 
Gheorghe v. România, 3 aprilie 2012, § 25-26) şi, prin urmare, trebuie respectate toate 
garanțiile oferite de această procedură, printre care se numără şi dreptul fundamental 
la apărare, iar făptuitorul beneficiază de prezumția de nevinovăție, organele statutului 
trebuind să-şi justifice sancțiunile aplicate unei persoane – aplicarea unei amenzi 
reprezentând o ingerință în dreptul de proprietate, prin diminuarea patrimoniului 
personal cu suma stabilită drept amendă – prin indicarea tuturor împrejurărilor cauzei.
În speță, instanța de judecată reține că concluziile despre vinovăţia persoanei în 
săvârșirea contravenţiei nu poate fi întemeiată pe presupuneri, acestea trebuie să se 
bazeze pe probe exacte, când toate versiunile au fost verificate, iar divergențele 
apărute au fost lichidate şi apreciate corespunzător. Toate îndoielile care nu pot fi 
înlăturate vor fi interpretate în favoarea persoanei acuzată de săvârșirea unei 
contravenţii.
Conform art. 425 alin. (1) Cod contravențional, probele sânt elemente de fapt, 
dobândite în modul stabilit de prezentul cod, care servesc la constatarea existenţei sau 
inexistenţei contravenţiei, la identificarea făptuitorului, la constatarea vinovăţiei şi la 
cunoaşterea altor circumstanţe importante pentru justa soluţionare a cauzei.
În contextul expus, instanța de judecată reiterează că în vederea determinării cui 
îi revine sarcina probei, trebuie să se stabilească mai întâi dacă fapta de care este 
acuzat contravenientul constituie ”acuzație în materie penală”, în sensul art.6 din 
Convenție.
Criteriile folosite în mod constant în jurisprudența Curții pentru a se vedea dacă 
o acuzație constituie ”acuzație în materie penală” sunt următoarele: clasificarea faptei 
potrivit dreptului național – potrivit dreptului intern, fapta săvârșită de contravenient 
atrage răspunderea contravențională; natura faptei incriminate, dacă se adresează 
tuturor cetățenilor și are aplicabilitate generală; natura și gravitatea sancțiunii aplicate.
Așadar, în ceea ce privește sancțiunea amenzii, elementul esențial în funcție de 
care Curtea analizează aplicabilitatea art.6 este caracterul preventiv și punitiv, deci, 
scopul acesteia.
Astfel, chiar în ipoteza în care cuantumul amenzii contravenționale este unul 
redus, art.6 va fi aplicabil sub aspect penal, atâta timp cât amenda este un mijloc de 
constrângere a contravenientului și o măsură de prevenire a săvârșirii de noi fapte, ea 
neavând, deci, caracterul unei despăgubiri pentru acoperirea unui prejudiciu.
Ținând cont de cele trei criterii menționate mai sus, faptele de care este învinuit 
Ivan Jariuc, reprezintă acuzații în materie penală în sensul art.6 din Convenție, acesta 
beneficiind de prezumția de nevinovăție. Respectiv, sarcina probei îi revine agentului 
constatator.
În speță, instanța de judecată relevă că în cauză există un dubiu care nu poate fi 
înlăturat prin administrarea altor probe, dubiu de care profită contravenientului, 
potrivit principiului ”in dubio pro reo”.
În lumina jurisprudenței Curții Europene a Drepturilor Omului, instanța de 
judecată reține că acesta este un principiu complementar prezumției de nevinovăție. 
Înainte de a fi o problemă de drept, principiul ”in dubio pro reo” este o problemă de 
fapt. Înfăptuirea justiției cere ca judecătorii să nu se întemeieze, în hotărârile pe care 
le pronunță, pe probabilități, ci pe certitudini dobândite pe bază de probe decisive, 
complete, sigure, în măsură să reflecte realitatea obiectivă.
Or, prin prisma art.375 alin.(3) Cod contravențional și în special, potrivit 
principiului ”in dubio pro reo”, toate dubiile care nu pot fi înlăturate în condițiile legii 
trebuie apreciate în favoarea persoanei învinuite. De asemenea, pentru respectarea 
principiului prezumției nevinovăției, simpla constatare a agentului constatator nu este 
suficientă pentru ca instanța să stabilească vinovăția unei persoane.
Astfel, instanța de judecată reiterează inadmisibilitatea de drept de a dispune 
tragerea persoanei la răspundere contravențională, în lipsa unei învinuiri concrete, 
veridice și demonstrate, or, o asemenea hotărâre, ar atrage inevitabil încălcarea 
principiilor de drept.
În speță, având în vedere că din spusele contestatarului Ivan Jariuc și a soției 
acestuia Ivanna Jariuc, care a fost audiată în calitate de martor, ultimii i-a comunicat 
agentului constatator la data de 14 iulie 2025, că de numărul său de telefon este 
”*****” se folosește soția sa și că nu este de acord cu procesul-verbal întocmit, 
agentul constatator urma să desfășoare activitatea de stabilire a adevărului, de 
colectare şi de administrare a probelor în vederea stabilirii vinovăţia persoanei în 
săvârșirea contravenţiei care să se bazeze pe probe exacte, să verifice toate versiunile 
și să lichideze toate divergențele apărute or, concluziile despre vinovăţia persoanei în 
săvârșirea contravenţiei nu poate fi întemeiată pe presupuneri.
La caz, instanța reține că nu există nicio probă concludentă, pertinentă și 
suficientă care să dovedească vinovăția lui Ivan Jariuc în săvârșirea faptei 
contravenționale imputate în afară de extrasul din fișierele Excel (anexă a raportului 
de analiză informațional-criminală din 07 februarie 2025, efectuat în cadrul cauzei 
penale nr.2023970322, de către Inspectoratul Național de Investigații Direcția 
Investigații Analitice), potrivit căruia numărul de telefon ”*****”, abonat al 
companiei de telecomunicație societatea pe acțiuni ”Orange”, este înregistrat după 
”Ivan Jariuc”, IDNP ”*****”, cu domiciliul înregistrat în ”or. *****”,  (f.d.33), fapt 
care nu a fost negat în ședința de judecată de către contestatar dar, faptul că acest 
număr de telefon este înregistrat pe numele contestatarului nu probează faptul că 
anume el este beneficiarul efectiv al acestui număr de telefon.
Prin urmare, analizând minuțios conținutul materialelor prezentate, instanţa 
conchide că, agentul constatator a instrumentat pripit şi superficial cazul 
contravențional. 
În aceste împrejurări instanţa are dubii rezonabile cu privire la temeinicia 
învinuirii aduse or, procesul-verbal cu privire la contravenție nu este susținut de 
careva probe, iar constatările agentului constatator inserate în procesul-verbal cu 
privire la contravenție nu au un caracter absolut și nu sunt suficiente pentru a fi puse 
la baza învinuirii aduse contestatarei, în situația în care aceste constatări nu sunt 
susținute de careva alte probe or, în caz contrar, se va încălca dreptul contestatarei la 
apărare, la un proces echitabil, iar toate acestea creează dubii rezonabile în ceea ce 
priveşte temeinicia vinovăţiei contestatarei, dubii de care profită acesta.
În contextul celor invocate supra, deși contestatarul Ivan Jariuc beneficiind de 
prezumția de nevinovăție și sarcina probei îi revine agentului constatator totuși, 
contestatarul Ivan Jariuc, în ședința de judecată a probat nevinovăția sa prin 
înscrisurile anexate și martorul audiat – soția contestatarului Ivanna Jariuc, care sub 
jurământ, fiind preîntâmpinată de răspunderea penală ce o poartă pentru declarații 
mincinoase cu bună știință, a declarat că număr de telefon ”*****” este utilizat de 
dânsa.
În contextul celor invocate supra, reieșind din explicațiile participanților la 
proces, din ansamblul probelor administrate, instanța conchide că numărul de telefon 
”60122402”, deși este înregistrat pe numele lui Ivan Jariuc, acesta este utilizat de fapt 
de către soția acestuia Ivanna Jariuc, în baza consimțământului acesteia din urmă și ca 
urmare a oferirii dispozitivului și cartelei SIM.
Totodată, instanța reține faptul că Ivan Jariuc nu utilizează personal numărul de 
telefon menționat și nici nu a avut cunoștință despre eventualele acțiuni întreprinse de 
către soția sa Ivanna Jariuc prin intermediul acestui dispozitiv.
Instanța apreciază că nu sunt întrunite elementele constitutive ale contravenției 
imputate contestatarului, întrucât lipsesc atât elementul material (fapta propriu-zisă 
săvârșită de aceasta), cât și latura subiectivă (intenția ori culpa). Contestatarul nu a 
participat la fapta pretins contravențională și nu poate fi ținută responsabilă pentru 
acțiunile unei terțe persoane care a utilizat dispozitivul oferit.
În consecință, instanța reține că contestatarul Ivan Jariuc nu are calitatea de 
subiect al contravenției constatate, iar atragerea sa la răspundere contravențională este 
ilegală și neîntemeiată.
Astfel, agentul constatator nu a identificat corect subiectul real al contravenției, 
întrucât probele administrate nu dovedesc că Ivan Jariuc ar fi utilizat în mod efectiv și 
direct numărul de telefon ”*****” or, în lipsa unei probe certe și legale care să 
confirme legătura directă între contestatar și fapta investigată, nu se poate reține 
existența unei contravenții.
Astfel, în lipsa unui document oficial, a unei declarații din partea titularului 
legal sau a unor date tehnice obiective care să confirme utilizarea directă, instanța 
consideră că agentul constatator nu a identificat corect subiectul contravenției și a 
administrat probe în mod eronat.
Prin urmare, procesul-verbal de constatare a contravenției, întocmit în lipsa 
unor dovezi obiective care să ateste în mod clar și neechivoc fapta pretinsă, nu poate 
constitui temei unic și suficient pentru atragerea răspunderii contravenționale.
Astfel, instanța de judecată reiterează inadmisibilitatea de drept de a dispune 
tragerea persoanei la răspundere contravențională, în lipsa unei învinuiri concrete, 
veridice și demonstrate or, o asemenea hotărâre, ar atrage inevitabil încălcarea 
principiilor de drept.
Analizând minuțios conținutul materialelor prezentate, instanţa conchide că, 
agentul constatator a instrumentat pripit şi superficial cazul contravențional, iar 
probele anexate la materialele cazului poartă un caracter contradictoriu. 
Or, în orice societate democratică, protecţia persoanei este una din atribuţiile de 
bază ale Statului. În exercitarea acestei atribuţii, Statul a instituit norme procesual 
penale şi contravenţionale, concentrate în Codul de procedură penală şi Codul 
contravenţional, care au drept scop, pe de o parte, să protejeze persoana, societatea şi 
Statul de infracţiuni/contravenţii, astfel încât persoana care a săvârşit o 
infracţiune/contravenţie să fie pedepsită potrivit vinovăţiei sale şi, pe de altă parte, să 
protejeze persoana şi societatea de actele ilegale ale persoanelor cu funcţii de 
răspundere comise în activitatea de cercetare a infracţiunilor/contravenţiilor presupuse 
sau săvârşite, pentru ca nici o persoană nevinovată să nu fie trasă la răspundere 
penală/contravenţională.
Prin normele Codului contravenţional, legislatorul naţional a urmărit instituirea 
unui echilibru echitabil între aceste două mari sarcini ale procesului contravenţional, 
pentru stabilirea adevărului şi exercitarea unei justiţii veritabile.
Subsecvent, instanţa notează şi faptul că, sancţiunea în procedura 
contravenţională reprezintă mijlocul legal care lipseşte de efecte juridice actele 
procesuale şi procedurale, precum şi măsurile procesuale dispuse ori efectuate în mod 
ilegal sau care se aplică în cazul comiterii unei abateri judiciare. Sancţiunile 
procesual-contravenţionale reprezintă nişte remedii procesuale ce urmăresc înlăturarea 
producerii de consecinţe juridice în ipoteza în care legea procesual contravenţională a 
fost încălcată.
În aceste împrejurări instanţa are dubii rezonabile cu privire la temeinicia 
învinuirii aduse or, procesul-verbal cu privire la contravenție nu este susținut de 
careva probe, iar constatările agentului constatator inserate în procesul-verbal cu 
privire la contravenție nu au un caracter absolut și nu sunt suficiente pentru a fi puse 
la baza învinuirii aduse contestatarei, în situația în care aceste constatări nu sunt 
susținute de careva alte probe or, în caz contrar, se va încălca dreptul contestatarei la 
apărare, la un proces echitabil, iar toate acestea creează dubii rezonabile în ceea ce 
priveşte temeinicia vinovăţiei contestatarei, dubii de care profită aceasta.
În conformitate cu art.441 alin.(1) lit. a) Cod contravenţional, procesul 
contravenţional pornit încetează dacă: nu există faptul contravenţiei. 
Conform art.461 Cod contravenţional, în cazul în care, pe parcursul judecării 
cauzei, se constată vreunul din temeiurile prevăzute la art. 441 şi 445, instanţa 
încetează procesul contravenţional. 
Reieșind din prevederile legale enunțată supra și raportate la contestația 
formulată, instanța reține că, din întregul probatoriu administrat la cauză, nu se 
constată că Ivan Jariuc ar fi încălcat prevederile art.47 1 alin.(1) Cod contravențional, 
iar agentul constatator nu a prezentat careva probe în combaterea celor prezentate de 
către contestatar, în legătură cu ce procesul contravențional în privinţa lui Ivan Jariuc 
pe faptul comiterii contravenţiei prevăzute de art.47 1 alin.(1) Cod contravenţional, 
urmează a fi încetată pe motivul lipsei faptei contravenționale în acțiunile acestuia.
În conformitate cu prevederile art.471 alin.(1), 395, 441 alin.(1) lit. a), 448, 458, 
460, 462 alin (5) lit. a) Cod contravenţional, instanţa de judecată
h o t ă r ă ș t e
Se admite contestația depusă de Ivan Jariuc împotriva procesului verbal cu 
privire la contravenție și a deciziei de sancționare seria MAI06 nr.537411 încheiate de 
către agentul constatator al Inspectoratului de Poliție Râșcani, Andrian Cheptănari, la 
data de 14 iulie 2025, în baza art.471 alin.(1) Cod contravențional.
Se încetează procesul contravenţional pornit în privinţa lui Ivan Jariuc pe faptul 
comiterii contravenţiei prevăzute de art.47 1 alin.(1) Cod contravenţional, din lipsa 
faptului contravenției în acțiunile acestuia.
Hotărârea poate fi atacată cu recurs, în termen de 15 (cincisprezece) zile la 
Curtea de Apel Nord, prin intermediul Judecătoriei Drochia, sediul Râșcani.
Preşedintele şedinţei, judecător        /semnătura/     Maria ADOMNIȚA
Copia corespunde originalului, judecător                                   Maria 
ADOMNIȚA
 