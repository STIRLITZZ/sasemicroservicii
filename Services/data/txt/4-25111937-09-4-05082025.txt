Dosarul contravenţional nr.4-122/2025
4-25111937-09-4-05082025
HOTĂRÂRE
În numeleLegii
11 decembrie 2025                                                                 or.Glodeni
Judecătoria Bălți, sediul Glodeni
Instanța compusă din:
Preşedintele şedinţei, judecător  Cristina Rîmari
Grefier                    Alla Ghelic
Cu participarea:
Agentului constatator Ivan Tomaș 
Contravenientei                                                                                                 Valentina Cruceanu  
examinând în ședința de judecată publică cauza contravențională pornită de către 
agentul constatator, SSS al SP nr.3 Balatina a IP Glodeni, Tomaș Ivan, în privința 
Valentinei Cruceanu, ***** *****, domiciliată în *****, r-l Glodeni, căsătorită, la 
întreținere doi copii minori, nu deține grad de dezabilitate, cetățeanca Republicii 
Moldova, învinuită în baza art.63 alin.(1) Cod contravențional
constată:
1. Valentina Cruceanu, pe data de 23 iulie 2025 ora 18:15, în ***** r-l Glodeni, nu 
și-a îndeplinit corespunzător obligațiile sale părintești de educare și instruire a 
copilului său minor Cruceanu Cătălin, a.n.2012, știind cu certitudine că fiul nu deține 
permis de conducere, i-a permis ultimului de a conduce prin *****, r-l Glodeni, ***** de 
model ***** cu numărul de înmatriculare *****.
2. Pentru acest fapt, la data de 30 iulie 2025 în privința Valentinei Cruceanu, de 
către agentul constatator, SSS al SP nr.3 Balatina a IP Glodeni, Ivan Tomaș a fost 
întocmit procesul-verbal cu privire la contravenție seria/nr.MAI06541647, fiindu-i 
calificate acțiuni conform art.63 alin.(1) al Codului contravențional – îndeplinirea 
necorespunzătoare de către părinți a obligațiilor de întreținere și educare a copilului 
minor.
3. În ședința de judecată agentul constatator SSS al SP nr.3 Balatina a IP Glodeni, 
Tomaș Ivan a susținut procesul-verbal cu privire la contravenție, pledând pentru 
aplicarea Valentina Cruceanu a sancțiunii sub forma de amendă minimă.
4. Contravenienta Valentina Cruceanu ăn fața instanței și-a recunoscut vina în fapta 
imputată și este de acord cu aplicarea sancțiunii sub formă de amendă. 
5. În dovedirea vinovăției Valentinei Cruceanu în comiterea contravenției care i se 
impută în baza art.63 alin.(1) Cod contravențional, de către agentul constatator au fost 
anexate la procesul-verbal cu privire la contravenție seria/nr.MAI06541647 din 30 
iulie 2025 (f.d.21) următoarele probe și înscrisuri cercetate de instanța: 
-                      Informația cu privire la înștiințarea telefonică la serviciu ”112”, înregistrat în 
Registrul privind evidența altor informnații cu referire la infracțiuni al IP Glodeni sub 
nr.1825 din 23 iulie 2025, potrivit căruia, la data de 23 iulie 2025 a aplelat SS A SP-3 
Balatina, agent Tomaș Ivan, care a comunicat că minorul Cruceanu Cătălin, a.n.2012, la 
data de 23 iulie 2025, aflându-se în *****, a condus motocicleta de model WCM 860 fără 
a deține permis de conducere (f.d.6)
-                      Raportul agentului constatator SSS al Sp nr.3 Balatina, agent șef Ivan Tomaș din 
data de 23 iulie 2025(f.d.7)
-                      Proces verbal de consemnare a declarațiilor lui Cruceanu Valentina din data de 
23 iulie 2025 cu foto tabel(f.d.8-10)
-                      Copia certificatului de înmatriculare nr.256900287, potrivit căruia ***** de 
model ***** cu numărul de înmatriculare ***** este înregistrat ca proprietatea lui 
Nicolae Cruceanu. (f.d.11)
-                      Copia raportului de inspecție tehnică periodică din data de 18.03.2025 cu polița 
de asigurare civilă obligatorie. (f.d.12-13)
-                      Copia permisului de conducere nr.225604347 eliberat la data de 27.10.1988, 
categoria B1,B pe numele Valentinei Cruceanu, ***** ***** (f.d.14)
-                      Certificat nr.235 din 24 iulie 2025, eliberat de Primăria Cuhnești, lui Cruceanu 
Valentina privind componența familiei, conform căruia Valentina Cruceanu locuiește în 
***** r-l Glodeni cu soțul Nicolae Cruceanu și doi copii minori: Natalia Cruceanu, 
a.n.2008 și Cătălin Cruceanu a.n.2012. (f.d.15)
-                      Adeverință caracteristică eliberată de Primăria *****, conform cărei Valentina  
Cruceanu se caracterizează pozitiv. (f.d.16)
-                      Explicația minorului Cruceanu Cătălin din data de 30 iulie 2025. (f.d.17)
-                      Raport RAP01443948 privind înregistrarea contravenției din data de 30 iulie 
2025. (f.d.18)
-                      Drepturile și obligațiile prevăzute de art.378,384 Cod Contravențional (f.d.19)
-                      Proces verbal de audiere a persoanei în privința căreia a fost pornit proces 
contravențional, Valentina Cruceanu din data de 30 iulie 2025. (f.d.20)
6. Audiind părțile în proces și studiind materialele cauzei, instanța de judecată 
reține că vinovăția făptuitorului Valentina Cruceanu este dovedită pe deplin, acțiunile 
acesteia fiind corect încadrare conform art.63 alin.(1) din Codul Contravențional – 
îndeplinirea necorespunzătoare de către părinți a obligațiilor de întreținere și educare 
a copilului minor.
7. Cercetând probele prezentate de agentul constatator, în ședința de judecată cu 
certitudine s-a constatat că, Valentina Cruceanu, pe data de 23 iulie 2025 ora 18:15, în 
***** r-l Glodeni, nu și-a îndeplinit corespunzător obligațiile sale părintești de educare 
și instruire a copilului său minor Cruceanu Cătălin, a.n.2012, știind cu certitudine că fiul 
nu deține permis de conducere, i-a permis ultimului de a conduce prin *****, r-l 
Glodeni, ***** de model ***** cu numărul de înmatriculare *****, prin ce a comis 
contravenția prevăzută de art.63 alin.(1) Cod contravențional.
8. În astfel de situație, circumstanțele indicate de către agentul constatator în 
procesul-verbal cu privire la contravenție seria/nr.MAI066541647 din 30 iulie 2025 
sânt suficiente pentru a constata cele întâmplate și pentru a califica acțiunile Valentinei 
Cruceanu în baza art.63 alin.(1) Cod contravențional, or, din textul procesului-verbal cu 
privire la contravenție este pasibil de identificat făptuitorul, locul și timpul comiterii 
contravenției, circumstanțele în care aceasta a fost comisă. 
9. Potrivit art.60 alin.(2) Codul familiei, părinţii poartă răspundere pentru 
dezvoltarea fizică, intelectuală şi spirituală a copiilor şi au prioritate la educaţia lor faţă 
de oricare alte persoane.
10. Astfel, ajungând la concluzia că fapta de îndeplinirea necorespunzătoare de către 
părinți a obligațiilor de întreținere și educare a copilului minor a avut loc și de aceasta 
s-a făcut vinovată Valentina Cruceanu, instanța urmează să verifice dacă urmează să fie 
aplicată sancțiunea în privința persoanei vinovate, dacă da – care anume și în ce limită.
11. La aplicarea sancțiunii contravenționale, instanța de judecată ține cont de 
caracterul și gradul prejudiciului contravenției, de caracteristica persoanei și de 
circumstanțele atenuante și de cele agravante.
12. Cu referire la personalitatea Valentina Cruceanu, instanța reține că aceasta are 
loc permanent de trai pe teritoriul Republicii Moldova, anterior nu a fost trasă la 
răspundere contravențională, are la întreținere doi copii minori, nu este angajată în 
câmpul muncii. 
13.Circumstanțe atenuante prevăzute de art.42 Cod contravențional și cele 
agravante revăzute de art.43 Cod contravențional, în acțiunile Valentinei Cruceanu 
instanța nu a constatat.
14. Astfel, potrivit art.32 Cod contravențional, sancțiunea contravențională este o 
măsură de constrângere statală și un mijloc de corectare și reeducare care se aplică de 
instanța de judecată, în numele legii, persoanelor vinovate de săvârșirea contravențiilor 
și impune lipsuri și restricții drepturilor lor și are ca scop restabilirea echității, 
corectarea sociale, corectarea făptuitorului, precum și prevenirea săvârșirii de noi fapte 
contravenționale de către contravenienți sau de alte persoane.
15. Cu referire la cele enunțate supra și având în vedere că este dovedită pe deplin 
vinovăția contravenientei Valentina Cruceanu în săvârșirea contravenției specificate în 
procesul-verbal seria/nr.MAI06541647 din 30 iulie 2025, instanța de judecată 
consideră rațional ca acesteia să i se aplice o sancțiune în conformitate cu acțiunile sale 
contravenționale și potrivit cu gravitatea contravenției săvârșite, astfel încât sancțiunea 
care urmează să i se aplice Valentina Cruceanu, să fie sub formă de amendă, care este 
una echitabilă în raport cu circumstanțele cauzei, cu personalitatea acesteia și pericol 
social al contravenției săvârșite.
16. În baza celor prezentate și având în vedere prevederile articolelor 34,  63 
alin.(1),  395, 460-462 din Codul Contravențional, instanța de judecată
hotărăște:
Se recunoaște Valentina Cruceanu vinovată de comiterea contravenției 
prevăzute de art.63 alin.(1) din Codul Contravențional și în baza acestei Legi i se aplică 
o sancțiune contravențională sub formă de amendă în mărime de 6 (șase) unități 
convenționale, echivalent cu 300,00 (trei sute, 00) lei.
Se aduce la cunoștință Valentinei Cruceanu că, în conformitate cu prevederile 
art.34 alin.(3) Cod contravențional, ea este în drept să achite jumătate din amenda 
stabilită dacă o va plăti în cel mult 3 zile lucrătoare din momentul aducerii la cunoștință 
a deciziei și, în acest mod, se va considera că sancțiunea amenzii a fost executată 
integral, în caz contrar, amenda urmând a fi achitată în mod benevol în termen de 30 de 
zile de la data stabilirii acesteia.
Hotărâre poate fi atacată cu recurs, în termen de 15 zile, în Curtea de Apel Nord, 
prin intermediul judecătoriei Bălți, sediul Glodeni.
Preşedintele şedinţei, judecător                                        Cristina Rîmari