Dosarul nr. 4-390/2025 
(PIGD: 4-25148484-26-4-20102025)
H O T Ă R Â R E
În numele Legii
11 decembrie 2025                                                                                       orașul Drochia 
Judecătoria Drochia, sediul Central 
Instanța de judecată având în componența sa: 
Preşedintele şedinţei, judecător:               Corina Tăbăcaru 
Grefier:                                                        Ala Bejanu 
În lipsa
Agentului constatator din cadrul Inspectoratului de Poliție Drochia – Dan Pripa 
Contravenientului – Matveev Anatolie (înștiințat legal despre data, ora și locul ședinței 
de judecată, fapt adeverit prin avizul de recepție a citației)  
A examinat în şedinţă de judecată publică, în procedură generală, cauza contravențională 
intentată în privința contravenientului - 
Matveev Anatolie, născut la data de *****;
 -de învinuire în comiterea contravenției prevăzute de art. 342 Cod Contravențional al 
RM 
Termenul de examinare a cauzei contravenționale: 20 octombrie 2025 – 11 decembrie 
2025 (art. 454 Cod Contravențional)
c o n s t a t ă:
I. Fapta prejudiciabilă săvârșită (temeiul real al răspunderii contravenționale):
La data de 11 octombrie 2025, în jurul orelor 19:10 contravenientul Matveev Anatolie a 
efectuat un apel fals la Serviciul Unic „112”.
II. La data de 14 octombrie 2025 în conformitate cu prevederile art. 395 alin. (1) Cod 
Contravențional, agentul constatator a expediat materialele acumulate pe cazul dat în instanța de 
judecată pentru examinare şi adoptarea unei hotărâri.
În conformitate cu art. 395 alin. (1) Cod Contravențional, (1) Instanţa judecă: 1) toate 
cazurile cu privire la contravenţii, cu excepţia celor atribuite de prezentul cod competenţei unor 
alte organe.
În acord cu prevederile art. 400 alin. (4) Cod Contravențional, (4) Contravenţiile prevăzute la 
art.541, 63–65, 65 2, 65 3, 67, 68, 75, 76, 78 1–782, 88, 92, 107 1, art.157 alin.(2), (3) şi (12), 
art.165, 181, 2431, art.2771 alin.(3), (5) şi (6), art.312 1, art.316, 317, 3181, 320, 322–3241, 3304, 
335–337, 342, 352 şi 353 se constată de către angajaţii subdiviziunilor subordonate Ministerului 
Afacerilor Interne care exercită atribuţiile poliţiei.
Conform art. 400 alin. (5) Cod Contravențional, (5) Procesele-verbale cu privire la 
contravenţiile prevăzute la art.75, 76, 92, 165, 181 şi 227 se remit spre examinare comisiei 
administrative, iar procesele-verbale cu privire la contravenţiile prevăzute la art.541, 63–65, 652, 
653, 67, 68, 70 1, 781–782, 88, 1071, art.157 alin.(2), (3) şi (12), art.243 1, art.2771 alin.(3), (5) şi 
(6), art.312 1, 316, 317, 318 1, 320, 322–324 1, 330 4, 335–337, 342, 352 şi 353 se remit spre 
examinare în fond instanţei de judecată competente.
Potrivit art. 393 alin. (2) Cod Contravențional, (2) Cauzele contravenţionale aflate în 
competenţa autorităţilor prevăzute la alin.(1) se soluţionează de către autoritatea competentă în 
a cărei rază teritorială a fost săvîrşită contravenţia. În cazul contravenţiei continue sau 
prelungite, cauza se soluţionează de către autoritatea în a cărei rază teritorială s-a consumat ori a 
fost curmată contravenţia.
Astfel, procesul-verbal cu privire la contravenție cu seria și nr. MAI06 358510 din 13 
octombrie 2025 a fost remis conform competenței spre examinare în fond la Judecătoria 
Drochia, sediul Dondușeni. 
III. Argumentele părților la proces 
În cadrul ședinței de judecată, agentul constatator Inspectoratului de Poliție Drochia, 
Dan Pripa, fiind citat legal despre locul, data și ora examinării cauzei contravenționale, nu s-a 
prezentat la ședința de judecată, iar în conformitate cu art. 455 alin. (2) Cod Contravențional s-a 
dispus examinarea cauzei în lipsa acestuia.
Contravenientul Matveev Anatolie, fiind citat legal despre data, ora și locul examinării 
cauzei, fapt adeverit prin avizul de recepție a citației în ședința de judecată nu s-a prezentat, nu a 
solicitat amânarea examinării cauzei sau examinarea cauzei în lipsa sa și ținând cont de 
prevederile art. 455 alin. (3) Cod Contravențional s-a dispus examinarea cauzei în absența 
contestatarei. 
În conformitate cu art. 455 alin. (2) și (3) Cod Contravențional, (2) Prezenţa agentului 
constatator sau, după caz, a procurorului, în cazul în care acesta este parte în cauza 
contravenţională, la şedinţa de judecare a cauzei contravenţionale este obligatorie. Absenţa 
agentului constatator sau, după caz, a procurorului, citaţi în conformitate cu legislaţia, fără 
motiv întemeiat şi fără înştiinţarea prealabilă a instanţei, nu împiedică judecarea cauzei 
contravenţionale şi permite aplicarea acestuia a unei amenzi judiciare de către instanţa de 
judecată, în conformitate cu art.201 din Codul de procedură penală. (3) Neprezentarea în şedinţă 
a făptuitorului sau a victimei, legal citate, fără motive întemeiate nu împiedică judecarea cauzei 
contravenţionale.
Astfel, cu referire la chestiunea ce ține de citarea părților la proces, instanţa de judecată 
precizează că, este pertinentă şi jurisprudenţa CtEDO, care în cauza Ponomariov împotriva 
Ucrainei a evidenţiat că ţine de obligaţia părţilor de a se interesa, la intervale rezonabile, de 
stadiul procesului de care ele au cunoştinţă, iar mai mult, Curtea reamintește că un stat nu poate 
fi considerat răspunzător atunci când o parte, citată legal şi informată despre obiectul cauzei, 
renunţă, în mod expres, la dreptul de a se prezenta în instanță şi de a se apăra (cauza Poitrimol 
împotriva Franţei, hotărârea din 23 noiembrie 1993, § 31), or, atitudinea reclamanților ar 
echivala cu o renunțare la dreptul de a apărea în instanţă, sau acordul de examinare a cauzei în 
baza materialului existent. 
La fel, instanța de judecată reține că, comunicarea actelor judiciare, în măsura în care 
este un act de comunicare între organul judiciar și părți, are loc pentru a permite părților, dacă e 
cazul, să declare recurs (Diaz Ochoa împotriva Spaniei, 22 iunie 2006, § 48, și S.C. Raissa M. 
Shipping SRL împotriva României, 8 ianuarie 2013, § 30) şi respectiv, instanțele trebuie să 
întreprindă tot posibilul care într-un mod rezonabil să citeze părțile și să se asigure că acestea 
sunt la curent cu procedurile la care participă (Ovuș împotriva Turciei, 13 octombrie 2009, § 
48). 
Prin urmare, instanța de judecată a întreprins toate măsurile prevăzute de lege pentru a 
asigura dreptul participanților la proces la participarea efectivă la examinarea cauzei, întru 
respectarea unui proces echitabil, însă contravenientul nu s-a prezentat în instanța de judecată, 
în pofida înștiințării legale despre data, ora și locul examinării cauzei, iar ca urmare a fost 
dispusă examinarea cauzei în lipsa acestuia (în temeiul art. 455 și art. art. 479-480 Cod 
Contravențional).
IV. Studiind materialele cauzei contravenționale în raport cu prevederile legale ce 
guvernează speța dedusă judecății, instanța de judecată, conchide că dincolo de orice dubiu 
rezonabil în acțiunile contravenientului Matveev Anatolie sunt prezente semnele constitutive ale 
contravenției prevăzute de art. 342 Cod Contravențional, urmând a fi atras la răspundere 
contravențională, din următoarele considerente.
În conformitate cu art. 7 Cod Contravențional, persoana poate fi sancţionată numai 
pentru contravenţia în a cărei privinţă este dovedită vinovăţia sa, cu respectarea normelor 
prezentului cod.
Conform art. 8 Cod Contravențional, persoana este supusă răspunderii contravenţionale 
numai pentru fapte săvîrşite cu vinovăţie. Este supusă răspunderii contravenţionale numai 
persoana care a săvîrşit cu intenţie sau din imprudenţă o faptă prevăzută de legea 
contravenţională.
Potrivit art. 440 alin. (1) Cod Contravențional, (1) Constatarea faptei contravenţionale 
înseamnă activitatea, desfăşurată de agentul constatator, de colectare şi de administrare a 
probelor privind existenţa contravenţiei, de încheiere a deciziei privind examinarea 
contravenţiei în temeiul constatării agentului constatator sau procesului-verbal cu privire la 
contravenţie, de aplicare a sancţiunii contravenţionale sau de trimitere, a dosarului, după caz, 
funcţionarului abilitat să examineze cauza contravenţională, din cadrul autorităţii din care face 
parte agentul constatator, în instanţa de judecată sau în alt organ spre soluţionare.
În concordanță cu art. 442 alin. (1) Cod Contravențional, (1) Procesul-verbal cu privire 
la contravenţie este un act prin care se individualizează fapta ilicită şi se identifică făptuitorul. 
Procesul-verbal se încheie de agentul constatator pe baza constatărilor personale şi a probelor 
acumulate, în prezenţa făptuitorului sau în absenţa lui.
În temeiul prevederilor art. 458 Cod Contravențional, (1) Examinînd cauza 
contravenţională, instanţa de judecată este obligată să determine: a) caracterul veridic al 
contravenţiei imputate; b) existenţa cauzelor care înlătură caracterul contravenţional al faptei; c) 
vinovăţia persoanei în a cărei privinţă a fost pornit procesul contravenţional; d) existenţa 
circumstanţelor atenuante şi/sau agravante; e) necesitatea sancţionării şi, după caz, caracterul 
sancţiunii contravenţionale; f) alte aspecte importante pentru soluţionarea justă a cauzei. (2) 
Chestiunile care apar în timpul judecării cauzei se rezolvă prin încheiere judecătorească, inclusă 
în procesul-verbal al şedinţei de judecată, care poate fi atacată împreună cu hotărîrea 
contravenţională.
În materie contravențională au fost recunoscute garanțiile procedurale specifice în 
materie penală în ceea ce privește dreptul la un proces echitabil, printre care și prezumția de 
nevinovăție, prevăzută de alin. (2) al art. 6 din Convenția Europeană a Drepturilor Omului (a se 
vedea Ziliberberg împotriva Moldovei, § 35, din 01 februarie 2005; Angel împotriva României, 
§ 52, din 04 octombrie 2007 sau Ozturk împotriva Germaniei din 21 februarie 1994). 
Această împrejurare fundamentează la nivel de principiu că, sarcina probei în procedura 
contravenționala desfășurată în fața instanței de judecată revine în primul rând organului 
constatator și, în condițiile în care acesta face dovada vinovăției, făptuitorul urmează să-și 
probeze nevinovăția.
Cu întâietate, instanța de judecată reține că, pentru respectarea garanțiilor procedurale 
specifice în materie penală în ceea ce privește dreptul la un proces echitabil, printre care şi 
prezumţia de nevinovăţie, prevăzută de art. 6 § 2 din Convenţia Europeană a Drepturilor 
Omului, instanţa de judecată verifică legalitatea şi temeinicia procesului-verbal cu privire la 
contravenție.
Din analiza procesului-verbal cu privire la contravenție seria MAI06 358510 din 13 
octombrie 2025, instanţa de judecată a stabilit că, a fost întocmit în prezența contravenientului 
(f.d. 4), fapt confirmat prin semnătura acestuia, la rubrica cu nr. 14.
Totodată, contravenientului i-au fost aduse la cunoștință drepturile și obligațiile 
prevăzute de art. art. 34, 378, 384, 387 și 448 Cod Contravențional, fapt confirmat prin 
semnătura acestuia.
Din cercetarea actului menționat, instanța de judecată constată că, agentul constatator a 
descris în conținutul actului fapta contravențională, formulată cu suficientă precizie, astfel încât 
să permită persoanei să decidă asupra conduitei sale și să prevadă, în mod rezonabil, în funcție 
de circumstanțele cauzei, consecințele acestei conduite, argument prin care instanța de judecată 
nu a constatat incertitudini la descrierea faptei şi persoanei.
Prin urmare, verificând aspectul de legalitate şi temeinicie a procesului-verbal cu privire 
la contravenție nr. MAI06 358510 întocmit la 13 octombrie 2025, instanţa de judecată reține că, 
a fost întocmit cu respectarea tuturor prescripțiilor legale de fond şi de formă, pentru încheierea 
sa valabilă, în scopul producerii efectelor juridice, pentru care a fost întocmit.
Or, respectarea exigențelor legale prevăzute la art. 443 Cod Contravenţional sunt impuse 
agentului constatator la întocmirea procesului-verbal cu privire la contravenţie prin prisma art. 
445 Cod Contravențional.
Cu referire la art. 445 alin. (2) Cod Contravențional, instanța de judecată reține că nu au 
fost constatate careva circumstanțe care să afecteze în mod esențial fondul cauzei, care pot să 
ducă la nulitatea procesului-verbal cu privire la contravenţie.
Astfel, cu referire la legalitatea procesului-verbal cu privire la contravenție, analizând 
cuprinsul acestuia prin raportare la cerințele prevăzute de lege sub sancţiunea nulităţii absolute, 
instanța de judecată constată că dispozițiile legale în materie au fost respectate. 
Respectiv, instanța de judecată constată că, procesul-verbal cu privire la contravenție 
cuprinde toate mențiunile prevăzute de art. 443 și 445 Cod Contravenţional, neexistând temeiuri 
de nulitate absolută.
În această privință, instanța de judecată consideră necesar de a face referire la punctul 38 
din Hotărârea Curții Constituționale nr. 32 din 29 noiembrie 2018 privind excepţia de 
neconstituționalitate a articolelor 445 și 461 Cod contravențional, potrivit căruia „Procesul-
verbal cu privire la contravenție este un act administrativ, care emană de la o autoritate publică, 
dotată cu competența de a constata și de a sancționa faptele contravenționale, se bucură de 
prezumțiile de legalitate, de autenticitate și de veridicitate. De asemenea, acesta este 
executoriu”. 
În situația în care procesul-verbal cu privire la contravenție, legal întocmit, se bucură de 
prezumția legalității, iar cumulul de probe acumulate de către agentul constatator demonstrează 
fără echivoc comiterea de către contravenientul Matveev Anatolie a acțiunilor ilicite prevăzute 
la art. 342 Cod Contravențional, de către instanța de judecată nu sunt temeiuri de a pune la 
îndoială corectitudinea acțiunilor agentului constatator şi legalitatea procesului-verbal cu privire 
la contravenție.
Așadar, din materialele cauzei contravenţionale și anume din probele prezentate de 
agentul constatator şi cercetate în şedinţa de judecată, instanța de judecată a constatat că, la data 
de 11 octombrie 2025, în jurul orelor 19:10 contravenientul Matveev Anatolie a efectuat un apel 
fals la serviciul unic „112”.
V. Vinovăția contravenientului Matveev Anatolie se probează prin cumulul de probe 
administrate și prezentate de către agentul constatator, și anume: 
-procesul-verbal cu privire la contravenție cu Seria și Nr. MAI06 358510 din 13 
octombrie 2025 potrivit căruia la data de 11 octombrie 2025, în jurul orelor 19:10 
contravenientul Matveev Anatolie a efectuat un apel fals la serviciul unic „112”;                                                             
(f.d. 4)
-informația „112” din 11 octombrie 2025 prin care se atestă că, la Serviciul Unic de 
Urgență „112”, de pe numărul de telefon *****a parvenit informația telefonică de la Matveev 
Anatolie, care a comunicat că, solicită ajutorul poliției precum că, are un pistol asupra sa și 
amenință alte persoane;                                                                                                                                      
(f.d. 5)
-cererea din 13 octombrie 2025 depusă de Matveev Anatolie prin care solicită organelor 
de poliție de a înceta precăutarea a comunicării telefonice din 11 octombrie 2025 din motivul 
că, era sub influența băuturilor alcoolice și a efectuat un apel fals la poliție;                                        
(f.d. 6)
-raportul colaboratului Inspectoratului de Poliție Drochia din 11 octombrie 2025 
potrivit căruia s-a statuat că, pe parcursul serviciului a parvenit un apel telefonic de la Serviciul 
„112” precum că, s-a adresat cet. Matveev Anatolie și a comunicat că are un pistol și îl pune la 
cap. Deplasându-se la fața locului, fiind audiat Matveev Anatolie, nu a fost posibil, din motiv 
că, fiind testat cu aparatul „Drager” avea în aerul expirat 0,83 mg/l. Din discuție cu ultimul, 
întrebându-l de mai multe ori din ce motiv a apelat la serviciul „112”, ultimul vorbea neclarități 
și mereu spunea că a sunat din motiv că se plictisește. Cu permisiunea lui Matveev Anatolie a 
intrat în gospodăria și casa acestuia și s-au uitat vizual și a cercetat, obiecte interzise nu au fost 
observate;                (f.d. 7)
-procesul-verbal privind constatarea stării de ebrietate alcoolică din 11 octombrie 2025 
și tichetul „Drager” nr. 88 din 11 octombrie 2025 prin care se atestă că, rezultatul testării 
alcoolscopice a lui Matveev Anatolie este 0,83 mg/l;                                                             (f.d. 
8-9)
-procesul-verbal de cercetare la fața locului din 11 octombrie 2025 și planșele 
fotografice prin care a fost consemnată acțiunea de cercetare la domiciliul contravenientului;            
(f.d. 10-12)                                                                                                                    
-procesul-verbal de audiere a persoanei în privința căreia a fost pornit procesul 
contravențional din 11 octombrie 2025 prin care se atestă că, fiind audiat Matveev Anatolie a 
declarat că, fiind în stare de ebrietate a apelat la serviciul „112”, fără a-și da seama; (f.d. 
13)
VI. Încadrarea juridică faptei prejudiciabile comise (temeiul juridic al răspunderii 
contravenționale)
Instanța de judecată cercetând în cumul probele administrate în ședința de judecată prin 
prisma admisibilității, pertinenței și concludenței, utilității și veridicității raportată la declarațiile 
date în ședința de judecată și probele administrate, conchide că, vinovăţia contravenientului 
Matveev Anatolie de săvârşirea faptelor ilicite este dovedită integral și califică aceste fapte ca 
contravenție prevăzută de art. 342 Cod Contravențional al RM – chemarea intenţionat falsă a 
serviciului poliţiei.
În această ordine de idei, instanța de judecată reține că, fapta contravențională săvârșită 
de către contravenient a fost constatată de către agentul constatator și a fost inserată în procesul-
verbal cu privire la contravenție cu seria și nr. MAI06 358510 încheiat la 13 octombrie 2025. 
Din analiza actului menționat, care în situația relatată supra și în condițiile art. 425 alin. 
(2) - (5) Cod Contravențional constituie o probă pertinentă și concludentă cazului, instanța de 
judecată a stabilit cu certitudine că, la data de 11 octombrie 2025, în jurul orelor 19:10 
contravenientul Matveev Anatolie a efectuat un apel fals la Serviciul Unic „112”.
În acest context, instanța de judecată apreciază că, agentul constatator a făcut dovadă 
stării de fapt prin probele anexate la dosar și apreciate de instanță, totodată, în cadrul cercetării 
judecătorești s-a stabilit că, încheierea procesului-verbal cu privire la contravenție este una 
temeinică. 
Mai mult, instanța de judecată conchide că, faptele contravenționale imputate 
contravenientului au fost stabilite în acest caz, prin probe acumulate, care indică unanim în 
privinţa aceleiaşi versiuni de acuzare, iar în acest sens, instanţa de judecată deduce că au existat 
într-adevăr acţiunile incriminate, care au confirmat caracterul acţiunilor făptuitorului în prezenţa 
poliţiei, după cum se relevă îndeosebi din raportul colaboratului de poliție a Inspectoratului de 
Poliție Drochia din 11 octombrie 2025 (f.d. 7).
Instanța de judecată reține că, contravenientul Matveev Anatolie fiind audiat la etapa 
documentării cauzei contravenționale, a confirmat faptul că, fiind în stare de ebrietate a apelat la 
serviciul „112”, fără a-și da seama.
Totodată, prin cererea din 13 octombrie 2025, contravenientul Matveev Anatolie a 
solicitat organelor de poliție de a înceta precăutarea a comunicării telefonice din 11 octombrie 
2025 din motivul că, era sub influența băuturilor alcoolice și a efectuat un apel fals la poliție.
Astfel, instanța de judecată atestă că, în mod evident, nu există dubii în privința celor 
constatate de către agentul constatator, atâta timp cât, prin autoritatea ce i s-a conferit, are 
obligația să-și dea interesul pentru respectarea întocmai a prevederilor legale, fără a leza în nici 
un fel drepturile contravenientului, care în mod cert a efectuat intenționat un apel fals şi a 
solicitat intervenția poliției.
VII. În aceste condiţii, instanţa de judecată statuează în afara oricăror dubii, că într-
adevăr faptele incriminate au avut loc, fiind comise cu intenție directă şi respectiv cu vinovăţie 
de către contravenientul Matveev Anatolie, iar astfel, probele apreciate fiecare în parte și toate 
în ansamblul lor, coroborează între ele, se completeze unele pe altele, nu trezesc nici o îndoială 
și dovedesc cert comiterea contravenției imputate contravenientului, care se încadrează în 
limitele laturii obiective și subiective ale contravenției prevăzute de art. 342 Cod 
Contravenţional.
Pe lângă aceasta, instanța de judecată nu a determinat nici alte circumstanțe prevăzute în 
art. 441 Cod Contravențional, care ar înlătura răspunderea contravențională. 
Raportând faptele constatate în prezenta hotărâre la elementele și semnele calificative 
ale componenței de contravenție stabilită de art. 342 Cod Contravențional, instanța de judecată 
constată că, în faptele contravenientului Matveev Anatolie sunt întrunite toate semnele 
calificative obligatorii ale contravenției stabilite de art. 342 Cod Contravențional. 
La soluţionarea cauzei contravenţionale, instanţa de judecată a luat toate măsurile 
prevăzute de lege pentru cercetarea sub toate aspectele, completă şi obiectivă, a circumstanţelor 
cauzei, a evidenţiat circumstanţele care dovedesc vinovăţia contravenientului Matveev Anatolie, 
ca în consecinţă şi în urma aprecierii probelor cercetate în şedinţă, în raport cu circumstanţele 
constatate ale cauzei şi călăuzindu-se de lege, să se confirme incontestabil vinovăţia acestuia în 
săvârșirea contravenţiei prevăzute la art. 342 Cod Contravențional.
În consecință, instanţa de judecată concluzionează că, prin probele administrate în cauză, 
cercetate în cadrul ședinței de judecată a fost confirmată prezumţia de legalitate a actului 
constatator, din care decurge prezumţia de autenticitate şi prezumţia de veridicitate, în condiţiile 
în care săvârşirea faptei contravenţionale a fost dovedită în baza probelor administrate, astfel 
prezumţia de legalitate, valabilitate şi autenticitate de care se bucură actul constatator nu a fost 
răsturnată.
VIII. Aplicarea sancțiunii contravenționale
În conformitate cu art. 9 alin. (1) Cod Contravențional, la aplicarea legii 
contravenţionale se ţine cont de caracterul şi de gradul prejudiciabil al contravenţiei, de 
persoana făptuitorului şi de circumstanţele atenuante ori agravante.
Potrivit art. 41 alin. (1)-(2) Cod Contravențional, (1) Sancţiunea contravenţională se 
aplică în funcţie de caracterul şi de gradul prejudiciabil al contravenţiei, de caracteristica 
persoanei şi de circumstanţele atenuante şi agravante. (2) Faţă de persoana a cărei vinovăţie este 
dovedită se aplică o sancţiune echitabilă, în limitele şi în conformitate cu dispoziţiile 
prezentului cod.
În acest sens, la aplicarea sancțiunii contravenționale în privința făptuitorului, instanța de 
judecată apreciază din punct de vedere obiectiv caracterul şi de gradul prejudiciabil al 
contravenţiei comise, caracteristica persoanei, circumstanţele atenuante şi agravante constatate, 
urmând ca faţă de persoana a cărei vinovăţie este dovedită să aplice o sancţiune echitabilă, în 
limitele şi în conformitate cu dispoziţiile Codului contravențional.
În temeiul art. art. 42, 43 Cod Contravențional, instanța de judecată nu a stabilit 
existența circumstanțelor atenuante sau agravante. 
Din materialele cauzei contravenționale rezultă că, contravenientul Matveev Anatolie 
anterior a fost atras la răspundere contravențională;                                                                  
(f.d. 14)
La stabilirea categoriei pedepsei care urmează să i se aplice făptuitorului, instanţa de 
judecată va ţine cont de caracterul contravenţiei, de persoana vinovată, de circumstanţele cauzei 
care atenuează ori agravează răspunderea contravenţională, precum şi de faptul că pedeapsa 
contravenţională este o măsură de constrângere statală, un mijloc de corectare şi de reeducare a 
contravenientului care se aplică de către instanţele de judecată, în numele legii, persoanelor care 
au săvârşit contravenţii, cauzând anumite lipsuri şi restricţii drepturilor lor. 
Mai mult, pedeapsa are drept scop restabilirea echităţii sociale, corectarea făptuitorului, 
precum şi prevenirea săvârşirii de noi fapte contravenţionale atât de către contravenienţi, cât şi 
de către alte persoane.
Astfel, dat fiind faptul că, nu se constată existenţa cauzelor care înlătură caracterul 
contravenţional al faptei, iar vinovăţia persoanei în comiterea contravenției este probată prin 
probe pertinente, concludente și suficiente, ținând cont de caracterul şi de gradul prejudiciabil al 
contravenţiei, de lipsa circumstanțelor atenuante sau agravante, instanța de judecată consideră 
că, contravenientului Matveev Anatolie pentru comiterea contravenției prevăzute de art. 342 
Cod Contravenţional, urmează a i se aplica sancțiunea sub formă de amendă în mărime de 30 
(treizeci) unități convenționale, ceea ce constituie suma de 1 500 (una mie cinci sute) lei.
În temeiul art. 34 alin. (3) Cod Contravențional, contravenientul este în drept să achite 
jumătate din amenda stabilită dacă o plăteşte în cel mult 3 zile lucrătoare de la data aducerii la 
cunoştinţă a deciziei de aplicare a sancţiunii contravenţionale. În acest caz se consideră că 
sancţiunea amenzii este executată integral.
În contextul celor expuse supra, instanța de judecată consideră că, aplicarea în privința 
contravenientului a sancțiunii contravenționale stabilite va constitui un mijloc de corectare și de 
reeducare a contravenientului, va restabili echitatea socială, precum și va preveni săvârșirea de 
noi fapte contravenționale.
IX. În conformitate cu prevederile art. art. 34, 395 alin. (1), pct. 1), 458, 460 și 462 Cod 
Contravenţional al RM, instanţa de judecată,
h o t ă r ă ș t e:
Matveev Anatolie se recunoaște vinovat de comiterea contravenției prevăzute de art. 
342 Cod Contravențional al RM și i se aplică sancțiunea sub formă de amendă în mărime de 30 
(treizeci) unităţi convenţionale, ceea ce constituie suma de 1 500 (una mie cinci sute) lei.
Se explică contravenientului Matveev Anatolie că, în conformitate cu art. 34 alin. (3) 
Cod Contravenţional al RM este în drept să achite jumătate din amenda stabilită dacă o plăteşte 
în cel mult 3 zile lucrătoare de la data aducerii la cunoştinţă a deciziei de aplicare a sancţiunii 
contravenţionale. În acest caz se consideră că sancţiunea amenzii este executată integral.
Hotărârea este susceptibilă recursului la Curtea de Apel Nord în termen de 15 zile, prin 
intermediul Judecătoriei Drochia, sediul Central. 
Preşedintele şedinţei, 
Judecător:                                                /semnătura/                    Corina Tăbăcaru 
„Copia corespunde originalului”
Judecător:                                                                                            Corina Tăbăcaru 
 
 