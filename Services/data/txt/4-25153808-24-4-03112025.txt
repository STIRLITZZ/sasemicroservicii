Dosarul nr. 4-25153808-24-4-03112025
4-266/2025
H O T Ă R Â R E
în numele Legii
12 decembrie 2025                               orașul Criuleni
Judecătoria Criuleni, sediul Central 
Instanța compusă din:
Președintele ședinței, judecătorulAlexandru Bogdan
Grefierul Olga Babor
În lipsa:
Persoanei în privința căreia a fost 
pornit proces contravențional Diana Cebotari
Agentului constatator Constantin Verdeș
examinând în şedinţă de judecată publică, cauza contravențională privind 
învinuirea Dianei Cebotari, născută la *****, IDNP *****, domiciliată în s. *****, în 
comiterea contravenției prevăzute de art. 63 alin.(1) Cod contravențional, instanța -
c o n s t a t ă:
La 30.10.2025 agentul constatator Constantin Verdeș din cadrul IP Criuleni a 
întocmit proces-verbal cu privire la contravenție seria și nr. MAI06535290, în privința 
Dianei Cebotari privind comiterea contravenției prevăzute de art. 63 alin. (1) Cod 
contravențional. 
Agentul constatator a indicat că la 20.10.2025, în s. *****, Cebotari Diana nu și-a 
onorat obligațiunile de întreținere și educare a fiicei minore care a agresat-o pe minora 
*****, cauzându-i dureri neînsemnate. 
Potrivit deciziei agentului constatator, materialul contravențional a fost remis 
pentru examinare conform competenței Judecătoriei Criuleni, sediul Central. 
În ședință de judecată, agentul constatator Constantin Verdeș și Diana Cebotari, 
fiind citați legal, nu s-au prezentat. În temeiul prevederilor art.455 alin.(2) și (3) Cod 
contravenţional, instanța a dispus examinarea cauzei în lipsa acestora.
Cercetând materialele și probele cauzei contravenţionale, instanţa de judecată 
conchide că vinovăția Dianei Cebotari în săvârşirea contravenţiei prevăzute de art. 63 
alin. (1) Cod contravențional este dovedită integral. 
În conformitate cu art. 7 din Codul contravențional, persoana poate fi sancționată 
numai pentru contravenția în a cărei privință este dovedită vinovăția sa, cu respectarea 
normelor prezentului cod. Iar potrivit art. 374 alin. (3) din Codul contravențional, 
procesul contravenţional se desfăşoară pe principii generale de drept contravenţional, în 
temeiul Constituţiei, al prezentului cod, al Codului de procedură penală, precum şi al 
normelor dreptului internaţional şi ale tratatelor internaţionale cu privire la drepturile şi 
libertăţile fundamentale ale omului la care Republica Moldova este parte.
Instanța constată ca fiind dovedită fapta că, la 20.10.2025, în s. *****, Cebotari 
Diana nu și-a onorat obligațiunile de întreținere și educare a fiicei minore care a agresat-o 
pe minora *****, cauzându-i dureri neînsemnate. 
Vinovăţia Dianei Cebotari în săvârşirea contravenţiei imputate este dovedită prin 
probele administrate la caz și cercetate în ședința de judecată și anume: raportul privind 
recepționarea informației telefonice despre comiterea unor fapte ilicite nr. 5190 R-2 din 
30.10.2025 (f.d.5);  cererea  Nataliei Rotari din 30.10.2025 privind atragerea la 
răspundere a minorelor ***** și *****, care la data de 20.10.2025 au agresat-o fizic pe 
fiica sa minoră *****, cauzându-i dureri fizice (f.d.6); procesul-verbal din 21.10.2025 
potrivit căruia s-au constatat declarațiile Nataliei Rotari, din care reiese, că la data de 
20.10.2025, minorele ***** și ***** au agresat-o fizic pe fiica sa minoră *****, 
cauzându-i dureri fizice (f.d.7); explicațiile minorei ***** din care reiese că la data de 
20.10.2025, ea a fost agresată fizic de minorele ***** și ***** (f.d.8); raportul de 
constatare nr.202516P0227 din 21.10.2025, potrivit căruia, la examinarea medico-legală 
a *****, s-au constatat excoriații și edem posttraumatic pe față, echimoză pe gât, care 
conform aspectului morfologic are o vechime de circa 16-20 ore până la examinarea 
medico-legală din 21.10.2025, care au fost cauzate în rezultatul acțiunii traumatice a unui 
obiect contondent dur, prin mecanism de lovire combinat cu mecanism de 
alunecare/fricțiune, posibil în timpul și circumstanțele indicate, condiționează dereglarea 
sănătății nu mai mult de 6 zile și în baza acestui criteriu se califică ca vătămare 
neînsemnată a integrității corporale sau a sănătății (f.d.13-14);  procesul-verbal din 
30.10.2025 de audiere a persoanei în privința căreia a fost pornit proces contravențional - 
Diana Cebotari (f.d.20); procesul-verbal cu privire la contravenţie seria/nr. MAI06 
535290 din 30.10.2025, prin care a fost stabilită data şi circumstanţele în care a fost 
comisă contravenţia (f.d.21).
Instanța de judecată apreciază ca fiind veridice probele menționate, ce nu creează 
careva dubii referitor la vinovăția Tatiana Verdeș în comiterea faptei prevăzute de art. 63 
alin. (1) Cod contravențional. 
În urma verificării materialelor cauzei, instanța încadrează acțiunile Tatianei 
Verdeș în baza art. 63 alin. (1) Cod contravențional, adică neîndeplinirea sau îndeplinirea 
necorespunzătoare de către persoana care înlocuiește părinţii a obligaţiilor de întreţinere, 
de educare şi de instruire a copilului. 
La stabilirea sancțiunii, instanța ține cont de prevederile art. 9 alin. (1), 41 alin. (1), 
(2) Cod contravențional, conform cărora la aplicarea legii contravenţionale se ţine cont de 
caracterul şi de gradul prejudiciabil al contravenţiei, de persoana făptuitorului şi de 
circumstanţele atenuante ori agravante. Sancţiunea contravenţională se aplică în funcţie 
de caracterul şi de gradul prejudiciabil al contravenţiei, de caracteristica persoanei şi de 
circumstanţele atenuante şi agravante. Faţă de persoana a cărei vinovăţie este dovedită se 
aplică o sancţiune echitabilă, în limitele şi în conformitate cu dispoziţiile prezentului cod. 
Pentru comiterea contravenției prevăzute de art.63 alin.(1) din Codul 
contravențional, legiuitorul a prevăzut sancţiunea de la 6 la 15 unităţi convenţionale sau 
cu muncă neremunerată în folosul comunităţii de la 15 la 25 de ore. 
Prin urmare, analizând circumstanţele comiterii contravenției imputate Dianei 
Cebotari, personalitatea acesteia, instanța atestă ca fiind echitabilă aplicarea față de 
ultima a unei amenzi în mărime de 6 unități convenționale, echivalentul a 300 lei.
În conformitate cu prevederile art. 34, 460, 462 Cod contravenţional, instanţa de 
judecată –
h o t ă r ă ş t e:
Se recunoaşte vinovată Cebotari Diana, născută la *****, în comiterea 
contravenţiei prevăzute de art. 63 alin. (1) Cod contravențional, și i se stabilește acesteia 
sancțiunea sub formă de amendă în mărime de 6 unități convenționale, ce constituie 300 
(trei sute) lei. 
Se explică Dianei Cebotari, că potrivit prevederilor art. 34 alin. (3) Cod 
contravenţional, este în drept să achite jumătate din amenda stabilită dacă o plăteşte în cel 
mult 3 zile lucrătoare de la data aducerii la cunoştinţă a deciziei de aplicare a sancţiunii 
contravenţionale. În acest caz, se consideră că sancţiunea amenzii este executată integral. 
Se informează Cebotari Diana că dacă amenda nu va fi achitată în decursul a 30 de 
zile de la data stabilirii acesteia, se va proceda conform reglementărilor Codului de 
executare. 
Hotărârea este cu drept de recurs la Curtea de Apel Centru în termen de 15 zile, 
prin intermediul Judecătoriei Criuleni. 
Președintele ședinței,
    Judecător                       Alexandru Bogdan
 