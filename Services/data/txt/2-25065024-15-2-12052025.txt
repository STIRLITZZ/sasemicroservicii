Dosarul nr. 2-629/2025
PIGD 2-25065024-15-2-12052025
H O T Ă R Â R E
În numele Legii
(dispozitiv)
11 decembrie 2025                                                                                 municipiul Cahul
Judecătoria Cahul, sediul Central
Instanța de judecată având în componență:
Președintele ședinței, judecător                                                            Aliona Sârbu
Grefier                                                                                                  Livia Moldovanu
Cu participarea:
Reprezentantei reclamantei, avocata Iulia Bria
Reprezentantei pârâtului, avocata Mariana Turculeț
Pârâtului Perju Sorin
În lipsa:
Reclamantei Taragan Elena, fiind citată legal
Reprezentantei intervenientului accesoriu Structura Teritorială de Asistență Socială Cahul 
din cadrul Agenției Teritoriale de Asistență Socială Sud, Popov Diana, care fiind citată 
legal a depus cerere de examinare în lipsă
Examinând în sediul instanței, în ședință de judecată publică, în limba de stat, cauza 
civilă intentată la cererea de chemare în judecată depusă de reprezentanta reclamantei, 
avocata Iulia Bria, în interesele lui Taragan Elena către Perju Sorin, intervenient accesoriu 
Structura Teritorială de Asistență Socială Cahul din cadrul Agenției Teritoriale de 
Asistență Socială Sud cu privire la determinarea domiciliului copiilor minori, încasarea 
pensiei de întreținere și compensarea cheltuielilor de judecată
În conformitate cu prevederile art. 63, art. 75 din Codul familiei, art. 82-84, art. 90, 
art. 94, art. 236, art. 238-241, art. 362 alin. (1) din Codul de procedură civilă, instanța de 
judecată,-
H O T Ă R Ă Ş T E :
Se admite în parte cererea de chemare în judecată depusă de reprezentanta 
reclamantei, avocata Iulia Bria, în interesele lui Taragan Elena către Perju Sorin, 
intervenient accesoriu Structura Teritorială de Asistență Socială Cahul din cadrul Agenției 
Teritoriale de Asistență Socială Sud, determinarea domiciliului copiilor minori, încasarea 
pensiei de întreținere și compensarea cheltuielilor de judecată.
Se determină domiciliul copiilor minori *****, IDNP *****, născută la ***** și 
*****, IDNP *****, născută la ***** cu mama Taragan Elena, IDNP *****.
Se încasează de la Perju Sorin, DNP *****, în beneficiul lui Taragan Elena, IDNP 
*****, pensie de întreținere a copilului minor *****, IDNP *****, născută la ***** și 
*****, IDNP *****, născută la ***** în cuantum de 2000,00 lei /două mii lei, 00 bani/, 
lunar, pentru fiecare copil, începând cu data depunerii cererii de chemare în judecată 12 
mai 2025 până la atingerea majoratului de către copii.
În conformitate cu pct. 67 al Hotărârii Curții Constituționale nr. 39 din 14 octombrie 
2017 privind excepția de neconstituționalitate a articolelor 15 alin. (2) lit. d) și 38 alin. (4) 
lit. f) din Codul de executare al Republicii Moldova, prezenta hotărâre privind încasarea 
pensiei pentru întreținerea copiilor minori, urmează a fi executată imediat, la expirarea 
termenului de 15 zile din data pronunțării.
Se încasează de la Perju Sorin, IDNP *****, în beneficiul statului taxa de stat în 
mărime de 1969,96 lei /una mie nouă sute șaizeci și nouă lei, 96 bani/, conform art. 87 
alin. (1) lit. c) din Codul de procedură civilă, care reglementează că, în acțiunile pentru 
plata pensiei de întreținere, valoarea acțiunii se determină din suma totală a obligațiilor de 
plată pe un an.
Se încasează de la Perju Sorin, IDNP *****, în beneficiul lui Taragan Elena, IDNP 
*****, cheltuielile de judecare a cauzei în sumă de 4000,00 lei /patru mii lei, 00 bani/ cu 
titlu de asistență juridică, sumă de 200,00 lei /două sute lei, 00 bani/ cu titlu de taxă de 
stat, sumă de 200,00 lei /două sute lei, 00 bani/ cu titlu de taxă de timbru, achitate la 
depunerea cererii de chemare în judecată.
În rest cererea de chemare în judecată depusă de reprezentanta reclamantei, avocata 
Iulia Bria, în interesele lui Taragan Elena se respinge ca fiind neîntemeiată.
Hotărârea poate fi atacată cu apel la Curtea de Apel Sud, sediul central Cahul, în 
termen de 30 zile, de la data pronunțării dispozitivului hotărârii, prin intermediul 
Judecătoriei Cahul, sediul Central.
Președintele ședinței,
Judecător                                                                                           Aliona Sârbu