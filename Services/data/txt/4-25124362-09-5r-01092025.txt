Dosarul nr. 5r-601/2025 (PIGD: 4-25124362-09-5r-101092025) 
H O T Ă R Â R E
11 decembrie 2025                                                                                                             or. 
Făleşti 
Judecătoria Bălți (sediul Făleşti), instanță în componența: 
președintele ședinței, judecătorulDorin Cazacu 
grefier Marinela Caduc
în lipsa: 
persoanei în a cărei privință 
a fost pornit procesul contravențional Chirnițchi Lilia
agentului constatatorȘcechina Ion
examinând în şedinţă publică, în limba de stat, contestaţia depusă de Chirnițchi Lilia, 
în ordinea prevăzută de art. 448 Cod contravențional, asupra deciziei de sancționare în 
temeiul art. 47/1 alin. (1) Cod contravențional,-
c o n s t a t ă:
1.La 01 septembrie 2025 de la Inspectoratul de Poliție Fălești în Judecătoria Bălți 
(sediul Fălești) a parvenit spre examinare contestația depusă la 08 august 2025 de către 
persoana în a cărei privință a fost pornit procesul contravențional Chirnițchi Lilia, conform 
art. 448 Cod contravențional, prin care solicită:
- Admiterea contestației;
- Anularea procesului verbal cu privire la contravenţie şi a Deciziei de sancţionare din 
data de 01 august 2025 în privinţa sa, cu încetarea procesului contravenţional în legătură cu 
lipsa faptei contravenţionale.
2.În confirmarea contestației, au fost invocate, în esență, următoarele circumstanțe: 
În fapt, la data de 01 august 2025, în localitatea Ciolacu Nou, raionul Fălești, agentul 
constatator ar fi stabilit precum că ar fi implicată în contravenția de corupere electorală 
pasivă, în calitate de alegător, pentru a participa la referendumului constituțional și alegerile 
prezidențiale din 20.10.2024. Se invocă faptul precum că ar fi acceptat o sumă de bani prin 
intermediul aplicației bancare PSB pentru a exercita votul în anume fel, în favoarea unui bloc 
politic. A luat cunoștință cu procesul verbal la 01.08.2025. Pentru aceste presupuse fapte i s-a 
aplicat o sancțiune cu amendă semnificativă. Nu recunoaște vina. Nu este de acord cu 
procesul verbal și Decizia de sancționare, considerând că a fost adoptată contrar prevederilor 
legale și în contradicție totală cu circumstanțele de fapt. Dacă în procesul verbal la 
compartimentul 18 apare semnătura sa, precum că ar fi recunoscut contravenția, solicită a fi 
considerată o eroare dat fiind că intenția a fost de a semna doar că a luat cunoștință cu 
pornirea procesului contravențional. Menționează că tot procesul a derulat în regim de 
urgență maximă iar agentul constatator: a examinat procesul, efectiv, în lipsa sa; nu a 
explicat drepturile și obligațiile; nu a asigurat dreptul la apărare a contravenientului; nu a 
asigurat, după caz, Pagină  din serviciile unui interpret; nu a explicat esența faptei imputate și 
nu a prezentat nicio probă care ar confirma acest fapt; a întocmit procesul verbal cu grave 
erori de conținut; a amenințat cu probleme și mai mari și dosare penale în caz de nesupunere. 
În tot procesul de constatare a acestei presupuse contravenții a fost supus unui tratament 
umilitor și degradant, fapt care l-a afectat atât pe el cât și întreaga familie. Nu au fost 
respectate prevederile art. 425 și 442 alin. (1) CC, ori în situația respectivă este dificil de 
stabilit care a fost materialul probator pe care l-a utilizat agentul constatator la formularea 
concluziilor cu privire la faptele indicate în procesul verbal contravențional. Omisiunea 
enunțată de rând cu celelalte enunțate, apreciate în ansamblul lor au fost în măsură să 
afecteze echitatea procedurii în cauza dată. Procesul verbal cu privire la contravenție 
reprezintă un act probator al unei contravenții și trebuie să conțină mențiunile prevăzute la 
art. 443 Cod contravențional. Lipsa elementelor care trebuie să figureze în procesul verbal 
atrage nulitatea acestuia. Menționează că procesul verbal s-a întocmit cu grave erori de formă 
și conținut. Unul din elementele de bază ale procesului verbal este: locul și timpul săvârșirii 
faptei contravenționale. Agentul constatator nu a indicat exact locul și timpul sau perioada 
comiterii faptei contravenționale. Cu referire la aspecte de fond: Potrivit Deciziei de 
sancționare ar fi acceptat personal bani pentru a exercita într-un mod anume votul la alegeri. 
Aceste concluzii sunt false și abuzive. Nu există nicio probă, cel puțin care să fie prezentată 
cine anume i-a dat bani, care persoană fizică? O aplicație bancară nu poate fi subiect al 
contravenției. Nu este menționat timpul acceptării banilor. Nu este probat care a fost scopul 
transferului banilor. Nu este probat dacă acești bani au ajuns anume la el. Nu este probat dacă 
acești bani au fost ridicați. Nu este probată legătura cauzală între o aplicație bancară, un 
mesaj de la o aplicație bancară și alegerile. Nu este probată acceptarea participării la alegeri 
din interes material. Nu este probat faptul că anumiți bani au avut scopul influențării opiniei 
la alegeri. Nu este răsturnată ipoteza unei simple donații sau unui simplu transfer bancar. 
Unica pretinsă probă a poliției ar fi o oarecare listă precum că există un mesaj de la o bancă 
străină pe un număr de telefon precum că ar fi existat un transfer, date care nici nu au fost 
verificate corespunzător. Dar nici aceste pretinse probe nu au fost prezentate. La decizia de 
sancționare nu a fost anexat niciun material probator care ar demonstra componența 
contravenției de la art. 471 Cod contravențional. Agentul de constatare a admis un grav abuz 
în acest sens, aplicând o sancțiune pentru o faptă care nu constituie element constitutive ale 
contravenției. Simpla indicare în procesul verbal cu privire la contravenție a articolului, care 
prevede o sancțiune, nu presupune și nici nu demonstrează comiterea contravenției de către 
contravenient, iar lipsa probelor afectează în mod esențial fondul cauzei. În ordinea celor 
menționate, se reține că existența faptei contravenționale și comiterea acesteia cu vinovăție 
de către persoana specificată în procesul verbal contravențional, trebuie să fie demonstrate 
potrivit principiului dincolo de orice dubiu rezonabil. Se constată că în speță, prezumția de 
nevinovăție de care se bucură acuzatul contravențional în acest caz nu a fost răsturnată. Din 
motivele expuse în prezenta contestație, solicită contravenientul admiterea contestației și 
anularea procesului verbal Pagină  din cu privire la contravenție și a Deciziei de sancționare 
în privința sa, cu încetarea procesului contravențional, în legătură cu lipsa faptei 
contravenționale. 
În drept, au fost invocate prevederile art. 6 CEDG. art. 20, 21 din Constituţie, art. 5, 7, 
381, 384. 441, 443, 445, 448. 446, 454, 462 Cod contravenţional. 
3.În ședința de judecată persoana în a cărei privință a fost pornit procesul 
contravențional, Chirnițchi Lilia, fiind legal citată, nu s-a prezentat, însă 07 octombrie 2025,  
a depus în cancelaria judecătoriei Bălți sediul Fălești, concluzii în formă scrisă în care a 
invocat suplimentar că: lipsesc elementele constitutive ale contravenției încriminate. 
Elementul material al contravenției lipsește deoarece nu a fost dovedită primirea unui folos 
necuvenit. De asemenea nu este demonstrată latura subiectivă, adică intenția expresă de a-și 
condiționa votul în schimbul unui beneficiu. Simpla bănuială sau deducție a agentului 
constatator, nesusținută de probe concrete, nu poate sta la baza condamnării 
contravenționale. Probele prezentate în susținerea procesului verbal contravențional sunt 
generale și neindividualizate. Raportul de analiză informațional-criminală din 2025 al MAI 
are caracter pur general și nu conține referiri individualizate la persoana contravenientului. 
Acuzația este formulată vag și contradictoriu, afectând dreptul la apărare. Simplul fapt al 
instalării unei aplicații mobile pe telefon, fără dovada unei legături cauzale cu primirea de 
beneficii necuvenite sau cu influențarea reală a opțiunii de vot, nu constituie o contravenție. 
Procedura contravențională a fost viciată de încălcarea unor garanții procesuale 
fundamentale. Procesul verbal contravențional a fost întocmit în absența unui interpret 
autorizat, fiind semnat într-un context procedural neclar pentru acesta.
4.Agentul constatator Șcechina Ion în ședința de judecată, fiind legal citat, nu s-a 
prezentat. 
5.În ședință de judecată au fost cercetate și materialele cauzei, după cum urmează: 
6.Copia procesului-verbal cu privire la contravenție (fila dosarului 10). 
7.Procesul-verbal cu privire la contravenție nr. MAI06 309386, întocmit la 01 
august 2025, ora 12:45, de către agentul constatator, al Inspectoratului de poliție Fălești, 
Șcechina Ion, în privința lui Chirnițchi Lilia, pentru faptul că, în perioada anului 2024 a 
acceptat propunerea de la reprezentanții Blocului Victoria-Pobeda instalarea în telefon a 
aplicației PSB Bank, prin care ar fi primit surse bănești ce nu i se cuvin, prin ce a comis 
contravenția prevăzută de art. 47/1 alin. (1) Cod contravențional. Prin decizia aceluiași 
agent constatator emisă la aceeași dată, în partea rezolutivă a procesului-verbal cu privire la 
contravenție lui Chirnițchi Lilia i-a fost aplicată sancțiunea contravențională sub formă de 
amendă în mărime de 500 unități convenționale (fila dosarului 11). 
8.Proces-verbal de audiere a contravenientului Chirnițchi Lilia din 01 august 2025 
(fila dosarului 12), prin care a relatat că numărul de telefon 0***** este înregistrat pe numele 
soțului său, Chirnițchi Serghei, dar se folosește ea de acest număr. În anul 2024 nu a instalat 
nici o programă în telefon și nu a primit nici un leu de la nici o persoană.
9.Extras ce reflectă informația privind apartenența lui Chirnițchi Serghei a 
numărului de telefon ***** (fila dosarului 13). 
10.Informația înregistrată în REI-2 a IP Fălești sub nr. 1538 la 08 aprilie 2025, 
privind materialele parvenite de la INSP privind pretinsele acțiuni ilegale de pretindere, 
acceptare sau primire a bunurilor care nu i se cuvin în scopul executării sau neexecutării a 
dreptului electoral în cadrul scrutinului electoral din anul 2024 (fila dosarului 14). 
11.Raportul de analiză informațional-criminală (fila dosarului 18-24). 
12.Încheiere și mandate judecătorești din 01 aprilie 2025 și 22 octombrie 2024 (fila 
dosarului 25-34, 43-45). 
13.Ordonanța privind aprecierea pertinenței rezultatelor măsurii speciale de 
investigații din 08 noiembrie 2024 și 11 decembrie 2024 (fila dosarului 35-37, 46-48). 
14.Ordonanța Procuraturii Anticorupție din 22 octombrie 2024 și 19 noiembrie 2024 
(fila dosarului 38-41, 49-51). 
15.Proces-verbal privind consemnarea măsurii speciale de investigații din 
06.11.2024 și 09.12.2024 (fila dosarului 42, 52).
16.Extras din fișierul „2.1.---61016_2024---colectare MOLDTELECOM” (fila 
dosarului 54). 
17.Studiind materialele dosarului contravenţional, analizând probele din punct de 
vedere al pertinenţei, concludenţei, utilităţii şi veridicităţii lor, iar ansamblul probelor – din 
punct de vedere al coroborării lor, instanţa ajunge la concluzia că, contestaţia depusă 
împotriva deciziei agentului constatator a IP Fălești din 01 august 2025, este neîntemeiată şi 
urmează a fi respinsă din următoarele considerente: 
18.Sub aspectul depunerii în termenul de atac a contestației în cauză de către 
petiționarul Chirnițchi Lilia, instanța reține că procesul-verbal cu privire la contravenție din 
01 august 2025 a fost întocmit de agentul constatator în prezența persoanei în a cărei privință 
a fost pornit procesul contravențional. Contestația a fost depusă la sediul Inspectoratului de 
Poliție Fălești la 08 august 2025 (fila dosarului 2). Astfel contestația a fost depusă corect la 
autoritatea din care face parte agentul constatator, conform art. 448 alin. (4) Codul 
contravențional și respectiv aceasta este depusă cu respectarea termenului de 15 zile de la 
data emiterii deciziei prevăzut de art. 448 alin. (1) Codul contravențional.
19. În continuare cu referire la fondul contestației, instanța reține următoarele 
circumstanțe:
20.Art. 47/1 alin. (1) Cod contravențional prevede: „pretinderea, acceptarea sau 
primirea, personal sau prin mijlocitor, de către un alegător a bunurilor, serviciilor, 
privilegiilor sau avantajelor sub orice formă, care nu i se cuvin, pentru sine sau pentru o 
altă persoană, în scopul exercitării sau al neexercitării unor drepturi electorale în cadrul 
alegerilor, inclusiv al alegerilor regionale, dacă fapta nu constituie infracţiune, se 
sancţionează cu amendă de la 500 la 750 de unităţi convenţionale”. 
21.Conform art. 374 alin. (2/1) Cod contravențional: „procesul contravențional 
începe de drept din momentul sesizării sau al autosesizării agentului constatator privind 
săvîrşirea contravenției”. 
22.Potrivit art. 384 alin. (2) lit. c) Cod contravențional, „persoana în a cărei privinţă 
a fost pornit proces contravenţional are dreptul: să fie asigurată, în cel mult 3 ore de la 
reţinere, cu un avocat care acordă asistenţă juridică garantată de stat dacă fapta este 
pasibilă de sancţiunea arestului contravenţional”. 
23.Conform art. 440 alin. (3) Cod contravențional, „în cel mult 15 zile de la data 
sesizării, agentul constatator este obligat să verifice sesizarea, să întreprindă măsurile 
prevăzute de prezentul capitol și să emită decizia asupra cauzei”. 
24.Potrivit art. 425 alin. (2) Cod contravențional, „în calitate de probe se admit 
elementele de fapt constatate prin intermediul următoarelor mijloace: procesul-verbal cu 
privire la contravenţie, procesul-verbal de ridicare a obiectelor şi documentelor, procesul-
verbal de percheziţie, procesul-verbal privind cercetarea la faţa locului, procesele-verbale 
privind alte acţiuni procesuale efectuate în conformitate cu prezentul cod, explicaţiile 
persoanei în a cărei privinţă a fost pornit proces contravenţional, declaraţiile victimei, ale 
martorilor, înscrisurile, înregistrările audio sau video, fotografiile, corpurile delicte, 
obiectele şi documentele ridicate, constatările tehnico-ştiinţifice şi medico-legale, raportul 
de expertiză”. 
25.Conform art. 443 alin. (1) lit. a), f), d), alin. (3) Cod contravențional, 
„procesulverbal cu privire la contravenţie va cuprinde: data (ziua, luna, anul), ora şi locul 
încheierii; aducerea la cunoştinţa persoanei în a cărei privință a fost pornit procesul 
contravențional şi a victimei a drepturilor şi obligaţiilor lor prevăzute la art.384 şi 387; 
fapta contravenţională, locul şi timpul săvîrşirii ei, circumstanţele cauzei care au importanţă 
pentru stabilirea faptelor şi consecinţelor lor juridice, evaluarea eventualelor pagube 
cauzate de contravenţie. În cazul în care persoana în a cărei privință a fost pornit procesul 
contravențional sau victima nu cunoaşte limba procesului-verbal, se asigură asistenţa unui 
interpret/traducător, datele lui consemnînduse în procesul-verbal”. 
26.Potrivit art. 445 alin. (1), (2) Cod contravențional, „neconsemnarea în 
procesulverbal cu privire la contravenţie a menţiunilor privind numele, prenumele şi funcţia 
agentului constatator, numele, prenumele, data (ziua, luna, anul) întocmirii procesului-
verbal, seria şi numărul actului de identitate şi numărul de identificare personal (IDNP) sau 
datele de identificare din buletinul de identitate provizoriu ale făptuitorului care renunţă la 
numărul de identificare personal şi la evidenţa automatizată în Registrul de stat al 
populaţiei, iar în cazul persoanei juridice – lipsa denumirii şi a sediului acesteia, a 
circumstanţelor comiterii şi încadrării juridice a faptei contravenţionale săvîrşite şi a datei 
comiterii acesteia, a semnăturii agentului constatator sau a martorului asistent, în cazul 
refuzului contravenientului de a semna dacă procesul-verbal a fost întocmit în prezența unui 
martor, atrage nulitatea absolută a procesului-verbal. Celelalte încălcări ale art.443 sau ale 
altor norme imperative din prezentul cod pot să ducă la nulitatea procesului-verbal cu 
privire la contravenţie doar în cazul în care acestea afectează în mod esenţial fondul 
cauzei”. 
27.Conform art. 448 alin. (1), (4) Cod contravențional, „Contravenientul, victima 
sau reprezentantul acestora, procurorul, dacă este parte în cauza contravenţională, în cazul 
în care nu sînt de acord cu decizia agentului constatator sau în cazul în care aceasta a fost 
emisă cu încălcarea normelor procesuale stabilite de prezentul cod, sînt în drept să conteste 
decizia emisă asupra cauzei contravenţionale. Termenul de contestare a deciziei agentului 
constatator este de 15 zile de la data emiterii acesteia sau, pentru părţile care nu au fost 
prezente la şedinţa de examinare a cauzei contravenţionale, de la data înmânării copiei de 
pe decizia respectivă în condiţiile art.447/1 alin.(8). Contestaţia împotriva deciziei emise 
asupra cauzei contravenţionale se depune la autoritatea din care face parte agentul 
constatator, conform competenţei Pagină  din teritoriale, care a examinat cauza. În cel mult 
5 zile lucrătoare de la data depunerii, agentul constatator expediază contestaţia şi dosarul 
cauzei contravenţionale în instanţa de judecată competentă”.
28.Petiționarul Chirnițchi Lilia a menționat inițial că procesul a derulat în regim de 
urgență maximă, iar agentul constatator, a examinat procesul, efectiv în lipsa sa, nu i-a 
explicat drepturile și obligațiile, nu i-a asigurat dreptul la apărare, nu l-a asigurat cu interpret, 
nu i-a explicat esența faptei imputate și nu i-a prezentat nici o probă, a întocmit procesul-
verbal cu grave erori de conținut și l-a amenințat cu probleme și mai mari și dosare penale în 
caz de nesupunere. Ulterior a invocat suplimentar că, lipsesc elementele constitutive ale 
contravenției încriminate. Elementul material al contravenției lipsește deoarece nu a fost 
dovedită primirea unui folos necuvenit. De asemenea nu este demonstrată latura subiectivă, 
adică intenția expresă de a-și condiționa votul în schimbul unui beneficiu. Simpla bănuială 
sau deducție a agentului constatator, nesusținută de probe concrete, nu poate sta la baza 
condamnării contravenționale. Probele prezentate în susținerea procesului verbal 
contravențional sunt generale și neindividualizate. Raportul de analiză informațional-
criminală din 2025 al MAI are caracter pur general și nu conține referiri individualizate la 
persoana contravenientului. Acuzația este formulată vag și contradictoriu, afectând dreptul la 
apărare. Simplul fapt al instalării unei aplicații mobile pe telefon, fără dovada unei legături 
cauzale cu primirea de beneficii necuvenite sau cu influențarea reală a opțiunii de vot, nu 
constituie o contravenție. Procedura contravențională a fost viciată de încălcarea unor 
garanții procesuale fundamentale. Procesul verbal contravențional a fost întocmit în absența 
unui interpret autorizat, fiind semnat într-un context procedural neclar pentru acesta. 
Totodată petiționarul a solicitat, în situația în care instanța va reține existența elementelor 
contravenției prevăzute de art. 471 alin. (1) Cod contravențional, aplicarea unei sancțiuni 
reduse sub limita minimă prevăzută de lege, prin prisma art. 441 Cod contravențional (fila 
dosarului 59-63).
Cu referire la derularea procesului în regim de urgență maximă 
29.Potrivit scrisorii nr. 34/17/1-3586 din 07 martie 2025, semnată de Șeful, comisar 
șef – Victor Manoli, procesul contravențional cu privire la acțiunile unor persoane implicate 
în fapte de pretindere, acceptare sau primire, personal sau prin mijlocitor, de către un 
alegător a bunurilor, serviciilor, privilegiilor sau avantajelor sub orice formă care nu i se 
cuvin, pentru sine sau pentru o altă persoană, în scopul exercitării sau al neexercitării unor 
drepturi electorale în cadrul scrutinului electoral și referendumul republican constituțional 
din toamna anului 2024, a fost pornit la 21 martie 2025 (fila dosarului 15-16). 
30.În asemenea circumstanțe, în ordinea art. 374 alin. (2/1) Cod contravențional, 
procesul contravențional a început de drept din momentul sesizării sau al autosesizării 
agentului constatator privind săvârșirea contravenției (§ 20), adică din 21 martie 2025. 
31.Art. 440 alin. (3) Cod contravențional, obligă agentul constatator să verifice 
sesizarea, să întreprindă măsurile prevăzute de lege și să emită decizia asupra cauzei, în cel 
mult 15 zile de la data sesizării (§ 22). 
32.În cazul din speță, agentul constatator a emis decizia la 01 august 2025, ceea ce 
denotă faptul că aceasta nu este una întocmită în regim de urgență maxima, dar din contra, 
peste termenul maxim prevăzut de norma contravențională. 
33.Acest fapt nu are însă ca efect nulitatea procesului-verbal cu privire la 
contravenție în ordinea art. 445 Cod contravențional întrucât nu se regăsește nici printre 
temeiurile de nulitate absolută expres prevăzute în alin. (1) și nici printre temeiurile de 
nulitate relativă prevăzute la alin. (2), deoarece nu afectează în mod esențial fondul cauzei (§ 
25). 
Cu referire la examinarea procesului în lipsa petiționarului 
34.Art. 447/1 Cod contravențional, prevede ca regulă participarea la examinarea 
cauzei contravenționale a persoanei în a cărei privință a fost pornit procesul contravențional. 
Regula data a fost respectată de către agentul constatator întrucât potrivit procesului verbal 
cu privire la contravenție, petiționara Chirnițchi Lilia a participat la examinarea cauzei 
contravenționale, însă a refuzat să semneze (fila dosarului 11).  
Cu referire la neexplicarea drepturilor și obligațiilor
35.Art. 443 alin. (1) lit. f) Cod contravențional, obligă agentul constatator ca 
procesul verbal cu privire la contravenție să conțină mențiunea privind aducerea la cunoștința 
persoanei în a cărei privință a fost pornit procesul contravențional a drepturilor şi obligațiilor 
ei prevăzute la art. 384.
36.Potrivit procesului verbal cu privire la contravenție Seria  MAI06 309386 din 01 
august 2025, petiționarei Chirnițchi Lilia i s-au adus la cunoștință drepturile şi obligațiile 
prevăzute la art. 384 Cod contravențional, recepționând copia de pe procesul-verbal cu 
privire la contravenție, pe verso-ul căruia sunt indicate acestea.
Cu referire la neasigurarea dreptului la apărare 
37.Conform art. 384 alin. (2) lit. c) Cod contravențional, persoana în privința căreia a 
fost pornit proces-verbal contravențional are dreptul să fie asigurat, în cel mult 3 ore de la 
reținere, cu un avocat care acordă asistență juridică garantată de stat dacă fapta este pasibilă 
de sancțiune arestului contravențional. Prin urmare, dreptul la asistență juridică obligatorie 
este prevăzută doar în cazuri speciale de gravitate sporită, în care făptuitorul riscă sancțiune 
privativă de libertate sau unde complexitatea cauzei ar necesita asistență juridică pentru a 
asigura un proces echitabil. În cazul contravenției precum este cea prevăzută de art. 47/1 alin. 
(1) Cod contravențional, sancțiunea aplicabilă nu implică privarea de libertate și prin urmare 
nu este necesară prezența unui avocat la etapa de constatare a faptei, de întocmire a 
procesului-verbal contravențional și de emitere a deciziei. 
Cu referire neasigurarea cu interpret
38.Potrivit art. 379 alin. (1) – (4) Cod contravențional, procesul contravenţional se 
desfăşoară în limba română. Persoana care nu posedă sau nu vorbeşte limba română are 
dreptul de a lua cunoştinţă de toate actele şi materialele dosarului şi de a vorbi în faţa 
autorităţii competentă să soluţioneze cauza contravenţională prin interpret. Procesul 
contravenţional se poate desfăşura în limba acceptată de majoritatea persoanelor care 
participă la proces. În acest caz, actele procesuale se întocmesc în mod obligatoriu şi în limba 
română. Actele procesuale ale autorităţii competentă să soluţioneze cauza contravenţională 
se înmînează persoanei în a cărei privinţă a fost pornit procesul contravenţional, fiind traduse 
în limba pe care aceasta o cunoaşte, în modul stabilit de prezentul cod. 
39.Conform art. 443 alin. (3) Cod contravențional,  în cazul în care persoana în a 
cărei privinţă a fost pornit procesul contravenţional sau victima nu cunoaşte limba 
procesului-verbal, se asigură asistenţa unui interpret/traducător, datele lui consemnându-se în 
procesul-verbal. 
40.În rubrica nr. 9 „Interpret/traducător” a procesului verbal cu privire la 
contravenție MAI06 309386 din 01 august 2025 nu este mențiunea că a solicitat interpret. 
Instanța notează că dreptul la un interpret este unul din elementele dreptului la un proces 
echitabil. Acest drept urmează a fi interpretat prin prisma impactului pe care îl aduce 
procesului echitabil. Scopul dreptului la un interpret este de a permite acuzatului să își 
organizeze apărarea, adică să poată prezenta instanței de judecată versiunea apărării (hot. 
CtEDO Lagerblom v. Suedia, 2003, §§ 61), inclusiv să poată înțelege procedurile și să își 
informeze apărătorul despre orice aspecte care ar putea fi invocate pentru a se apăra (hot. 
CtEDO Cuscani v. Marea Britanie, 2002, § 38). Numai faptul indicării de către petiționar în 
contestație că nu a fost asigurat cu interpret, nu sugerează că petiționara nu cunoaște limba de 
stat. Or, petiționara este cetățeană al Republicii Moldova. Faptul cunoașterii și înțelegerii 
suficiente de către Chirnițchi Lilia a limbii române este confirmat implicit și de 
comportamentul acesteia manifestat prin faptul că însuși prezenta contestație este înaintată de 
petiționară și este întocmită în limba română. Prin urmare, argumentul cu privire la lipsa 
interpretului, este vădit neîntemeiat.. 
Cu privire la lipsa materialului probator 
41.Potrivit procesului-verbal cu privire la contravenție - Chirnițchi Lilia, în anul 
2024, în s. Ciolacu Nou „...în perioada anului 2024 a acceptat propunerea de la 
reprezentanții Blocului Victoria-Pobeda instalarea în telefon a aplicației PSB Bank, prin 
care ar fi primit surse bănești ce nu i se cuvin” (fila dosarului 11).  
42.Conform Raportului de analiză informational – criminală, potrivit căruia, în 
rezultatul măsurilor special de investigații s-a stabilit, prin intermediul SMS +74992712173 
(Federația Rusă) ce aparține Băncii Comerciale Promsvyazibank (ПСБ Промсвязьбанк) din 
Federația Rusă și al aplicației mobile cu identificatorul „PSB” și „ПСБ” (Federația Rusă) ce 
aparține Băncii Comerciale Promsvyazibank (ПСБ Промсвязьбанк) din Federația Rusă, 
precum și alte numere SIM, au fost și/sau sunt contactați mai mulți cetățeni ai Republicii 
Moldova, care sunt achitați în condiții de confidențialitate pentru diferite acțiuni întreprinse, 
corupere electorală, inclusiv pentru remunerarea reprezentanților formațiunii partidului 
politic „Șansa” și/sau așa numitul bloc politic „Pobeda”.   
43.Tot în rezultatul măsurilor speciale de investigații au fost stabilite adresele de 
domiciliu și reședință a abonaților identificați, în total în raionul Fălești fiind 1188.   
44.Extrasul din fișierul 2.1.---61016_2024---colectare MOLDTELECOM, confirmă 
expedierea de către Banca Comercială Promsvyazibank la nr. de telefon ***** a 4 mesaje, 
toate după data de 15 august 2024 (fila dosarului 54). Tot din Extrasul din fișierul „Fălești” 
privind datele de anchetă, confirmă că nr. de telefon ***** aparține lui Chirnițchi Serghei, 
care este soțul Liliei Chirnițchi, fapt confirmat de însăși contravenientă în procesul-verbal de 
audiere a sa în calitate de persoană în a cărei privință a fost pornit procesul contravențional și 
că tot ea se folosește de acest număr (fila dosarului 12).  
45.Prin urmare, este incontestabil faptul că petiționarul Chirnițchi Lilia a acceptat 
personal prin intermediul numărului de mobil nr. ***** mijloace bănești în scopul exercitări 
sau al neexercitării unor drepturi electorale în cadrul alegerilor. 
Cu referire la pretinsele erori grave la întocmirea procesului-verbal 
46.Invocă autorul contestației că întocmind procesul-verbal cu privire la 
contravenție, agentul constatator nu a indicat exact locul și timpul sau perioada comiterii 
faptei contravenționale. Art. 443 alin. (1) lit. d) Cod contravențional obligă agentul 
constatator să indice în procesul-verbal cu privire la contravenție, locul şi timpul săvârşirii 
faptei. 
47.În procesul-verbal cu privire la contravenție MAI06 309386 din 01 august 2025 
întocmit pe numele lui Chirnițchi Lilia, agentul constatator a indicat expres la rubrica „Locul 
săvârșirii” –  s. Ciolacu Nou, raionul Fălești, iar la rubrica „Timpul săvârșirii” – anul 2024.  
Petiționarul nu a prezentat nici o dovadă că fapta contravențională s-ar fi comis în altă 
localitate. Prin urmare acest argument este neîntemeiat. 
Cu referire la aplicarea sancțiunii sub limita minimă prevăzută de lege 
48.Potrivit art. 44/1 Cod contravențional, ”ținând cont de circumstanţele 
excepţionale ale cauzei, legate de scopul şi motivele faptei, de rolul contravenientului în 
săvârşirea contravenţiei, de personalitatea contravenientului, de comportarea lui în timpul şi 
după consumarea contravenţiei, de alte circumstanţe care micşorează esenţial gravitatea 
faptei şi a consecinţelor ei, precum şi de contribuirea activă a participantului unei 
contravenţii săvîrşite în grup la descoperirea acesteia, agentul constatator, după caz, 
procurorul, instanţa de judecată sau comisia administrativă poate aplica o sancţiune sub 
limita minimă, prevăzută de partea specială a cărţii întâi pentru contravenţia respectivă. (2) 
Prevederile alin. (1) nu se aplică persoanelor care în cursul unui an au comis repetat aceeaşi 
contravenţie sau care nu au executat sancţiunile contravenţionale pentru faptele comise 
anterior sau au antecedente penale nestinse.” 
49.Prin contestația depusă, petiționara, deși invocă că sancțiunea aplicată este 
excesivă și disproporțională, are venituri mici, solicitând aplicarea prevederilor art. 44/1 Cod 
contravențional, nu a prezentat careva probe și nu a invocat careva circumstanțe excepționale 
în susținerea poziției sale, ce ar permite instanței să revizuiască sancțiunea și, prin prisma art. 
44/1 Cod contravențional să aplice o sancțiune sub limita prevăzută de norma art. 47/1 alin. 
(1) Cod contravențional.
50.În atare circumstanțe, contestația depusă de Chirnițchi Lilia împotriva deciziei de 
sancționare în temeiul art. 47/1 alin. (1) Cod contravențional, emisă la 01 august 2025, de 
către agentul constatator al IP Fălești, Șcechina Ion, în temeiul procesului-verbal cu privire la 
contravenție MAI06 309386, va fi respinsă. 
51.În temeiul celor expuse și în conformitate cu prevederile art. 448, 462-463 Cod 
contravențional, instanța de judecată,-
h o t ă r ă ș t e:
Se respinge contestația depusă de către Chirnițchi Lilia, în conformitate cu prevederile 
art. 448 Cod contravențional, asupra deciziei agentului constatator al Inspectoratului de 
Poliție Fălești, în temeiul procesului-verbal cu privire la contravenție nr. MAI06 309386, 
încheiat la 01 august 2025. 
Hotărârea poate fi contestată cu recurs la Curtea de Apel Nord prin intermediul 
Judecătoriei Bălți (sediul Făleşti), în termen de 15 zile. 
Hotărârea pronunțată public la 11 decembrie 2025. 
Preşedintele şedinţei, 
judecător                                                                                                      Dorin 
Cazacu