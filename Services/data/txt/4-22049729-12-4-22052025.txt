         Dosarul nr.4-1145/2025
         4-22049729-12-4-22052025
H O T Ă R Î R E
În numele Legii
12 decembrie 2025                                                                                  
mun.Chișinău
Judecătoria Chișinău (sediul Buiucani) 
În componența:
Preşedintelui de  şedinţă, judecătorului Angela Catană,
Grefierului Nicolae Leucă
Cu participarea: apărătorului Valeriu Bîrcă
În lipsa: persoanei în a cărei privință a fost pornit procesul contravențional 
Zaincicovschi Anatolie, a agentului constatator din cadrul Oficiului teritorial 
Chișinău al Cancelariei de Stat
 Examinând în ședință de judecată publică, cauza contravențională intentată în 
privința cet.Zaincicovschi Anatolie, născut la *****, IDNP *****, domiciliat în 
*****, care se învinuiește în comiterea contravenției prevăzute de art.326 1 alin.(2) 
din Codul contravențional, instanța de judecată, a 
  C O N S T A T A T:
1. La data de 05 aprilie 2022, de către Șeful Oficiului teritorial Chișinău al 
Cancelariei de Stat, Ion Ciumac, a fost întocmit procesul-verbal cu privire la 
contravenție seria CS OT 4 Chișinău nr.04, prin care cet.Zaincicovschi Anatolie, 
se învinuiește în săvîrşirea contravenţiei prevăzute de art.326 1 alin.(2) din Codul 
contravențional, pentru faptul că, în procesul efectuării controlului obligatoriu de 
legalitate a actelor administrative publicate în Registrul de Stat al actelor locale, 
conform art.63 și 64 din Legea 436/2006 privind administrația publică locală, 
Oficiul teritorial Chișinău al Cancelariei de Stat a depistat faptul că, în perioada 
martie 2022, utilizatorul Primăria comunei Grătiești, în persoana secretarului 
Consiliului comunei Grătiești, domnul Anatolie Zaincicovschi (numit prin 
Decizia Consiliului comunei Grătiești *****, în calitate de angajat autorizat), nu 
a asigurat includerea în Registrul de Stat al actelor locale, încălcând termenul de 
publicare a următoarelor Decizii Consiliului Comunal Grătiești: nr.*****, 
plasate în registrul de stat al actelor locale la 20.03.2022, perioada de depășire a 
termenului este de 8 zile și Deciziile ***** plasate în registrul de stat al actelor 
locale la 21.03.2022, perioada de depășire a termenului este de 9 zile.
2. Procesul-verbal cu privire la contravenție din 05 aprilie 2022 cu materialele 
anexă, a fost remis conform competenței, în instanța de judecată, pentru 
examinare.
3.Agentul constatator din cadrul din cadrul Oficiului teritorial Chișinău al 
Cancelariei de Stat, fiind legal înștiințat despre locul, data și ora examinării 
cauzei, în ședință de judecată nu s-a prezentat, motiv din care, în temeiul art.455 
alin.(2) Cod contravențional, instanța de judecată a dispus examinarea cauzei în 
absența agentului constatator, cu remiterea copiei de pe hotărîre.
4.Persoana a cărei privință a fost pornit procesul contravențional Zaincicovschi 
Anatolie, fiind citat despre locul, data şi ora şedinţei, nu s-a prezentat, astfel, 
prin prisma art.455 alin.(3) din Codul contravențional, s-a apreciat posibilă 
soluţionarea cauzei contravenționale în absenţa acestuia și remiterea copiei de pe 
hotărîre.
5.Apărătorul Valeriu Bîrcă, care acționează în interesele cet.Zaincicovschi 
Anatolie, în cadrul ședinței de judecată a solicitat încetarea procesului 
contravențional intentat în privința cet.Zaincicovschi Anatolie, din motivul lipsei 
faptei contravenționale.
6.Audiind poziția apărătorului, examinînd materialele cauzei, studiind tot cumulul 
de probe, instanţa de judecată ajunge la concluzia de a înceta procesul 
contravențional intentat în baza art.326 1 alin.(2) din Codul contravențional, în 
privința cet.Zaincicovschi Anatolie, din următoarele considerente.
7. În conformitate cu prevederile art.458 din Codul contravențional: examinând 
cauza contravențională, instanța de judecată este obligată să determine: 
caracterul veridic al contravenției imputate; existența cauzelor care înlătură 
caracterul contravențional al faptei; vinovăția persoanei în a cărei privință a fost 
pornit procesul contravențional; existența circumstanțelor atenuante și/sau 
agravante; necesitatea sancționării și, după caz, caracterul sancțiunii 
contravenționale; alte aspecte importante pentru soluționarea justă a cauzei.
8. Potrivit art.5 alin.(1) din Codul contravențional, nimeni nu poate fi declarat 
vinovat de săvârșirea unei contravenții, nici supus sancțiunii contravenționale 
decât în conformitate cu legea contravențională.
9. În conformitate cu art.8 alin.(2) din Codul contravențional, este supusă 
răspunderii contravenționale numai persoana, care a săvârșit cu intenție sau din 
imprudență o faptă prevăzută de legea contravențională.
10. În acord cu prevederile art.10 din Codul contravențional, constituie 
contravenție fapta – acțiunea sau inacțiunea – ilicită, cu un grad de pericol 
social mai redus decât infracțiunea, săvârșită cu vinovăție, care atentează la 
valorile sociale ocrotite de lege, este prevăzută de prezentul cod și este pasibilă 
de sancțiune contravențională.
11. Potrivit art.14 alin.(1), (2), (3) din Codul contravențional, contravenția se 
săvârșește cu intenție sau din imprudență. Contravenția se consideră săvârșită 
cu intenție dacă persoana care a săvârșit-o își dădea seama de caracterul 
prejudiciabil al acțiunii sau inacțiunii sale, a prevăzut urmările ei 
prejudiciabile, a dorit sau a admis în mod conștient survenirea acestor urmări. 
Contravenția se consideră săvârșită din imprudență dacă persoana care a 
săvârșit-o își dădea seama de caracterul prejudiciabil al acțiunii sau inacțiunii 
sale, a prevăzut urmările ei prejudiciabile, dar considera în mod ușuratic că ele 
vor putea fi evitate, ori nu își dădea seama de caracterul prejudiciabil al acțiunii 
sau inacțiunii sale, nu a prevăzut posibilitatea survenirii urmărilor ei 
prejudiciabile, deși trebuia și putea să le prevadă.
12. În conformitate cu prevederile art.374 alin.(3) din Codul contravențional, 
procesul contravențional se desfășoară pe principii generale de drept 
contravențional, în temeiul Constituției, al prezentului cod, al Codului de 
procedură penală în cazurile expres prevăzute de prezentul cod, precum și al 
normelor dreptului internațional și ale tratatelor internaționale cu privire la 
drepturile și libertățile fundamentale ale omului la care Republica Moldova 
este parte.
13. Potrivit art.375 alin.(3) din Codul contravențional, concluziile despre vinovăția 
persoanei în săvârșirea contravenției nu pot fi întemeiate pe presupuneri. Toate 
dubiile în probarea învinuirii care nu pot fi înlăturate în condițiile prezentului 
cod se interpretează în favoarea persoanei în a cărei privință a fost pornit 
proces contravențional.
14. Conform art.425 alin.(7) din Codul contravențional, procesului contravențional 
se aplică în mod corespunzător prevederile Codului de procedură penală cu 
privire la mijloacele de probă  și  la  procedeele  probatorii, cu excepțiile 
prevăzute de prezentul cod.
15. În corespundere cu art.101 alin.(1)-(4) din Codul de procedură penală, fiecare 
probă urmează să fie apreciată din punct de vedere al pertinenței, concludentei, 
utilității și veridicității ei, iar toate probele în  ansamblu  –  din  punct de vedere 
al coroborării lor. Judecătorul apreciază probele conform propriei convingeri, 
formate în urma examinării lor în ansamblu, sub toate aspectele și în mod 
obiectiv, călăuzindu-se de lege.
16.Dispoziția art.326 1 alin.(2) din Codul contravențional, prevede sancțiune pentru 
omiterea de către persoana responsabilă a termenului prevăzut de lege privind 
includerea actelor emise de autorităţile administraţiei publice locale, inclusiv a 
proceselor-verbale ale şedinţelor consiliului local, a documentelor şi 
informaţiilor prevăzute de lege, în Registrul de stat al actelor locale.
17. Astfel, potrivit procesului-verbal cu privire la contravenție din 05.04.2022, 
cet.Zaincicovschi Anatolie în calitate de persoană responsabilă, a omis 
termenul legal de publicare a unor Decizii ale Consiliului Comunal Grătiești 
din 02.03.2022, cu 8 și respectiv cu 9 zile, acestea fiind publicate la 20.03.2022 
și 21.03.2022.
18. Sub acest aspect, instanța va face referire la prevederile art.12 alin.(1) și (2) din 
Codul contravențional, care prevede că,  se consideră contravenţie prelungită 
fapta săvîrşită cu o unică intenţie, caracterizată prin două sau mai multe acţiuni 
şi/sau inacţiuni contravenţionale identice comise cu un singur scop, alcătuind în 
ansamblu o contravenţie. Contravenţia prelungită se consumă în momentul 
săvîrşirii ultimei acţiuni sau inacţiuni contravenţionale. Respectiv, contravenția 
imputată cet.Zaincicovschi Anatolie a fost consumată la 21.03.2022, odată cu 
publicarea în Registrul de stat al actelor locale a Deciziilor *****. Cu toate 
acestea, la rubrica timpul comiterii din procesul-verbal cu privire la 
contravenție, de către agentul constatator a fost indicat timpul comiterii 
05.04.2022.
19. Potrivit prevederilor art.443 alin.(1) lit.d) din Codul contravențional, procesul-
verbal cu privire la contravenţie va cuprinde: d) fapta contravenţională, locul şi 
timpul săvîrşirii ei, circumstanţele cauzei care au importanţă pentru stabilirea 
faptelor şi consecinţelor lor juridice, evaluarea eventualelor pagube cauzate de 
contravenţie.
20. La caz, instanța atestă că, aceste circumstanțe și anume indicarea eronată a 
timpului comiterii contravenției, fac ca învinuirea contravențională să fie una 
neclară, neconcretă și imprevizibilă, abatere pentru care legiuitorul a stabilit 
expres sancțiunea nulității absolute. 
21. În speță, se atestă că procesul-verbal care a emanat de la o autoritate publică 
dotată cu competența de a constata și de a sancționa faptele contravenționale, în 
mod evident nu se mai bucură de prezumția de legalitate, de autenticitate și de 
veridicitate. 
22.Ținând cont de cele menționate supra, instanța de judecată concluzionează că 
procesul-verbal cu privire la contravenție seria CS OT 4 Chișinău nr.04 din 05 
aprilie 2022, întocmit în privința cet.Zaincicovschi Anatolie, urmează a fi anulat 
în temeiul art.445 alin.(1) din Codul contravențional, iar procesul 
contravențional urmează a fi încetat în corespundere cu prevederile art.461 
alin.(1) din Codul contravențional.
23. Pentru aceste motive, călăuzindu-se de prevederile art. 395, art. 460 şi, 
respectiv, art.462 – 463 din Codul contravențional, în numele Legii, instanţa de 
judecată –
                            H O T Ă R Ă Ş T E:
 Se declară nulitatea procesului-verbal cu privire la contravenție seria CS OT 4 
Chișinău nr.04 din 05 aprilie 2022, prin care cet.Zaincicovschi Anatolie, a fost 
învinuit în săvârşirea contravenţiei prevăzute de art.326 1 alin.(2) din Codul 
contravențional, cu încetarea procesului contravențional pornit în privinţa 
cet.Zaincicovschi Anatolie. 
 
Hotărârea poate fi contestată cu recurs la Curtea de Apel Centru în termen de 15 
zile, prin intermediul Judecătoriei Chişinău (sediul Buiucani).
 Preşedintele şedinţei,
       Judecătorul                                                           Angela 
Catană