Dosar nr. 4-25060026-05-4r-05092025                  Judecătoria Cahul, sediul Vulcănești                      
                                                                                 Judecător: Camerzan-Rotaru Ludmila                      
                                                            
Curtea de Apel Sud, sediul Cahul
D  E  C  I  Z  I  E
În numele Legii
11 decembrie 2025                                                                                                municipiul Cahul
Completul de judecată al Curții de Apel Sud, sediul Cahul
în componența:
Președintele completului, judecător                Vitalie Movilă,
Judecătorii:                                          Inga Gorlenco, Andrei Scripcenco, 
a judecat fără prezența părților, recursul declarat de agentul constatator din cadrul 
Inspectoratului de Poliție Vulcănești, Edlicica Vladimir împotriva hotărârii Judecătoriei Cahul, 
sediul Vulcănești din 18 iulie 2025, pronunțată în cauza contravențională la contestația depusă de 
Pavlioglu Elena împotriva procesului-verbal cu privire la contravenție seria/nr. MAI04 187781 
din 09 aprilie 2025, întocmit de agentul constatator din cadrul Inspectoratului de Poliție 
Vulcănești, în baza art. 47 1 alin. (1) din Codul contravențional, și deciziei de sancționare 
contravențională din aceeași dată,
Asupra recursului, în baza materialelor din dosar, Completul de judecată al Curții de Apel 
Sud, sediul Cahul,-
C O N S T A T Ă :
În fapt.
La 09 aprilie 2025 agentul constatator din cadrul Inspectoratului de Poliție Vulcănești 
Garizan Leonid a întocmit în privința lui Pavlioglu Elena proces-verbal cu privire la contravenția 
prevăzută de art. 47 1 alin. (1) Cod contravențional, pentru faptul că în perioada anului 2024, 
Pavlioglu Elena și-a dat acordul să primească bunuri sub formă de mijloace financiare ruble RF, 
primindu-le prin intermediul aplicației PSB la numărul *****, care nu i se cuvin pentru sine 
pentru a vota „Nu” la referendumul din 20.10.2024 și pentru a vota în favoarea candidatului la 
președintele din partea blocului „Pobeda”.
Circumstanțele faptice ale cauzei au fost calificate de agentul constatator conform art. 47 1 
alin. (1) Cod contravențional, coruperea electorală pasivă.
Prin decizia agentului constatator din 09 aprilie 2025, față de Pavlioglu Elena a fost 
stabilită și aplicată sancțiunea contravențională în formă de amendă, în mărime de 500 unități 
convenționale (echivalent a 25.000). 
La 23 aprilie 2025 Pavlioglu Elena a depus contestație, solicitând admiterea contestației 
formulate pe motivele de fapt și de drept indicate în aceasta, anularea procesului-verbal cu 
privire la contravenție seria și numărul MAI04 187781 şi a deciziei agentului constatator din 09 
aprilie 2025 întocmite și emise în privința sa pentru comiterea contravenției prevăzută de art. 47 1 
alin. (l) Cod contravențional și încetarea procesului contravențional în privința lui Pavlioglu 
Elena în comiterea contravenției prevăzute de art. 47 1 alin. (l) Cod contravențional și restituirea 
amenzii achitate.
În argumentarea contestației contravenienta Pavlioglu Elena a invocat că, pe marginea 
cazului dat a fost audiată de către agentul constatator și a explicat că, ei i-a devenit cunoscut 
faptul că la sediul partidului „Renașterea” din Vulcănești se oferă asistență pentru completarea 
documentelor și înregistrarea pentru obținerea de sprijin financiar/ajutor caritabil pentru 
pensionari în valoare de 2000 lei (10000 ruble), care este acordată de organizația autonomă non-
comercială „Promovarea cooperării internaționale „Evrazia” prin intermediul societății pe acțiuni 
publice „Promsviasbank” în conformitate cu acordul încheiat între instituția bancară menționată 
și Comitetul Executiv al UTA Gagauzia din 09 aprilie 2024. Informațiile despre acordul 
menționat au fost publicate pe siteul oficial al Comitetului Executiv și al Adunării Populare a 
UTA Găgăuzia și difuzate în massmedia și pe rețelele de socializare. A indicat, de asemenea, că 
nu a transferat fondurile din aplicația „PSB” și că nu le-a primit. Nu este susținătoare a niciunui 
partid politic sau bloc politic și nu este membră a niciunui organism electoral, nici nu a fost și nu 
este funcționară publică. La alegerile prezidențiale și la referendumul constituțional republican 
ea a votat din preferințele sale personale. Nu a participat la nicio campanie de agitație în sprijinul 
vreunui candidat la funcția de președinte și la referendumul constitutional. Nu a fost membru al 
organelor electorale, reprezentant sau observator al vreunui candidat, partid politic sau bloc 
politic. Nu a primit niciun fel de bani de la nimeni pentru participarea la alegerile prezidențiale 
din Republica Moldova și la referendumul constituțional. Nu și-a recunoscut și nu își recunoaște 
vina.
De asemenea a indicat că a achitat amenda aplicată de agentul constatator în temeiul art. 34 
alin. (3) Cod contravențional. 
Petiționara nu este de acord cu procesul-verbal cu privire la contravenție și decizia de 
sancționare contravențională, le consideră ilegale și care urmează a fi anulate. 
Agentul constatator a examinat în mod exhaustiv, incomplet și neobiectiv, circumstanțele 
obiective și documentele cazului, iar decizia se bazează pe concluzii eronate, fără respectarea 
principiului imparțialității și echității. 
În susținerea poziției sale, contestatara invocă că, agentul constatator Garizan Leonid nu a 
ținut cont că în acțiunile ei lipsește fapta contravențională, nu a dovedit circumstanțele care sunt 
recunoscute ca fiind stabilite, concluziile agentului constatator contrazic circumstanțele reale și 
obiective ale cazului. Concluziile agentului se bazează numai pe procesul-verbal de audiere a 
contravenientului din 9 aprilie 2025. În cazul dat nu a fost prezentat nici o dovadă că a pretins 
acceptarea (luarea) de bunuri, servicii, în calitate de alegător, a unor privilegii sau avantaje în 
scopul exercitării sau neexercitării drepturilor electorale în cursul alegerilor sau al 
referendumului constituțional. Nu există nici o legătură între sprijinul financiar/ajutorul caritabil 
acordat pensionarilor de către autoritatea publică și vreo campanie electorală, alegeri sau 
referendumuri.
Susține că agentul constatator nu a luat în considerare faptul că acordarea de sprijin 
financiar/ajutor caritabil pensionarilor s-a realizat de către organizația autonomă non-comercială 
„Promovarea dezvoltării cooperării internaționale «Evrazia» prin intermediul „Promsviasbank” 
pe baza Acordului „Cu privire la cooperarea umanitară în domeniul financiar-bancar”, încheiat la 
09 aprilie 2024 între instituția bancară menționată și Comitetul Executiv al Gagauziei, a hotărârii 
Comitetului Executiv al Gagauziei „Cu privire la sprijinul financiar/ajutorul caritabil acordat 
anumitor categorii de populație din Gagauzia” nr.14/1 din 15 aprilie 2024 și a Hotărârii Adunării 
Populare Găgăuziei nr.327 din 3 mai 2024.
Consideră că, agentul constatator a încălcat, interpretat și aplicat în mod eronat normele de 
drept material și procedural și a evaluat în mod eronat circumstanțele, declarațiile, documentele 
scrise și probele din dosarul contravențional, a ignorat în mod nejustificat toate explicațiile și 
argumentele ei, fără să dea importanță tuturor acestor circumstanțe și nu a dat o evaluare juridică 
corectă. 
Susține că agentul constatator nu a obținut probe care să confirme că ea a comis fapta 
prevăzută la art. 47 1 Cod contravențional. Ea nu a primit și nu a utilizat nici un fel de fonduri în 
perioada campaniilor electorale și a desfășurării referendumului. A mai indicat contestatara că, 
agentului constatator a încălcat grav cerințele privind citarea persoanei în conformitate cu 
procedura prevăzută de lege, și anume către ea nu a fost expediat sau înmînată o citație, drept 
urmare a fost privată de posibilitatea de a solicita asistență juridică a unui avocat. Consideră că i 
s-a încălcat dreptul la apărare și la un traducător. 
De către agentului constatator, în procesul-verbal cu privire la contravenție nu a fost 
indicat evenimentul contravenției, locul și timpul comiterii acesteia, stabilirea faptelor și a 
consecințelor juridice, evaluarea eventualului prejudiciu cauzat prin contravenție, la fel nu a fost 
corect determinată încadrarea juridică a faptei, norma materială a contravenției și calificarea 
trăsăturilor componenței (elementelor) contravenției. Nu au fost descrise mijloacele materiale de 
probă, care să permită individualizarea acestora și în baza cărora i se incriminează fapta de 
corupere electorală pasivă. A mai specificat că a primit procesul-verbal cu privire la 
contravenție, care însă era neciteț și în care nu era indicat termenul de contestare.
În alt context, contestatara invocă că, în momentul audierii asupra sa a fost exercitată 
presiune psihologică, ea aflîndu-se la tratament ambulator. De asemenea, menționează că, la 
momentul cînd a făcut cunoștință cu materialele dosarului, în dosar se afla doar procesul-verbal 
cu privire la contravenție și cel de audiere în calitate de contravenient, dosarul nu conținea alte 
înscrisuri.
Poziția instanței de fond.
Prin hotărârea Judecătoriei Cahul, sediul Vulcănești din 18 iulie 2025 contestația depusă de 
petiționara Pavlioglu Elena, împotriva procesului-verbal cu privire la contravenție seria/numărul 
MAI04 187781 din data de 09 aprilie 2025 privind săvîrșirea contravenției prevăzute de art. 47 1 
alin. (1) Cod contravențional și deciziei de sancționare contravențională, a fost admisă. S-a 
anulat decizia de sancționare înserată în procesul-verbal cu privire la contravenție seria/numărul 
MAI04 187781 din data de 09 aprilie 2025 privind săvîrșirea contravenției prevăzute de art. 47 1 
alin. (1) Cod contravențional și s-a încetat procesul contravențional în privința Elenei Pavlioglu, 
din motiv că nu există faptul contravenției.
Solicitarea și motivele recurentului.
La data de 28 august 2025, agentul constatator din cadrul Inspectoratului de Poliție 
Vulcănești, Edlicica Vladimir a declarat recurs împotriva hotărârii instanței de fond, prin care a 
solicitat admiterea recursului, casarea hotărârii Judecătoriei Cahul, sediul Vulcănești din 18 iulie 
2025, cu remiterea cauzei la o nouă examinare, în alt complet de judecată în aceeași instanță de 
judecată. 
În argumentarea poziției sale s-a indicat că, solicită ca hotărârea în cauză să fie casată din 
următoarele considerente.
Astfel, prin acceptarea personală a mijloacelor bănești în schimbul exercitării dreptului 
electoral, Pavlioglu Elena a comis contravenția prevăzută de art. 47 1 alin. (1) Cod 
contravențional - coruperea electorală pasivă cu indici calificativi - pretinderea, acceptarea sau 
primirea, personal sau prin mijlocitor, de către un alegător a bunurilor, serviciilor, privilegiilor 
sau avantajelor sub orice formă, care nu i se cuvin, pentru sine sau pentru o altă persoană, în 
scopul exercitării sau al neexercitării unor drepturi electorale în cadrul alegerilor, inclusiv al 
alegerilor regionale, dacă fapta nu constituie infracțiune.
Verificând argumentele invocate în contestație, studiind materialele procesului 
contravențional, consideră recurentul că contestația contravenientului Pavlioglu Elena, urma să 
fie respinsă, cu menținerea fără modificări a procesului-verbal cu privire la contravenție seria/nr. 
MAI04 187781 din 09 aprilie 2025 întocmit de către reprezentantul agentului constatator din 
cadrul Inspectoratului de Poliție Vulcănești, Garizan Leonid întocmit în privința lui Pavlioglu 
Elena în baza art. 471 alin. (1) Cod contravențional, din următoarele considerente.
Sub aspectul legalității procesului-verbal cu privire la contravenție, motivele de nulitate 
absolută a actului atacat pot fi invocate atât de părți, cât şi din oficiu de către instanță întru 
asigurarea respectării principiului legalității şi dreptății, consacrate expres în art. 5 şi 7 din Codul 
contravențional.
Susține că, procesul-verbal cu privire la contravenție a fost întocmit şi perfectat în prezența 
contravenientului, unde în mod repetat a fost familiarizată cu drepturile şi obligațiile prevăzute la 
art. 34, 378, 384, 387 şi 448 Cod contravențional, inclusiv şi dreptul de a beneficia de serviciile 
unui avocat, iar ultima a refuzat semnarea procesului verbal cu privire la contravenție, ceea ce 
creează o prezumție puternică că îi era clară esența şi natura acuzației aduse.
Relevă recurentul că, din punct de vedere al legalității procesului-verbal cu privire la 
contravenție, acesta a fost încheiat cu respectarea dispozițiilor legale incidente şi cuprinde toate 
mențiunile obligatorii prevăzute de art. 443 Cod contravențional, neexistând cazuri de nulitate 
absolută ce ar putea fi invocate din oficiu.
În consecință, forța probantă a actului atacat nu a fost înlăturată, actul bucurându-se în 
continuare de prezumția de legalitate şi temeinicie instituită de lege în favoarea sa.
Reține recurentul că, legislatorul în art. 442 alin. (1) Cod contravenţional, a definit 
procesul-verbal cu privire la contravenţie, ca fiind un act prin care se individualizează fapta 
ilicită şi se identifică făptuitorul. Subsecvent, a fost legiferat şi faptul că, procesul-verbal se 
încheie de agentul constatator pe baza constatărilor personale şi a probelor acumulate, în 
prezența făptuitorului sau în absența lui. În această ordine de idei şi din interpretarea art. 425 
alin. (2) şi art. 442 alin. (1) Cod contravențional, rezultă că procesul-verbal cu privire la 
contravenție seria/nr. MAI04 187781 din 09 aprilie 2025 face dovada cu privire la încadrarea în 
drept și situația faptică stabilită de reprezentantul agentului constatator, urmând a fi examinat în 
raport cu actele existente la dosar.
Susține că, acțiunile contravenientului Pavlioglu Elena corect au fost încadrate în 
conformitate cu art. 471 alin. (1) Cod contravențional, respectiv, cu privire la starea de fapt fixată 
de reprezentantul agentului constatator în procesul-verbal cu privire la contravenție și în 
corespundere cu art. 425 alin. (2), (3), (4), (5) Cod contravențional, aceasta a fost confirmată prin 
probe pertinente, concludente şi utile cazului contravențional: raport privind înregistrarea 
contravenției nr.2025080032 din 09.04.2025, procesul-verbal cu privire la contravenție 
seria/nr.MAI04 187781 din 09 aprilie 2025; extras din fișierul Excel cu denumirea extras în urma 
măsurilor speciale de investigații. Astfel, acestea în ansamblu colaborează între ele, se 
completează unele pe altele, nu trezesc nici o îndoială şi dovedesc cert săvârșirea contravenției 
de către contravenient.
Mai menționează că, reprezentantul agentului constatator a făcut dovadă stării de fapt prin 
înscrisurile depuse la dosar, iar încheierea procesului-verbal cu privire la contravenție este 
temeinică. Într-o altă ordine de idei, că chiar dacă transferul de bani nu a avut loc, actul de 
instalare a unei aplicații bancare - efectuat de o persoană terță așa cum a declarat în fața 
angajatului de poliție contestatarul - se înscrie într-un context clar orientat spre realizarea unei 
tranzacții ilicite. În acest caz, intenția de a crea condiții pentru un eventual transfer, destinat 
influențării exercitării dreptului electoral, constituie un element important în evaluarea 
comportamentului contravențional.
Consideră recurentul că, din perspectiva normelor cu caracter anticorupţional, nu numai 
rezultatul material, ci şi manifestarea voinței de a se angaja într-o astfel de conduită reprezintă o 
abatere gravă de la principiile integrităţii procesului electoral. Faptul că persoana a instalat 
aplicaţia bancară, chiar dacă transferul banilor nu s-a concretizat, relevă existenţa unui plan de a 
primi avantaje materiale în schimbul susţinerii la caz a unui bloc politic, ceea ce subminează 
principiile de neutralitate şi secret al votului. Într-un mediu electoral, astfel de practici, chiar şi în 
stadii incipiente, reprezintă o amenințare la adresa integrității sistemului democratic.
Notează că, acțiunea de a instala o aplicație bancară cu scopul de a facilita un eventual 
transfer reprezintă un semnal de alarmă, indicând o predispoziție de a transforma actul de vot 
într-un instrument de tranzacționare a intereselor materiale.
În concluzie, având în vedere că, indiferent de faptul că transferul efectiv nu s-a realizat, 
fapta de instalare, inițiată de persoana terță, a fost efectuată cu scopul clar de a deschide calea 
către o tranzacție ilicită, şi această manifestare de voință este suficientă pentru a fi sancţionată 
conform normelor privind coruperea electorală pasivă, comportamentul în cauză contravine 
principiilor integrității electorale şi este demn de sancțiune.
Indică recurentul că, agentul constatator a informat-o pe Pavlioglu Elena cu privire la 
faptele care i se încreminează, drepturile şi obligaţiile sale, inclusiv dreptul de a beneficia de 
asistenţă juridică din partea unui avocat Pavlioglu Elena, după ce a luat cunoştinţă cu drepturile 
sale, nu a solicitat asistenţa unui avocat/apărător şi nu a declarat că are nevoie de timp pentru a 
putea solicita asistenţă juridică unui avocat. Având în vedere faptul că formularul procesului-
verbal privind contravenţia a fost redactat în limba rusă, precum şi faptul că procedura privind 
contravenţia s-a desfășurat în limba rusă, pe care Pavlioglu Elena o cunoaște, nu a fost necesar 
acordarea unui traducător.
La fel, în cursul întocmirii procesului-verbal de contravenție, conform căruia Pavlioglu 
Elena a fost recunoscută vinovată de comiterea contravenției prevăzute de art. 47 1 alin. (1) din 
Codul contravențional al RM, agentul constatator a respectat dispozițiile art. 443 din Codul 
contravențional al RM şi a stabilit caracterul veridic al contravenției incriminate, acordând 
atenția cuvenită dispozițiilor articolelor 5-9 din Codul contravențional, şi anume principiului 
legalității şi egalității în fața legii, principiul echității şi caracterul personal al răspunderii pentru 
contravenție, precum şi principiul individualizării răspunderii pentru contravenție şi a pedepsei 
pentru contravenție, astfel concluzionează că procesul-verbal de contravenție MAI04 187781 din 
09 aprilie 2025 şi decizia de sancționare sunt legale în fond, aceste acte nu pot fi anulate pe 
motive formale.
Referitor la argumentele contravenientului Pavlioglu Elena privind lipsa în acțiunile sale a 
elementelor constitutive ale contravenției prevăzute la art. 47 1 alin. (1) Cod contravențional, le 
consideră ca fiind declarative, or, circumstanțele referitoare la atingerea rezultatului scontat, nu 
influențează asupra calificării juridice a acțiunilor contravenientei, iar pentru realizarea laturii 
obiective a contravenției de corupere electorală pasivă este suficientă săvârșirea uneia din 
acțiunile alternative prevăzute la art. 47 1 alin. (1) Cod contravențional, în speță contravenția 
consumându-se în momentul când Pavlioglu Elena a acceptat instalarea în telefonul mobil a 
aplicației PSB Bank din Federaţia Rusă, cu ulterioara recepționare a mijloacelor bănești, în 
scopul votării în favoarea unui candidat la care i se va indica la alegerile prezidențiale şi 
Referendumului.
Analizând cele enumerate supra, consideră că instanța de judecată eronat a dispus 
admiterea contestației cet. Pavlioglu Elena împotriva procesului-verbal seria/numărul MAI04 
187781 din 09 aprilie 2025 întocmit de către agentul constatator din cadrul IP Vulcăneşti, 
Garizan Leonid şi a deciziei de sancționare contravențională din aceeași dată în care a încetat 
procesul contravențional pornit în privința lui Pavlioglu Elena, învinuit de comiterea 
contravenției prevăzute de art. 47 1 alin.(1) Cod contravențional, pe motiv că nu există faptul 
contravenției.
De asemenea recurentul a indicat că recursul este declarat în termen. 
Procedura de notificare a fost legal executată.
În corespundere cu prevederile art. 471 alin. (1) și (2) din Cod contravențional, (1) 
Recursul se judecă de un complet din 3 judecători, fără prezența părților. (2) Instanța de recurs 
fixează data examinării recursului și dispune să se comunice părților la proces despre aceasta, 
cu acordarea dreptului de depunere a referinței. 
În temeiul normei enunțate, părțile au fost notificate despre data examinării recursului și 
le-a fost oferit termen pentru depunerea referinței până la 06 octombrie 2025 și pentru a opta cu 
privire la necesitatea administrării de noi probe. 
La caz, intimata Pavlioglu Elena la data de 30 septembrie 2025 a depus referință la recurs 
și a pledat pentru respingerea recursului depus de Inspectoratul de Poliție Vulcănești ca 
nefondat, menținerea hotărârii Judecătoriei Cahul, sediul Vulcănești din 18 iulie 2025, a dispune 
întoarcerea sumei în partea ce ține de amenda achitată în sumă de 12 500 (douăsprezece mii 
cinci sute) lei, recunoașterea dreptului cet. Pavlioglu Elena la reabilitare. Emite o încheiere 
separată, prin care să fie informate Procuratura Găgăuziei și șeful/comisarul IP Vulcănești 
despre încălcarea legalității și a drepturilor constituționale ale cet. Pavlioglu Elena.
Aprecierea instanței de recurs.
Studiind probele administrate la materialele dosarului contravențional, analizând hotărârea 
judecătorească în coraport cu argumentele recursului, Completul de judecată ajunge la concluzia 
asupra necesității respingerii recursului ca fiind tardiv, și menținerea hotărârii Judecătoriei 
Cahul, sediul Vulcănești din 18 iulie 2025, din următoarele considerente. 
Pentru a elucida aspectele abordate în cererea de recurs, Completul de judecată invocă 
legislația pertinentă cazului și motivele expuse mai jos. 
Instanța de recurs menționează că, potrivit art. 6 din Convenția Europeană a Drepturilor 
Omului, se garantează justițiabilului dreptul la o hotărâre motivată sub aspectul instituirii 
obligațiilor instanței de judecată de a-și argumenta hotărârile adoptate din perspectiva unei 
analize ample a circumstanțelor cauzei. Îndatorirea de a motiva coerent și unitar hotărârea sub 
aspectul tuturor cererilor, fără a exista contradicții între motivare și dispozitiv, constituie o 
garanție pentru justițiabili, în fața eventualului arbitrariu judecătoresc, fiind unicul mijloc prin 
care se dă posibilitatea de a putea exercita un eficient control judiciar.
În conformitate cu art. 473 alin. (1) pct. 1) lit. a) Cod contravențional, „(1) după 
examinarea recursului, instanța de recurs adoptă una dintre următoarele decizii: 1) respinge 
recursul şi menţine hotărârea atacată dacă recursul: a) este tardiv. 
Potrivit art. 468 Cod contravențional, „(1) recursul împotriva hotărârii judecătorești 
contravenționale se declară în termen de 15 zile de la data pronunțării hotărârii judecătorești 
sau, pentru părțile care nu au fost prezente la ședința de judecare a cauzei contravenționali, de 
la data înmînării copiei de pe hotărîrea judecătorească, în condițiile art.463 alin.(1)”.
Iar, la art. 469 Cod contravențional este stipulat că, „(1) recursul declarat cu omiterea 
termenului prevăzut de lege, dar nu mai tîrziu de 15 zile de la începutul executării sancțiunii sau 
perceperii despăgubirii materiale, se consideră depus în termen dacă instanța a constatat că 
întîrzierea a fost determinată de motive întemeiate sau de neinformarea despre adoptarea 
hotărîrii a participantului la proces, care nu a fost prezent la judecarea cauzei, nici la 
pronunțarea hotărîrii asupra ei. (2) Pînă la soluționarea repunerii în termen, instanța poate 
suspenda executarea hotărîrii”.
Completul de judecată a constatat că, recursul înregistrat la Judecătoria Cahul, sediul 
Vulcănești la data de 28 august 2025, este depus cu încălcarea termenului.
Instanța de recurs a constatat cu certitudine că agentul constatator din cadrul 
Inspectoratului de Poliție Vulcănești, Garizan Leonid a fost prezent în ședința primei instanțe la 
judecarea cauzei contravenționale pe 22 mai 2025 și 28 mai 2025, a participat la dezbateri 
judiciare, fapt atestat în procesul-verbal al ședințelor de judecată. La această ședință (28 mai 
2025) instanța a dispus întreruperea ședinței pentru deliberare pentru data de 23 iunie 2025, când 
va avea loc pronunțarea hotărârii judecătorești. Ulterior, această dată a fost amânată pentru 18 
iulie 2025. Astfel, agentul constatator a cunoscut despre data pronunțării hotărârii, însă nu s-a 
prezentat la pronunțarea hotărârii.
Conform art.455 alin.(2) Cod contravențional, „prezența agentului constatator la ședința 
de judecare a cauzei contravenționale este obligatorie; (2 2) Înlocuirea agentului constatator se 
dispune de conducătorul autorităţii publice în care activează agentul constatator”. Participând 
la examinarea cauzei contravenționale și cunoscând despre data pronunțării hotărârii, agentul 
constatator, în cazul în care nu a avut posibilitate să fie prezent la pronunțarea hotărârii, urma să 
manifeste interes despre rezultatul examinării cauzei nemijlocit la Judecătoria Cahul, sediul 
Vulcănești sau pe Portalul Național al Instanțelor de Judecată.
Judecătoria Cahul, sediul Vulcănești a expediat hotărârea în adresa părților, inclusiv a 
agentului constatator la data de 13 august 2025. 
Depunând recursul la 28 august 2025, agentul constatator a omis termenul de depunere a 
recursului, care a expirat la 04 august 2025 (ultima zi fiind 02 august 2025, dar așa cum este zi 
nelucrătoare, data de 04 august 2025 fiind ultima zi de depunere a recursului). 
În acest sens, Completul de judecată ține să menționeze că, agentul constatator a avut 
posibilitatea de a se interesa de soluția în cauza respectivă, cu atât mai mult că, a fost prezent la 
examinarea prezentei cauze și cunoștea despre data deliberării și pronunțării hotărârii.
Completul de judecată ține să menționeze că, în cazul în care pentru exercitarea unui drept 
procesual este prevăzut un anumit termen, nerespectarea acestuia impune pierderea dreptului 
procesual şi nulitatea actului efectuat peste termen. Această prevedere legală are caracter de 
garanție procesuală, egală pentru toate părţile participante în proces, fiind impusă obligația 
îndeplinirii în termen a actelor procedurale, sub sancțiunea decăderii din acest drept procesual.
De asemenea, nu s-a solicitat repunerea în termen, expres prevăzută de art. 469 alin. (1) 
Cod contravențional: „recursul declarat cu omiterea termenului prevăzut de lege, dar nu mai 
tîrziu de 15 zile de la începutul executării sancţiunii sau perceperii despăgubirii materiale, se 
consideră depus în termen dacă instanţa a constatat că întârzierea a fost determinată de motive 
întemeiate sau de neinformarea despre adoptarea hotărârii a participantului la proces, care nu 
a fost prezent la judecarea cauzei, nici la pronunțarea hotărârii asupra ei”, şi careva argumente 
plauzibile în justificarea omiterii acestui termen nu au fost aduse.
Conform jurisprudenței CEDO, participanții procesului de judecată, inițiind proceduri în 
justiție, urmează să-şi asume un rol activ, urmărind cu diligentă derularea procesului său şi să 
dispună cu bună-credință de drepturile sale procedurale. 
Astfel, după cum sugerează şi jurisprudența CEDO, recurentul trebuia să întreprindă toate 
măsurile necesare de a proteja drepturile sale de acces la instanță (Van Harn versus Germany, 
nr.7557/03 din 1109.2007), şi de a contesta în termenul legal hotărârea primei instanțe, fapt însă 
ignorat de acesta, ce a generat omiterea termenului prescris la depunerea cererii de recurs, la 
materialele dosarului nefiind prezentate probe care ar demonstra imposibilitatea recurentului de 
a declara recursul în termen, cât și nu a solicitat repunerea în termenul de depunere a recursului.
Ținând cont de faptul că, agentul constatator a depus recursul cu depășirea termenului 
legal, recursul urmează a fi declarat tardiv, deoarece exercitarea oricărei căi de atac şi 
neîndeplinirea oricărui alt act de procedură în termenul legal atrage decăderea din drept, cu 
excepția cazului când legea dispune altfel sau când partea dovedește că a fost împiedicată printr-
o împrejurare mai presus de voința ei să efectueze acțiunea în termen. 
În acest sens, Completul remarcă că, la materialele dosarului nu sunt prezentate probe care 
ar demonstra imposibilitatea recurentului de a declara recurs în termen, cât şi nu a fost solicitată 
repunerea în termenul de atac. Așa cum agentul constatator a fost prezent la judecarea cauzei 
contravenționale, în cazul respectiv termenul de contestare se calculează din ziua pronunțării 
hotărârii.
Stingerea dreptului la recurs constituie o sancțiune a neglijenței titularului acelui drept, 
care manifestând o pasivitate nejustificată, nu şi-a exercitat dreptul un timp îndelungat. 
În aceste circumstanțe Completul de judecată nu se va expune asupra motivelor invocate 
în recurs, ori, instanța nici nu purcede la examinarea fondului recursului declarat împotriva 
hotărârii Judecătoriei Cahul, sediul Vulcănești din 18 iulie 2025, în contextul adoptării soluției 
de respingere a recursului ca fiind tardiv, care nu implică o verificare în substanță a hotărârii 
atacate, întrucât instanța de recurs nu poate proceda la o verificare de fapt şi de drept a acesteia 
decât în cadrul unui recurs exercitat în mod legal.
Din cele enunțate mai sus, Completul de judecată consideră că recursul declarat de agentul 
constatator din cadrul Inspectoratului de Poliție Vulcănești, Edlicica Vladimir urmează a fi 
respins ca tardiv, cu menținerea hotărârii Judecătoriei Cahul, sediul Vulcănești din 18 iulie 2025.
Ceea ce ține de solicitarea lui Pavlioglu Elena cu privire la restituirea amenzii achitate în 
situația în care legislația contravențională nu prevede mecanismul de restituire a amenzii, sunt 
aplicabile prevederile pct. 1 și pct. 37 a Regulamentului privind stingerea obligaţiei fiscale prin 
compensare şi/sau restituirea mijloacelor băneşti aprobat prin Hotărîrea Guvernului RM nr.235 
 din  19.04.2017, reieșind din care Pavlioglu Elena urmează să depună cererea la Serviciul Fiscal 
de Stat al RM.
Călăuzindu-se de prevederile art. 473 alin. (1) pct. 1) lit. a), art. 474 Cod Contravențional, 
Completul de judecată, -
D E C I D E :
Se respinge ca fiind tardiv recursul declarat de către agentul constatator din cadrul 
Inspectoratului de Poliție Vulcănești, Edlicica Vladimir.
Se menține hotărârea Judecătoriei Cahul, sediul Vulcănești 18 iulie 2025, pronunțată în 
cauza contravențională la contestația depusă de Pavlioglu Elena împotriva procesului-verbal cu 
privire la contravenție seria/nr. MAI04 187781 din 09 aprilie 2025, întocmit de agentul 
constatator din cadrul Inspectoratului de Poliție Vulcănești, în baza art. 47 1 alin. (1) din Codul 
contravențional, și deciziei de sancționare contravențională din aceeași dată. 
Decizia este irevocabilă.
Președintele completului, judecător                     Vitalie Movilă
Judecătorii                                                          Inga Gorlenco 
Andrei Scripcenco