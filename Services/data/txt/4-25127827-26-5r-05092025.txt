dosarul nr.5r-921/2025                        /4-25127827-265r-
05092025/
H  O  T  Ă  R  Â  R  E
în numele Legii
11 decembrie 2025                                                                                  orașul 
Râșcani
 
Judecătoria Drochia, sediul Râșcani
Instanţa de judecată în componenţa:
Preşedintelui şedinţei, judecător                   Maria ADOMNIȚA
grefier                                                        Andreea VRÎNCEANU
în lipsa:
contestatorului                                                                                Vasili CUCIUC
agentului constatator                                       Grigore 
CUDELEA
examinând în sediul instanței, în ședință de judecată publică, contestația depusă de 
Vasile Cuciuc împotriva procesului verbal cu privire la contravenție și a deciziei de 
sancționare seria MAI06 nr.400409 încheiate de către agentul constatator al 
Inspectoratului de Poliție Râșcani, Grigore Cudelea, la data de 08 august 2025, în baza 
art.471 alin.(1) Cod contravențional, 
c  o n s t a t ă
La 08 august 2025, agentul constatator al Inspectoratului de Poliție Râșcani, 
Grigore Cudelea, a încheiat procesul-verbal cu privire la contravenție seria MAI06 
nr.400409 în baza art.47 1 alin.(1) Cod contravențional, prin care Vasile Cuciuc a fost 
sancționat cu amendă în mărime de 500 unități convenționale (echivalentul a 25 000 lei), 
în sarcina acestuia fiind reținută fapta contravențională: în perioada 03 octombrie 2024 – 
07 octombrie 2024, în satul Vasileuți, r-nul Râșcani, a pretins mijloace bănești prin 
intermediul conturilor bancare deschise în cadrul ”P.S.B.”, care nu i se cuvin, în scopul 
exercitării sau neexercitării dreptului electoral în cadrul parcursului desfășurării alegerilor 
pentru funcția de președinte al Republicii Moldova și a referendumului constituțional din 
20 octombrie 2024.
Nefiind de acord cu procesul-verbal cu privire la contravenție și decizia de 
sancţionare seria MAI06 nr.400409 din 08 august 2025, Vasile Cuciuc a depus, la 18 
august 2025, prin intermediul Inspectoratului de Poliție Râșcani, contestație împotriva 
procesului-verbal cu privire la contravenţie și a deciziei de sancționare seria MAI06 
nr.400409 din 08 august 2025, contestația înaintată și materialul contravențional, în 
conformitate cu art.395 alin.(1) pct.2 și alin.(1 1) Cod contravențional, fiind remis spre 
examinare în fond instanței de judecată.
Poziția, argumentele și solicitările contestatarului expuse în contestație.
În motivarea contestației contestatarul Vasile Cuciuc a indicat că, la data de 08 
august 2025, în satul Vasileuți -nul Râșcani agentul constatator ar fi stabilit că el ar fi 
implicat în contravenția de corupere electorală pasivă, în calitate de alegător, pentru a 
participa la referendumul constituțional și alegerile prezidențiale din 20 octombrie 2024. 
Se invocă faptul precum, că el ar fi acceptat o sumă de bani prin intermediul aplicației 
bancare ”PSB” pentru a exercita votul în anume fel, în favoarea unui bloc politic. 
Pentru această presupusă faptă i-a fost aplicată o sancțiune cu amendă 
semnificativă.
A omis termenul de depunere a contestației nu din rea-credință sau neglijență, ci 
din cauza faptului că nu i-a fost explicat dreptul procedural de a contesta procesul-verbal 
în termen de 15 zile. Lipsa informării corespunzătoare cu privire la acest drept 
fundamental constituie o încălcare gravă a dreptului la apărare efectivă, garantat de art.26 
din Codul contravențional și de art.6 din Convenția Europeană a Drepturilor Omului. În 
absența unei informări clare și comprehensibile, nu a avut posibilitatea reală de a-și 
exercita drepturile procesuale în mod efectiv, ceea ce justifică restabilirea termenului și 
anularea sancțiunii aplicate cu încălcarea acestuia. 
Nu recunoaște vina și nu este de acord cu procesul - verbal și decizia de 
sancționare, considerând că a fost adoptată contrar prevederilor legale și în contradicție 
totală cu circumstanțele de fapt. 
În procesul verbal la rubrica 18 apare semnătura lui precum că a recunoscut 
contravenția, fapt care solicită să fie considerat ca fiind o eroare deoarece intenția a fost 
de a semna doar pentru că a luat cunoștință cu pornirea procesului contravențional.
În situația în care a achitat amenda, menționează că prin acest fapt categoric nu 
recunoaște vina și fapta contravențională. Achitarea amenzii s-a efectuat pentru a preveni 
unele pagube mai mari, a evita blocarea conturilor sau a surselor de plată și a nu admite 
situația de a lipsi familia de ultimele surse de existență.
Menționează că, tot procesul a derulat în regim de urgență maximă, iar agentul 
constatator  a examinat procesul, efectiv, în lipsa sa, nu i-a explicat drepturile și 
obligațiile, nu a asigurat dreptul la apărare a contravenientului, nu a asigurat după caz 
serviciile unui interpret, nu a explicat esența faptei imputate și nu a prezentat nici o probă 
care ar confirma acest fapt, a amenințat cu probleme și mai mari și dosare penale în caz 
de nesupunere. În tot procesul de constatare a acestei presupuse contravenții a fost supus 
unui tratament umilitor și degradant, fapt care l-a afectat atât pe ea cât și întreaga familie.
Legea contravențională nu urmărește cauzarea de suferințe fizice sau lezarea 
demnității omului. Nimeni nu poate fi supus la torturi, nici la pedepse sau tratamente 
crude, inumane sau degradante. 
În așa mod, a fost sancționat potrivit deciziei agentului constatator pentru o faptă 
care nu a fost constatată și pe care nu a comis-o, ceea ce constituie temei de încetare a 
procesului contravențional.
Cu referire la probatoriu acumulat, menționează că omisiunea agentului constatator 
ridică dubii referitoare la respectarea în speță a prevederilor art.425 și 422 alin.(1) Cod 
Contravențional or, în situația respectivă este dificil de stabilit care a fost materialul 
probator pe care l-a utilizat agentul constatator la formularea concluziilor cu privire la 
faptele indicate în procesul verbal contravențional. Omisiunea enunțată de rând cu 
celelalte enunțate, apreciate în ansamblul lor au fost în măsură să afecteze echitatea 
procedurii în cauza dată. 
Proces - verbal cu privire la contravenție reprezintă un act probator al unei 
contravenții și trebuie să conțină mențiunile prevăzute la art.443 Cod Contravențional. 
Lipsa elementelor care trebuie să figureze în procesul - verbal atrage nulitatea acestuia. 
Iar procesul-verbal cu privire la contravenție s-a întocmit cu grave erori de formă și 
conținut. 
Unul din elementele de bază ale procesului verbal este: locul și timpul săvârșirii 
faptei contravenționale. Agentul constatator nu a indicat exact locul și timpul sau 
perioada comiterii faptei contravenționale. 
Omisiunile admise de către agentul constatator, au afectat în mod esențial modul în 
care, în prezenta speță, agenții statului au înțeles să răstoarne prezumția de nevinovăție, 
ceea ce potrivit art.445 alin.(2) Cod contravențional determină nulitatea procesului-verbal 
cu privire la contravenție și a deciziei agentului constatator.
Agentul constatator, deși potrivit dispozițiilor legale, era obligat să desfășoare toate 
acțiunile pentru constatarea faptei contravenționale, întocmind în acest sens un proces-
verbal cu privire la contravenție în care să individualizeze inclusiv fapta și pedeapsa, s-a 
limitat doar la o întocmire formală a procesului-verbal cu emiterea deciziei asupra cauzei 
contravenționale.
Agentul constatator nu a examinat obiectiv materialul contravențional și nu a 
elucidat toate aspectele speței și nu a acumulat probe care ar fi demonstrat vinovăția 
contravenientului.
Cu referire la aspectele de fond, indică că, potrivit deciziei de sancționare, ea ar fi 
acceptat personal bani pentru a exercita într-un mod anume votul la alegeri, dar aceste 
concluzii sunt false și abuzive deoarece nu există nici o probă, care să fi prezentat cel 
puțin cine anume i-a data bani, care persoană fizică, o aplicație bancară nu poate fi 
subiect al contravenției. Nu este menționat timpul acceptării banilor și nici nu este probat 
care a fost scopul transferului banilor. La fel, nu a fost probat dacă acești bani au ajuns 
anume la contestatar sau dacă acești bani au fost ridicați. Nu este probată legătura cauzală 
între o aplicație bancară, un mesaj de la o aplicație bancară și alegeri. Nu a fost probată 
acceptarea participării la alegeri din interes material. Nu a fost probat faptul că anumiți 
bani au avut scopul influențării opiniei la alegeri, nu a fost răsturnată ipoteza unei simple 
donații sau a unui simplu transfer bancar. 
Prin urmare, fapta incriminată este bazată doar pe niște constatări subiective 
personale ale agentului constatator. 
La decizia de sancționare nu a fost anexat nici un material probator care ar 
demonstra componența contravenției prevăzută la art. 471 Cod Contravențional.
Prin urmare, agentul de constatare a admis un grav abuz în acest sens, aplicând o 
sancțiune pentru o faptă care nu constituie elemente constitutive al contravenției. 
Simpla indicare în procesul verbal cu privire la contravenție a articolului, care 
prevede o sancțiune, nu presupune și nici nu demonstrează comiterea contravenției de 
către contravenient, iar lipsa probelor afectează în mod esențial fondul cauzei. 
Cu referire la cele expuse supra, constată că agentul constatator nu a asigurat 
realizarea scopului legii contravenționale, neelucidând pe deplin, obiectiv și sub toate 
aspectele circumstanțele cazului dat. 
În ordinea celor menționate, reține că existența faptei contravenționale și 
comiterea acesteia cu vinovăție de către persoana specificată în procesul contravențional, 
trebuie să fie demonstrată potrivit principiului dincolo de orice dubiu rezonabil. 
Se constată că în speță, prezumția de nevinovăție de care se bucură acuzatul 
contravențional în acest caz nu a fost răsturnată. 
Din motivele expuse în contestație, deoarece în speță procesul verbal cu privire la 
contravenție este lovit de nulitate absolută, dar și în lipsa unor probe care să demonstreze 
potrivit principiului dincolo de orice dubiu rezonabil, persistența la speță a faptei 
contravenționale și a comiterii ei de către acuzatul contravențional, prezumția de 
nevinovăție nu a fost răsturnată, ajungând la concluzia că procesul contravențional 
urmează a fi încetat, în legătură cu nulitatea acestuia și anulată decizia de sancționare din 
motiv că nu este întrunită fapta contravenției stabilită la art. 47 1 alin.(1) Cod 
Contravențional. 
Suplimentar a mai  invocat, că respectarea drepturilor omului și a libertăților 
fundamentale constituie însăși esența unei societăți democratice, iar obligația statului de a 
se conforma cu bună – credință obligațiilor asumate constituie un principiu fundamental 
al răspunderii internaționale a statelor. Or, această obligație generală, este impusă tuturor 
organelor de drept, care trebuie să se asigure că activitatea lor, urmează să o realizeze în 
limitele și concordanță cu legea fundamentală existentă, totodată, să asigure calitatea 
legislației. 
Își întemeiază contestația în baza art. 6 din Convenția Europeană a Drepturilor 
Omului, art.20, 21 din Constituția Republicii Moldova, art. 5, 7, 381, 384, 441, 443, 445, 
448, 446, 454, 462 Cod Contravențional.
Prin contestație solicită repunerea în termenul de depunere a contestației, 
admiterea acesteia și anularea procesului-verbal cu privire la contravenție și a deciziei de 
sancționare din data de 08 august 2025, cu încetarea procesului contravențional în 
legătură cu lipsa faptei contravenționale.
Opinia părților expusă în ședința de judecată.
Contestatarul Vasile Cuciuc nu s-a prezentat în ședința de judecată, fiind citat 
legal, fapt confirmat prin avizul de recepție a corespondenței trimitere poștală nr. 
DS8024887602AS (f.d.50) și nu a comunicat instanței motivele neprezentării.
Agentul constatator al Inspectoratului de Poliție Râșcani, Grigore Cudelea, fiind 
citat legal, nu s-a prezentat în ședința de judecată fără motiv întemeiat şi fără înştiinţarea 
prealabilă a instanţei.  
În conformitate cu art.455 alin.(1) - (3) Cod contravențional, ședinţa de judecare a 
cauzei contravenţionale are loc cu citarea părţilor, în modul prevăzut de prezentul cod. 
Prezenţa agentului constatator sau, după caz, a procurorului, în cazul în care acesta este 
parte în cauza contravenţională, la şedinţa de judecare a cauzei contravenţionale este 
obligatorie. Absenţa agentului constatator sau, după caz, a procurorului, citaţi în 
conformitate cu legislaţia, fără motiv întemeiat şi fără înştiinţarea prealabilă a instanţei, 
nu împiedică judecarea cauzei contravenţionaleşi permite aplicarea acestuia a unei 
amenzi judiciare de către instanţa de judecată, în conformitate cu art.201 din Codul de 
procedură penală. Neprezentarea în şedinţă a făptuitorului sau a victimei, legal citate, 
fără motive întemeiate nu împiedică judecarea cauzei contravenţionale.
Suplimentar, instanța reține că Vasile Cuciuc a fost cel care a inițiat procesul de 
judecată prin depunerea contestației împotriva procesului-verbal cu privire la 
contravenție, prin urmare, contestatara având calitatea de participant la proces care 
cunoștea despre faptul desfășurării unui proces în care este vizată, era obligată de sine 
stătător să se intereseze de mersul procesului și etapa examinării contestației sale. Or, 
reieșind din jurisprudența Curții Europene a Drepturilor Omului, partea, care cunoaște 
despre faptul desfășurării unui proces ce o vizează, este obligată de sine stătător să se 
intereseze de mersul procesului şi examinarea cauzei în lipsa acesteia nu va constitui o 
încălcare a art.6 din Convenția Europeană a Drepturilor Omului (cauza Avramenco vs 
Moldova şi cauza Ponomaryov vs Ucraina).
Aplicând prevederile art.455 alin.(1) - (3) Cod contravențional, ținând cont de 
faptul că contestatarul Vasile Cuciuc și agentul constatator Grigore Cudelea, fiind citați 
legal, nu s-au prezentat în ședința de judecată, fără motiv întemeiat şi fără înştiinţarea 
prealabilă a instanţei, instanța de judecată a dispus examinarea cauzei contravenționale în 
lipsa contestatarul Vasile Cuciuc și în lipsa agentului constatator al Inspectoratului de 
Poliție Râșcani, Grigore Cudelea.
Aprecierile instanței.
Examinând contestaţia înaintată în coroborare cu materialele contravenţionale 
prezentate în şedinţa de judecată, audiind participanţii în proces, verificând procesul-
verbal cu privire la contravenţie sub aspectul îndeplinirii condiţiilor de fond și de formă 
prevăzute de lege pentru valabilitatea sa, instanţa de judecată consideră contestaţia 
neîntemeiată, din următoarele considerente.
La 08 august 2025, agentul constatator al Inspectoratului de Poliție Râșcani, 
Grigore Cudelea, a încheiat procesul-verbal cu privire la contravenție seria MAI06 
nr.400409 în baza art.47 1 alin.(1) Cod contravențional, prin care Vasile Cuciuc a fost 
sancționat cu amendă în mărime de 500 unități convenționale (echivalentul a 25 000 lei), 
în sarcina acestuia fiind reținută fapta contravențională: în perioada 03 octombrie 2024 – 
07 octombrie 2024, în satul Vasileuți, r-nul Râșcani, a pretins mijloace bănești prin 
intermediul conturilor bancare deschise în cadrul ”P.S.B.”, care nu i se cuvin, în scopul 
exercitării sau neexercitării dreptului electoral în cadrul parcursului desfășurării alegerilor 
pentru funcția de președinte al Republicii Moldova și a referendumului constituțional din 
20 octombrie 2024.
Nefiind de acord cu procesul-verbal cu privire la contravenție și decizia de 
sancţionare seria MAI06 nr.400409 din 08 august 2025, Vasile Cuciuc a depus, la 18 
august 2025, prin intermediul Inspectoratului de Poliție Râșcani, contestație împotriva 
procesului-verbal cu privire la contravenţie și a deciziei de sancționare seria MAI06 
nr.400409 din 08 august 2025, contestația înaintată și materialul contravențional, în 
conformitate cu art.395 alin.(1) pct.2 și alin.(1 1) Cod contravențional, fiind remis spre 
examinare în fond instanței de judecată.
Conform art.448 alin.(1) Codul contravențional, contravenientul, victima sau 
reprezentantul acestora, procurorul, dacă este parte în cauza contravenţională, în cazul în 
care nu sânt de acord cu decizia agentului constatator sau în cazul în care aceasta a fost 
emisă cu încălcarea normelor procesuale stabilite de prezentul cod, sînt în drept să 
conteste decizia emisă asupra cauzei contravenţionale. Termenul de contestare a deciziei 
agentului constatator este de 15 zile de la data emiterii acesteia sau, pentru părţile care nu 
au fost prezente la şedinţa de examinare a cauzei contravenţionale, de la data înmânării 
copiei de pe decizia respectivă în condiţiile art.4471 alin.(8).
În conformitate cu art.395 alin. (1) pct. 2) și alin.(1 1) Cod contravențional, instanța 
judecă contestațiile împotriva deciziilor autorităților competente să soluționeze cauzele 
contravenționale, procurorului. Contestația împotriva deciziei în cauza contravențională 
se examinează de către instanța de judecată în a cărei rază teritorială activează autoritatea 
competentă sau procurorul care a emis decizia, ori de către instanța de la locul unde își 
are sediul autoritatea competentă, pentru cazurile prevăzute art.394 alin.(11) (...). 
Procesul-verbal cu privire la contravenției a fost încheiat la 08 august 2024, în 
prezența contestatarului Vasile Cuciuc însă ultimul a refuzat să semneze procesul verbal 
(f.d.35).
În conformitate cu art.443 alin.(6) Cod contravențional, faptul absenţei persoanei 
citate în mod legal pentru încheierea procesului-verbal cu privire la contravenţie ori al 
refuzului acesteia de a semna procesul-verbal se consemnează în procesul-verbal şi se 
certifică prin semnătura a cel puţin un martor, indicându-se şi datele de identificare ale 
acestuia (numele, prenumele, adresa de domiciliu şi numărul de telefon). În cazul 
imposibilităţii de identificare a unui martor, agentul constatator consemnează în procesul-
verbal motivele obiective ale lipsei martorului şi documentează, prin orice mijloace 
tehnice disponibile (audio/video), refuzul persoanei de a semna procesul-verbal.
La caz, refuzul persoanei de a semna procesul-verbal cu privire la contravenţie a 
fost certificat prin semnătura martorului Pascal Victor, domiciliat în or. ***** tel: 
*****fiind respectate prevederile art.443 alin.(6) Cod contravențional.
Nefiind de acord cu procesul-verbal cu privire la contravenţie din 08 august 2025, 
Vasile Cuciuc a depus, la 19 august 2025, prin intermediul Inspectoratului de Poliție 
Râșcani, contestație împotriva procesului-verbal cu privire la contravenţie din 08 august 
2025.
Deși prin contestația înaintată, contestatarul solicită repunerea în termenul de 
contestare a deciziei agentului constatator, instanţa de judecată constată că contestaţia 
este depusă în termenul legal prevăzut de art.448 alin.(1) Cod contravenţional or, 
procesul verbal cu privire la contravenție și decizia de sancționare au fost încheiate la 
data de 08 august 2025, în prezența persoanei, copia procesului verbal fiind înmânată 
contra semnătură iar contestația a fost depusă la data de 20 august 2025, fiind depusă în 
termenul legal prevăzut de art.448 alin.(1) Cod contravenţional de 15 zile de la data 
emiterii acesteia.
Respectiv, instanţa de judecată constată că contestaţia este depusă în termenul legal 
prevăzut de art.448 alin.(1) Cod contravenţional.
Prin prisma art.458 alin.(1) Codul contravenţional, examinând cauza 
contravenţională, instanţa de judecată este obligată să determine:
a) caracterul veridic al contravenţiei imputate;
b) existenţa cauzelor care înlătură caracterul contravenţional al faptei;
c) vinovăţia persoanei în a cărei privinţă a fost pornit procesul contravenţional;
d) existenţa circumstanţelor atenuante şi/sau agravante;
e) necesitatea sancţionării şi, după caz, caracterul sancţiunii contravenţionale;
f) alte aspecte importante pentru soluţionarea justă a cauzei.
Astfel, aplicând prevederile art.458 alin.(1) Cod contravențional, la judecarea 
contestaţiei împotriva hotărârilor autorităţilor competente să soluţioneze cauzele 
contravenţionale, instanţa de judecată are obligaţia de a examina cauza contravenţională 
sub toate aspectele, complet şi obiectiv, cu respectarea dreptului la un proces echitabil şi 
la apărare.
În conformitate cu art.442 alin.(1) Cod contravențional, procesul-verbal cu privire 
la contravenţie este un act prin care se individualizează fapta ilicită şi se identifică 
făptuitorul. Procesul-verbal se încheie de agentul constatator pe baza constatărilor 
personale şi a probelor acumulate, în prezenţa făptuitorului sau în absenţa lui.
Prin prisma art.445 Cod contravențional, neconsemnarea în procesul-verbal cu 
privire la contravenţie a menţiunilor privind numele, prenumele şi funcţia agentului 
constatator, numele, prenumele, data (ziua, luna, anul) întocmirii procesului-verbal, seria 
şi numărul actului de identitate şi numărul de identificare personal (IDNP) sau datele de 
identificare din buletinul de identitate provizoriu ale făptuitorului care renunţă la numărul 
de identificare personal şi la evidenţa automatizată în Registrul de stat al populaţiei, iar în 
cazul persoanei juridice – lipsa denumirii şi a sediului acesteia, a circumstanţelor 
comiterii şi încadrării juridice a faptei contravenţionale săvîrşite şi a datei comiterii 
acesteia, a semnăturii agentului constatator sau a martorului asistent, în cazul refuzului 
contravenientului de a semna dacă procesul-verbal a fost întocmit în prezenţa unui 
martor, atrage nulitatea absolută a procesului-verbal. Celelalte încălcări ale art.443 sau 
ale altor norme imperative din prezentul cod pot să ducă la nulitatea procesului-verbal cu 
privire la contravenţie doar în cazul în care acestea afectează în mod esenţial fondul 
cauzei.
Totodată, instanța de judecată reţine că, din perspectiva art.6 din Convenţia 
Europeană a Drepturilor Omului, procedura contravențională este asimilată unei 
proceduri penale (cauza Lauko v. Slovacia, 2 septembrie 1998; cauza Nicoleta Gheorghe 
v. România, 3 aprilie 2012, § 25-26) şi, prin urmare, trebuie respectate toate garanțiile 
oferite de această procedură, printre care se numără şi dreptul fundamental la apărare, iar 
făptuitorul beneficiază de prezumția de nevinovăție, organele statutului trebuind să-şi 
justifice sancțiunile aplicate unei persoane – aplicarea unei amenzi reprezentând o 
ingerință în dreptul de proprietate, prin diminuarea patrimoniului personal cu suma 
stabilită drept amendă – prin indicarea tuturor împrejurărilor cauzei.
Respectiv, procesul-verbal cu privire la contravenție este un act întocmit de un 
agent aflat în exercițiul funcțiunii, prin care se constată starea de fapt, acesta beneficiind 
de prezumțiile de legalitate, de autenticitate și de veridicitate. El are forță probantă și este 
executat din oficiu, urmând să respecte condiția de formă, în scopul producerii efectelor 
juridice pentru care a fost întocmit.
Sub aspectul legalității procesului verbal cu privire la contravenție, instanța de 
judecată denotă că, motivele de nulitate absolută a actului atacat pot fi invocate atât de 
părți, cât și din oficiu de către instanță întru asigurarea respectării principiului legalității 
și dreptății, consacrate expres în art.5 și 7 din Codul contravențional.
Legea contravențională prevede redactarea procesului verbal cu privire la 
contravenție într-o anumită forma, cu respectarea tuturor prescripțiilor legale de fond și 
de formă, pentru încheierea sa valabilă, în scopul producerii efectelor juridice, pentru 
care a fost întocmit, iar în acest context, respectarea exigențelor legale prevăzute la 
art.443 Cod contravențional sunt impuse agentului constatator la întocmirea procesului 
verbal cu privire la contravenție prin prisma art.445 Cod contravențional.
În rezultatul examinării şi aprecierii condiţiilor de formă şi conţinut a procesului-
verbal cu privire la contravenţie, instanţa nu atestă careva temeiuri de declarare a nulităţi 
procesului-verbal cu privire la contravenţie, în conformitate cu prevederile art.443, 445 
Cod contravenţional.
La caz, agentului constatator, la întocmirea procesului verbal cu privire la 
contravenție a respectarea exigențele legale prevăzute la art.443 Cod contravențional, 
neconsemnarea cărora, prin prisma art.445 alin.(1) Cod contravențional, atrag nulitatea 
absolută a procesului-verbal.
Astfel, analizând materialele dosarului și procesul-verbal cu privire la contravenţie, 
instanţa reţine că, nu au fost stabilite careva erori procesuale sau materiale la întocmirea-
procesului verbal dat, agentul constatator calificând just faptele contestatarului, în 
procesul-verbal cu privire la contravenție fiind indicată încadrarea juridică a faptei, la fel 
sancţiunea stabilită acestuia se încadrează în limitele stabilite de lege la contravenţia 
respectivă.
Reieșind din prevedrile art.374 alin.(2) Cod contravențional, procesul 
contravenţional este activitatea desfăşurată de autoritatea competentă, cu participarea 
părţilor şi a altor persoane titulare de drepturi şi de obligaţii, având ca scop constatarea 
contravenţiei, examinarea şi soluţionarea cauzei contravenţionale, constatarea cauzelor şi 
condiţiilor care au contribuit la săvîrşirea contravenţiei.
În conformitate cu art.385 alin.(1) și (2) Cod contravenţional, agentul constatator 
este reprezentantul autorităţii publice care soluţionează, în limitele competenţei sale, 
cauza contravenţională în modul prevăzut de prezentul cod. Este desemnat ca agent 
constatator funcţionarul din autorităţile indicate la art.400– 423, împuternicit cu atribuţii 
de constatare a contravenţiei şi/sau de sancţionare.
În conformitate cu art.440 alin.(1) Cod contravenţional, constatarea faptei 
contravenţionale înseamnă activitatea, desfăşurată de agentul constatator, de colectare şi 
de administrare a probelor privind existenţa contravenţiei, de încheiere a deciziei privind 
examinarea contravenţiei în temeiul constatării agentului constatator sau procesului-
verbal cu privire la contravenţie, de aplicare a sancţiunii contravenţionale sau de 
trimitere, a dosarului, după caz, funcţionarului abilitat să examineze cauza 
contravenţională, din cadrul autorităţii din care face parte agentul constatator, în instanţa 
de judecată sau în alt organ spre soluţionare.
Prin prisma art.425 alin.(1) și (3) Cod Contravenţional, probele sunt elemente de 
fapt, dobândite în modul stabilit de prezentul cod, care servesc la constatarea existenţei 
sau  inexistenţei contravenţiei, la identificarea făptuitorului, la constatarea vinovăţiei şi la 
cunoaşterea altor circumstanţe importante pentru justa soluţionare a cauzei. Aprecierea 
probelor se face de către persoana competentă să soluţioneze cauza contravenţională, 
potrivit convingerii sale pe care şi-a format-o cercetand toate probele administrate în 
raport cu circumstanţele constatate ale cauzei şi călăuzindu-se de lege.
În conformitate cu art. 425 alin. (5) din acelaşi Cod, sunt admisibile probele 
pertinente, concludente şi utile, administrate în conformitate cu prezentul cod.
Potrivit art.458 alin.(1) lit. a) Cod Contravenţional, examinând cauza 
contravenţională, instanţa de judecată este obligată să determine caracterul veridic al 
contravenţiei imputate.
Prin prisma art.2 Cod contravențional, scopul legii contravenţionale constă în 
apărarea drepturilor şi libertăţilor legitime ale persoanei, apărarea proprietăţii, ordinii 
publice, a altor valori ocrotite de lege, în soluţionarea cauzelor contravenţionale, precum 
şi în prevenirea săvîrşirii de noi contravenţii.
Conform art.3 alin.(1) Cod contravențional, caracterul contravenţional al faptei şi 
sancţiunea ei contravenţională se stabilesc de prezentul cod în vigoare la momentul 
săvârșirii faptei.
În conformitate cu art.7 Cod Contravențional, persoana poate fi sancționată numai 
pentru contravenția în a cărei privință este dovedită vinovăția sa, cu respectarea normelor 
prezentului cod.
Prin prisma art.8 alin.(2) Codul Contravențional, este supusă răspunderii 
contravenționale numai persoana care a săvârșit cu intenție sau din imprudență o faptă 
prevăzută de legea contravențională. 
Reieșind din prevederile art.10 Cod contravențional, constituie contravenție fapta – 
acțiunea sau inacțiunea ilicită, cu un grad de pericol social mai redus decât infracțiunea, 
săvârșită cu vinovăție, care atentează la valorile sociale ocrotite de lege, este prevăzută de 
prezentul cod și este pasibilă de sancțiune contravențională. Fapta prejudiciabilă 
constituie temeiul real al răspunderii contravenționale și se manifestă sub două forme prin 
intenție sau din imprudență. Intenția este o comportare activă prin care se încalcă o normă 
prohibitivă ce interzice o anumită activitate, iar imprudența constă din faptul, că persoana 
care săvârșește fapta își dă seama și prevede urmările care vor surveni în urma acesteia, 
dar consideră, că în mod ușuratic vor putea fi evitate.
Conform art.375 Cod contravențional, persoana acuzată de săvârșirea unei 
contravenţii se consideră nevinovată atâta timp cât vinovăţia sa nu este dovedită în modul 
prevăzut de prezentul cod. Nimeni nu este obligat să dovedească nevinovăţia sa. 
Concluziile despre vinovăţia persoanei în săvârșirea contravenţiei nu pot fi întemeiate pe 
presupuneri. Toate dubiile în probarea învinuirii care nu pot fi înlăturate în condiţiile 
prezentului cod se interpretează în favoarea persoanei în a cărei privinţă a fost pornit 
proces contravenţional.
Potrivit art.471 alin. (1) Cod contravențional, pretinderea, acceptarea sau primirea, 
personal sau prin mijlocitor, de către un alegător a bunurilor, serviciilor, privilegiilor sau 
avantajelor sub orice formă, care nu i se cuvin, pentru sine sau pentru o altă persoană, în 
scopul exercitării sau al neexercitării unor drepturi electorale în cadrul alegerilor, inclusiv 
al alegerilor regionale, dacă fapta nu constituie infracţiune, se sancţionează cu amendă de 
la 500 la 750 de unităţi convenţionale.
În speță, instanța de judecată reține că, coruperea electorală pasivă este o 
contravenţie formală şi se consumă din momentul comiterii uneia dintre modalităţile 
normative care desemnează faptele prejudiciabile, adică din momentul pretinderii, 
acceptării sau primirii, personal sau prin mijlocitor, de către un alegător a bunurilor, 
serviciilor, privilegiilor sau avantajelor sub orice formă, care nu i se cuvin, pentru sine 
sau pentru o altă persoană, în scopul exercitării sau al neexercitării unor drepturi 
electorale în cadrul alegerilor, inclusiv al alegerilor regionale, dacă fapta nu constituie 
infracţiune.
Obiectul juridic al contravenției prevăzute de art.47 1 alin.(1) Cod Contravențional, 
îl constituie: relațiile sociale care asigură desfășurarea corectă, liberă și democratică a 
alegerilor; integritatea procesului electoral și libertatea de exprimare a voinței 
alegătorului.
Subiect al contravenției este alegătorul – adică persoana care are dreptul de vot 
(cetățean al Republicii Moldova cu drept electoral), cu capacitate de exercițiu.
În speță, contestatorul Vasile Cuciuc este cetățean al Republicii Moldova, cu 
capacitate de exercițiu iar alte probe pentru a combate acest fapt, nu au fost prezentate 
instanței respectiv, ultimul este subiect al contravenției prevăzute de art.47 1 alin.(1) Cod 
Contravențional.
Latura obiectivă a contravenției, reprezintă acțiuni de primire sau acceptare a unor 
avantaje materiale, ce se materializează prin următoarele forme:
1. pretinderea – solicitarea expresă sau tacită a bunurilor, serviciilor, privilegiilor sau 
avantajelor sub orice formă;
2. acceptarea – consimțământul de a primi ceva (fie explicit, fie prin comportament 
pasiv);
3. primirea – încasarea efectivă a bunurilor, banilor, serviciilor, privilegiilor sau altor 
avantaje necuvenite.
Pentru a constitui contravenție, bunurile sau serviciile trebuie să nu i se cuvină în 
mod legal și trebuie să fie destinate influențării modului de exercitare a votului.
Sub aspectul laturii subiective, forma de vinovăție este intenție direct. Persoana 
trebuie să acționeze cu scopul de a exercita sau a nu exercita un drept electoral (vot, 
participare, abținere etc.) în schimbul bunurilor, serviciilor, privilegiilor sau avantajelor 
sub orice formă.
Scopul contravenției de corupere a alegătorilor este un scop special. Se are în 
vedere scopul determinării alegătorului să îşi exercite drepturile sale electorale într-un 
anumit mod în cadrul alegerilor parlamentare, locale ori în cadrul referendumului. În 
prezența oricărui alt scop, fapta nu va putea fi calificată în baza art.47 1 Cod 
Contravențional.
Conform § 310 din Decizia Curții Constituționale nr.1 de inadmisibilitate privind 
excepțiile de neconstituționalitate a unor prevederi din articolul 47 1 din Codul 
Contravențional din 21 ianuarie 2025, Curtea menționează că, articolul 47 1 alin.(1) Cod 
contravențional descrie doar fapta, nu şi urmarea prejudiciabilă. Altfel spus, contravenţia 
în discuţie este una formală și nu obligă autoritățile să verifice dacă alegătorul a votat 
pentru candidatul sau pentru partidul politic care l-a corupt. Curtea consideră că existența 
unui astfel de mecanism ar contraveni caracterului secret al votului, garantat de articolul 
38 din Constituție.
Totodată, potrivit § 102 din Hotărârea Curții Constituționale nr.25 din 28 
noiembrie 2024, votul secret şi liber exprimat al alegătorilor constituie elementul de bază 
al alegerilor libere şi democratice şi al dreptului de vot. Coruperea alegătorilor sau 
vânzarea voturilor sunt incompatibile cu conceptul alegerii democratice şi printr-un vot 
liber exprimat de către cetăţeni a organelor reprezentative şi fraudează competiţia bazată 
pe idei şi pe programe politice desfăşurată între partidele politice şi între candidaţi.
Astfel, instanța de judecată reține că, statul de drept este de neconceput fără 
respectarea drepturilor și libertăților fundamentale ale omului, supremația legii și un 
sistem democratic, care poate fi asigurat, în primul rând, prin organizarea, desfășurarea și 
totalizarea rezultatelor alegerilor în corespundere cu anumite standarde, principii 
democratice.
Democrația implică desfășurarea unor alegeri libere și corecte, crearea unui mediu 
politic în care cetățenii să aibă posibilitatea de a participa în mod activ în procesul de 
luare a deciziilor. Dreptul de a alege și a fi ales este recunoscut și garantat de Constituția 
Republicii Moldova ceea ce și reprezintă baza unei societăți democratice.
În acest sens, Declarația Universală a Drepturilor Omului, adoptată și proclamată 
de Adunarea Generală a ONU, în art.21 stipulează că: ”orice persoană are dreptul de a lua 
parte la conducerea treburilor publice ale țării sale, fie direct, fie prin reprezentanți liber 
aleși; orice persoană are dreptul de acces egal la funcțiile publice din țara sa; voința 
poporului trebuie să constituie baza puterii de stat; această voință trebuie să fie exprimată 
prin alegeri nefalsificate, care să aibă loc în mod periodic prin sufragiu universal, egal și 
exprimat prin vot secret sau urmând o procedură echivalentă care să asigure libertatea 
votului”.
Prin prisma art.2 din Constituția Republicii Moldova, ”Suveranitatea naţională 
aparţine poporului Republicii Moldova, care o exercită în mod direct şi prin organele sale 
reprezentative, în formele stabilite de Constituţie. Nicio persoană particulară, nicio parte 
din popor, niciun grup social, niciun partid politic sau o altă formațiune obștească nu 
poate exercita puterea de stat în nume propriu. Uzurparea puterii de stat constituie cea 
mai gravă crimă împotriva poporului”, iar potrivit art.38 din Constituție ”Voinţa 
poporului constituie baza puterii de stat. Această voinţă se exprimă prin alegeri libere, 
care au loc în mod periodic prin sufragiu universal, egal, direct, secret şi liber exprimat. 
Cetăţenii Republicii Moldova au drept de vot de la vârsta de 18 ani, împliniţi până în ziua 
alegerilor inclusiv, excepţie făcând cei puşi sub interdicţie în modul stabilit de lege. 
Dreptul de a fi aleşi le este garantat cetăţenilor Republicii Moldova cu drept de vot, în 
condiţiile legii”.
Alegerile reprezintă actul de transmitere a puterii de la cetăţean la reprezentanţii 
săi, procedura de formare a unui organ de stat sau învestirea unei persoane cu atribuţii 
publice, realizată prin intermediul votului, în condiţiile în care pentru obţinerea 
mandatului respectiv sînt propuse două sau mai multe candidature, ele vizează acţiunile 
cetăţenilor, partidelor şi altor organizaţii socialpolitice, organelor electorale şi altor 
organe de stat, orientate spre întocmirea listelor electorale, desemnarea şi înregistrarea 
candidaţilor, efectuarea agitaţiei electorale, votarea şi constatarea rezultatelor votării, 
precum şi alte acţiuni electorale realizate în conformitate cu legislaţia în vigoare. 
Alegerile constituie o formă a suveranităţii unui popor şi principiul de bază al 
democraţiilor reprezentative. Prin alegeri libere şi corecte se asigură legitimitatea politică 
fără de care guvernările democratice nu pot fi eficiente.
Coruperea procesului electoral încalcă flagrant principiile date, mai ales a votului 
liber exprimat, afectează grav credibilitatea corectitudinii și libertății desfăşurării 
alegerilor, subminând întreg sistemul democratic.
În contextul faptei incriminate contestatorului, instanța de judecată constată cu 
certitudine că, contestatorul Vasile Cuciuc, în perioada 03 octombrie 2024 – 07 
octombrie 2024, în satul Vasileuți, r-nul Râșcani, a pretins mijloace bănești prin 
intermediul conturilor bancare deschise în cadrul ”P.S.B.”, care nu i se cuvin, în scopul 
exercitării sau neexercitării dreptului electoral în cadrul parcursului desfășurării alegerilor 
pentru funcția de președinte al Republicii Moldova și a referendumului constituțional din 
20 octombrie 2024.
Respectiv, instanța de judecată respinge argumentele contestatarului precum că 
este dificil de stabilit care a fost materialul probator pe care la utilizat agentul constatator 
la formularea concluziilor cu privire la faptele indicate or, la 07 aprilie 2025, 
Inspectoratul Național de Securitate Publică al Inspectoratului General al Poliției, prin 
scrisoarea nr.34/17/1-3596, a expediat în adresa Inspectoratului de Poliție Râșcani 
materialele și probele acumulate în cadrul procesului contravențional RAP01433516 cu 
privire la acțiunile unor persoane implicate în fapte de pretindere, acceptare sau primire, 
personal sau prin mijlocitor, de către un alegător a bunurilor, serviciilor, privilegiilor sau 
avantajelor sub orice formă care nu i se cuvin, pentru sine sau pentru o altă persoană, în 
scopul exercitării sau al neexercitării unor drepturi electorale în cadrul scrutinului 
electoral și Referendumului republican constituțional din toamna anului 2024, pentru 
examinare conform competenței, prin prisma prevederilor art.47 1 Cod contravențional 
(f.d.16).
Prin raportul șefului secției securitate publică a Inspectoratului de Poliție Râșcani 
din 08 aprilie 2025 se confirmă parvenirea circularei Inspectoratului Național de 
Securitate Publică al Inspectoratului General al Poliției nr.34/17/1-3596 și a materialului 
probatoriu pe 44 file și se solicită înregistrarea cazului în Registrul de evidență a altor 
informații referitor la infracțiuni și incidente (REI-2) în scopul documentării potrivit 
prevederilor Codului contravențional (f.d.17).
La materialul probator expediat în adresa Inspectoratului de Poliție Râșcani prin 
circulara Inspectoratului Național de Securitate Publică al Inspectoratului General al 
Poliției nr.34/17/1-3596 a fost anexat raportul de analiză informațional-criminală din 07 
februarie 2025, efectuat în temeiul cauzei penale nr.2023970322, conform elementelor 
constitutive ale infracțiunii prevăzute de art.181 3 și art.243 alin.(3) lit. a) și b) Cod penal, 
întocmit de către Inspectoratul Național de Investigații Direcția Investigații Analitice, 
expediat în adresa Inspectoratului de Poliție Râșcani ca anexă la circulara Inspectoratului 
Național de Securitate Publică al Inspectoratului General al Poliției nr.34/17/1-3596, (...) 
în cadrul efectuării acțiunilor de urmărire penală și a măsurilor speciale de investigație 
efectuate pe cauza penala nr.2023970322, s-a stabilit că, prin intermediul SIM 
+74992712173 (Federația Rusă) ce aparține Băncii Comerciale Promsvyazibank (ПСБ 
Промсвязьбанк) din Federația Rusă și al aplicației mobile cu identificatorul ”PSB” și 
”ПСБ” (Federația Rusă) ce aparține Băncii Comerciale Promsvyazibank (ПСБ 
Промсвязьбанк) din Federația Rusă, precum și alte numere SIM, au fost și/sau sunt 
contactați mai mulți cetățeni ai Republicii Moldova, care sunt achitați în condiții de 
confidențialitate pentru diferite acțiuni întreprinse, corupere electorală, inclusiv pentru 
remunerarea reprezentanților formațiunii partidului politic ”Șansa” și/sau așa numitului 
bloc politic ”Pobeda”. Aceste acțiuni au ca scop eschivarea de la depistarea finanțării 
ilegale ale partidului politic ”Șansa” și/sau așa numitului bloc politic ”Pobeda” și 
documentarea acțiunilor ilegale de corupere electorala ale acestora. Totodată, la 21 
octombrie 2024, de către judecătorul de instrucție Alina Gorceac, în Judecătoria 
Chișinău, sediul Ciocana, prin încheierea și mandatul judecătoresc nr.13-7920/2024 din 
21 octombrie 2024, a fost autorizată măsura specială de investigați prevăzută de art.138 4 
Cod de procedură penală: colectarea de informații de la furnizorii de servicii de 
comunicații electronice, a conexiunilor aplicației mobile cu identificatorul ”PSB” și/sau 
”ПСБ” Federația Rusă) ce aparține Băncii Comerciale Promsvyazibank (ПСБ 
Промсвязьбанк) din Federația Rusă către și/sau cu abonații operatorilor de telefonie 
mobila din Republica Moldova. La 19 noiembrie 2024, a fost autorizată măsura specială 
de investigații prevăzută de art.138 6 Cod de procedură penală: identificarea abonatului 
sau a utilizatorului unei rețele de comunicații electronice” în privința numerelor SIM 
unice, deservite de operatorii de telefonie mobilă din Republica Moldova. Ulterior au fost 
stabilite adresele de domiciliu și reședință a abonaților identificați ceea ce presupune 
întreprinderea mai multor acțiuni pentru stabilirea tuturor circumstanțelor. (...) Fiind 
prelucrată informația pusă la dispoziție de la Agenția de Servicii Publice cu privire la 
adresele de domiciliu și reședință a abonaților identificați s-a constatat că, în total, au fost 
oferite informații privind 48 847 de persoana, iar în informațiile prezentate de operatorii 
de telefonie mobilă cu privire la conexiunile ”PSB”, au fost stabilite următoarele: 
Moldtelecom - înregistrate 17 526 de numere unice (Nr de SMS PSB); Moldcell - 
înregistrate 46 040 de numere unice (Nr de SMS PSB); Orange - înregistrați 74 279 de 
numere unice (Nr. de SMS PSB). În acceași ordine de idei, fiind prelucrată informația 
pusa la dispoziție cu privire la identificarea abonatului sau a utilizatorului unei rețele de 
comunicații electronice în privința numerelor SIM unice, deservite de operatorii de 
telefonie mobilă SA ”Moldcell” SA ”Orange” și SA ”Moldtelecom”, s-a constatat că, în 
total, au fost oferite informații privind 53 080 de abonați identificați (Nume Prenume și 
IDNP), iar 48 847 de abonați fiind unici. Este important de menționat că diferența dintre 
cei 53 080 de abonați identificați și cei 48 847 de abonați unici se datorează faptului ca 
un abonat/persoana poate avea mai multe numere SIM asociate cu același contract la 
compania de telecomunicații, ceea ce conduce la înregistrarea acestora de mai multe ori. 
În cadrul soluționării sarcinii ”Analizarea listelor primite și repartizarea persoanelor în 
liste separate după adresa de domiciliu indicată în fișiere și anume stabilirea după 
raion/municipiu și în care să conțină fiecare persoana/IDNP identificat numărul de 
conexiuni cu ”PSB”, totalul informațiilor prezentate cu ajutorul aplicației ”Microsoft 
Excel” și a funcției ”Macro comenzi VBA”, și anume au fost combinate și adăugate 
datele privind domiciliu și reședința abonaților identificați (ASP) la cei 53 080 de abonați 
identificați (companii de telecomunicații) fiind stabilit în acest sens domiciliu pentru 
fiecare abonat identificat cu nr. SIM. Ulterior, cu ajutorul acelorași funcții din ”Microsoft 
Excel”, au fost comasate datele privind numărul de conexiune cu ”PSB” (Anexa nr. I) și 
numerele SIM cu abonați identificați anterior, astfel au fost adăugate informațiile ce 
conțin numărul total de conexiuni (Nr. de SMS PSB), fiind generat în acest sens un fișier 
Excel ce conține toate datele privind: numărul SIM, numărul de conexiuni cu PSB, IDNP, 
Nume Prenume, Tipul vizei, Data vizei, Raion, Localitatea, Strada, Casa etc. prezentat 
sub denumirea Anexa nr.1. În vederea separării listei anterior create, cu ajutorul aplicației 
”Microsoft Excel” și a funcției ”Macro comenzi VBA” au fost filtrate datele în funcție de 
fiecare raion distinct, creând fișiere separate pentru fiecare raion, în același timp fiecare 
fișier salvat include doar datele corespunzătoare raionului respectiv, iar formatul IDNP 
este păstrat ca text în fișierul Excel. Ulterior, utilizând același instrument, au fost 
verificate daca numărul de rânduri din fiecare fișier corespunde cu datele din fișierul 
original și dacă nu există discrepanțe, astfel fiind stabilite informații pentru fiecare raion 
separat, conform compartimentelor prezentate de Agenda de Servicii Publice, datele fiind 
înserate într-un tabel. Urmare a celor menționate, au fost create 43 de fișiere de tip 
”Microsoft Excel” pentru fiecare raion separat, fiind prezentate într-un fișier de tip ”rar.” 
cu denumirea Anexa nr.2 (f.d.19-22).
La 09 aprilie 2025, agentul constatator șef interimar al Sectorului de Poliție nr.1 
Râșcani Sergiu Eșanu a întocmit raportul privind înregistrarea contravenției prin care a 
constatat săvârșirea faptei contravenționale manifestate prin: coruperea electorală pasivă 
adică pretinderea, acceptarea sau primirea personal sau prin mijlocitor de către un 
alegător a bunurilor, serviciilor, privilegiilor sau avantajelor sub orice formă, care nu i se 
cuvin, pentru sine sau pentru altă persoană, în scopul exercitării sau al neexercitării unor 
drepturi electorale în cadrul alegerilor, solicitând înregistrarea contravenției în Registrul 
de evidență a contravențiilor al Inspectoratului de Poliție Râșcani (f.d.18).
La 08 august 2025, subofițerul superior de sector al Sectorului de Poliție nr.1 (or. 
Râșcani) al Secției securitate publică a Inspectoratului de Poliție Râșcani, agent superior 
Grigore Cudelea, a întocmit un raport potrivit căruia, în cadrul materialului REI-2 
nr.20253001067 din 08 aprilie 2025 și a procedurii contravenționale nr.RAP01 435254 
din 09 aprilie 2025, în vederea identificării și documentării subiecților contravenției 
prevăzute de art.41 1 Cod contravențional, având la dispoziție extrasul din fișierul format 
Excel, numărul de telefon ***** înregistrat după utilizatorul Vasile Cuciuc din discuție 
cu ultimul a constatat că acesta aparține anume lui (f.d.23). 
La raportul ofițerul superior de sector a fost anexat extrasul din fișierul format 
Excel (anexă a raportului de analiză informațional-criminală din 07 februarie 2025, 
efectuat în cadrul cauzei penale nr.2023970322, de către Inspectoratul Național de 
Investigații Direcția Investigații Analitice), potrivit căruia: de la identificatorul ”PSB”, 
destinatarul ***** a primit notificări de tipul ”SMS de intrare”, la data de ”03 octombrie 
2024 ora 15:45:05”, ”03 octombrie 2024 ora 15:45:06”, ”03 octombrie 2024 ora 
15:45:06”, ”03 octombrie 2024 ora 15:45:07”, ”07 octombrie 2024 ora 16:55:52”, 
(f.d.24) aceste notificări înglobându-se în perioada 03 octombrie 2025 – 07 octombrie 
2025, perioadă în care deja era sancționată contravențional fapta incriminată 
contestatarului or, art.47 1 Cod contravențional a fost introdus prin Legea nr.230 din 31 
iulie 2024, în vigoare din 15 august 2024, perioadă indicată de către agentul constatator 
în procesul verbal cu privire la contravenție.
Reieșind din extrasul din fișierele Excel electronic prezentat instanței (anexă a 
raportului de analiză informațional-criminală din 07 februarie 2025, efectuat în cadrul 
cauzei penale nr.2023970322, de către Inspectoratul Național de Investigații Direcția 
Investigații Analitice), se confirmă faptul că numărul de telefon ***** abonat al 
companiei de telecomunicație societatea pe acțiuni ”Moldcell”, aparține  lui ”Vasile 
Cuciuc”, IDNP ”*****”, cu domiciliul înregistrat în ”satul***** (f.d.38), mai mult decât 
atât contestatorul Vasile Cuciuc în contestație, nu a negat faptul că acest număr de telefon 
îi aparține.
Totodată, instanței i-a fost prezentată copia încheierii judecătorului de instrucție 
judecătoria Chișinău, sediul Ciocana din 22 octombrie 2024 și copia mandatului 
judecătoresc, prin care a fost autorizată efectuarea măsurilor special de investigație: 
colectarea de informații de la furnizorii de servicii de comunicații electronice SA 
”Moldcell”, privind aplicația mobile cu identificatorul ”PSB” și/sau ”ПСБ” (Federația 
Rusă) ce aparține Băncii Comerciale Promsvyazibank (ПСБ Промсвязьбанк) din 
Federația Rusă pentru perioada 01 ianuarie 2024 – 22 octombrie 2024 (...) (f.d.39-43).
La fel, instanței i-a fost prezentată copia încheierii judecătorului de instrucție 
judecătoria Chișinău, sediul Ciocana din 01 aprilie 2025 și copia mandatului 
judecătoresc, prin care a fost autorizată folosirii datelor obținute în urma efectuării 
măsurilor speciale de investigații din cauza penală nr.2023970322, în cauza 
contravențională RAP01 433516, pornită în baza semnelor constitutive ale contravenției 
prevăzute de art. 471 alin.(1) Cod Contravențional (f.d.44-48).
Conform art. 425 alin.(1) Cod contravențional, probele sânt elemente de fapt, 
dobândite în modul stabilit de prezentul cod, care servesc la constatarea existenţei sau 
inexistenţei contravenţiei, la identificarea făptuitorului, la constatarea vinovăţiei şi la 
cunoaşterea altor circumstanţe importante pentru justa soluţionare a cauzei.
Astfel, instanța de judecată respinge argumentul contestatarului precum că agentul 
constatator nu a acumulat probe care să demonstreze vinovăția sa or, în dreptul 
contravențional, standardul probatoriu este unul de suficiență, nu de certitudine absolută, 
ca în materia penală.
La caz, instanța reiterează jurisprudența Curții Europene a Drepturilor Omului 
potrivit căreia, probe indirecte (circumstanțiale) pot fundamenta o decizie sancționatorie, 
atâta timp cât sunt convergente, coroborate și nu lasă locul unei versiuni alternative 
rezonabile. În prezenta cauză, nu este vorba despre simple deducții speculative, ci despre 
probe derivate din autorizații judiciare valide privind măsuri speciale de investigație, 
inclusiv colectarea de date electronice, dispuse în cadrul unei cauze penale cu relevanță 
sistemică. Acestea nu sunt doar probe ”circumstanțiale”, ci elemente probatorii de înaltă 
credibilitate și cu greutate juridică, întrucât au fost: autorizate de un judecător, executate 
de organul de urmărire penală în condiții de legalitate, documentate prin încheieri și 
ordonanțe și puse la dispoziția instanței în condiții de contradictorialitate.
În contextul celor invocate supra, instanța de judecată reține că proces 
contravențional nr.RAP01433516 cu privire  la acțiunile unor persoane implicate în fapte 
de pretindere, acceptare sau primire, personal sau prin  mijlocitori, de către un alegător a 
bunurilor, serviciilor, privilegiilor sau  avantajelor sub  orice formă ca nu i se cuvine, 
pentru sine sau pentru o altă persoană, în scopul  exercitării sau al neexercitării unor  
drepturi electorale în cadrul  scrutinului electoral și Referendumului  republican 
constituțional din toamna anului 2024 a fost inițiat  de către Inspectoratul Național de 
Securitate Publică a Inspectoratului General al Poliției care, urmare a acumulării 
materialului și probelor, au stabilit domiciliu pentru fiecare abonat identificat cu nr. SIM, 
au comasat datele privind numărul de conexiune cu ”PSB” și numerele SIM cu abonați 
identificați, au creat fișiere separate pentru fiecare raion separat și le-au expediat pentru 
examinare conform competenței și drept urmare, în conformitate cu art.393 alin.(2) Cod 
contravențional, la data de 08 aprilie 2025 în adresa Inspectoratului de Poliție Râșcani a 
parvenit circularei Inspectoratului Național de Securitate Publică al Inspectoratului 
General al Poliției nr.34/17/1-3596 și a materialului probatoriu, pentru examinare 
conform competenței, prin prisma prevederilor art.471 Cod contravențional (f.d.15, 16).
Totodată, instanța de judecată reține că, în cauza penală nr.2023970322, pornită 
conform elementelor constitutive ale infracțiunii prevăzute de art.181 3 și art.243 alin.(3) 
lit. a) și b) Cod penal, au fost dispuse măsuri speciale de investigație, în baza încheierilor 
emise de judecătorul de instrucție al Judecătoriei Chișinău. Drept urmare, a fost obținută, 
de la societatea pe acțiuni ”Moldtelecom”, informația privind conexiunile cu aplicația 
mobilă cu identificatorul ”PSB” care aparține Băncii Comerciale Promsvyazibank (ПСБ 
Промсвязьбанк) din Federația Rusă.
Aceste măsuri speciale de investigații, desfășurate cu respectarea strictă a 
prevederilor legale, au relevat o asociere direct între numărul SIM identificat ca fiind 
înregistrat pe numele contestatarului și mesaje recepționate de la aplicația mobilă cu 
identificatorul ”PSB”.
Prin urmare, această constatare tehnică nu poate fi ignorată, întrucât evidențiază o 
interacțiune efectivă – fie directă, fie prin intermediul altei persoane – între telefonul 
mobil asociat contestatarului și aplicația mobilă cu identificatorul ”PSB” care aparține 
Băncii Comerciale Promsvyazibank (ПСБ Промсвязьбанк) din Federația Rusă.
Or, în absența unor explicații plauzibile privind o eventuală utilizare a telefonului 
de către o terță persoană, un posibil transfer temporar către rude sau o instalare 
accidentală, instanța nu poate admite ipoteza unei simple coincidențe sau a unei erori 
tehnice. Această concluzie este cu atât mai justificată cu cât contestatarul nu oferă niciun 
temei concret care să poată explica natura acestor interacțiuni.
Totodată, instanța reține că actul de corupere electorală a fost săvârșit prin 
intermediul unei aplicații mobile, a cărei descărcare și utilizare presupun accesarea 
telefonului personal al contestatarului, ceea ce implică o acțiune voluntară din partea 
acestuia. Astfel, coruperea electorală nu putea avea loc fără implicarea activă a 
contestatarului, care a trebuit să acceseze în mod direct propriul telefon pentru a instala 
aplicația în cauză, situație care răstoarnă poziția contestatarului precum că nu este probat 
scopul transferului și legătura cauzală dintre aplicația bancară, mesajele de la această 
aplicație bancară și alegerile or, așa cum s-a stabilit potrivit raportului de analiză 
informațional-criminală din 07 februarie 2025, efectuat în temeiul cauzei penale 
nr.2023970322, prin aplicația ”PSB”, ce aparține Băncii Comerciale Promsvyazibank 
(ПСБ Промсвязьбанк) din Federația Rusă, au fost și/sau sunt contactați mai mulți 
cetățeni ai Republicii Moldova, care sunt achitați în condiții de confidențialitate pentru 
diferite acțiuni întreprinse ce constituie corupere electorală iar intrarea acestor notificări 
parvenite pe telefonul contestatarului este consecința instalării în telefon a aplicației 
mobilă cu identificatorul ”PSB”,  ce aparține Băncii Comerciale Promsvyazibank (ПСБ 
Промсвязьбанк) din Federația Rusă, aplicație destinată coruperii electorale.
Astfel, instanța consideră că, vinovăția lui Vasile Cuciuc în comiterea contravenției 
incriminate a fost integral dovedită prin probele pertinente și concludente prezentate și 
cercetate în cadrul ședinței de judecată, iar contestatarul nu a prezentat instanței careva 
probe, în corespundere cu principiul contradictorialității, în combaterea celor constatate 
de către agentul constatator, de aceia faptele constatate de către agentul constatator sunt 
apreciate de instanța de judecată ca fiind veridice, reflectând evenimentele ce au avut loc 
în realitate.
Așa dar, instanța reține că, procesul verbal cu privire la contravenție este un act 
juridic administrativ ce se bucură, datorită calității de reprezentant al statului a celui ce îl 
încheie, de o prezumție de validitate și temeinicie, prezumție care este însă relativă și care 
poate fi răsturnată prin administrarea probei contrarii. 
În consolidarea acestei poziții instanța de judecată remarcă că, procesului-verbal cu 
privire la contravenție, fiind întocmit de un organ al statului aflat în exercițiul funcțiunii, 
trebuie să i se recunoască valoarea probatorie sub aspectul constatării stării de fapt, ca 
efect al triplei prezumții de autenticitate, veridicitate și legalitate. În acest sens este de 
menționat că, în jurisprudența Curți Europene a Drepturilor Omului s-a reținut în mod 
constant că prezumțiile nu sunt, în principiu, contrare Convenției. În așa mod Curtea a 
constatat anterior că, prezumțiile de fapt și de drept se regăsesc în orice sistem de drept. 
În principiu, Convenția nu derogă de la acestea, însă în materie penală obligă statele 
contractante să nu depășească un anumit prag. în special, articolul 6 § 2 impune statelor 
să aibă în vedere aceste prezumții, aceasta în limite rezonabile, ținând cont de gravitatea 
faptelor și păstrând dreptul la apărare (cauza Salabiaku împotriva Franței, hotărârea din 7 
octombrie 1988, pct. 30; cauza Telfner împotriva Austriei, nr. 33501/96 hotărârea din 20 
martie 2001, pct. 16).
La caz, în contestația depusă împotriva procesului verbal cu privire la contravenție 
și decizia de sancționare, Vasile Cuciuc nu a prezentat nici o probă în susținerea poziției 
sale, limitându-se la invocarea formală a unor neajunsuri. De aceea, în opinia instanței de 
judecată, nu sunt temeiuri de a pune la îndoială corectitudinea acțiunilor agentului 
constatator și legalitatea procesului verbal și a deciziei contestate. Or, conform 
prevederile art. 8 alin. (2) din Codul contravențional, persoana care a săvârșit cu intenție 
sau din imprudență o faptă prevăzută de legea contravențională este supusă răspunderii 
contravenționale.
În speță, instanța constată că în cadrul cauzei contravenționale a fost respectat 
principiul dreptății, contrar alegațiilor contestatarului, iar agentul constatator a întreprins 
toate măsurile necesare, în vederea stabilirii vinovăției contestatarului și a elucidării 
cauzei date, or probele anexate de către agent la dosar dovedesc pe deplin vinovăția 
contestatarului în comiterea contravenției prevăzute de art.47 1 alin.(1) Cod 
contravențional.
Instanța reține că simpla negare formală a faptei contravenționale nu este suficientă 
pentru a răsturna forța probantă a unui proces-verbal de constatare, întărit prin mijloace 
de probă tehnică și juridică legal administrate.
În același context, instanța apreciază drept, pur declarativ argumentul 
contestatorului Vasile Cuciuc formulat în contestație, potrivit căruia nu este de acord cu 
actul întocmit de agentul constatator, susținând că nu ar fi săvârșit contravenția reținută în 
sarcina sa.
Mai mult decât atât, împrejurările legate de atingerea rezultatului urmărit nu 
influențează calificarea juridică a faptei, întrucât, pentru realizarea laturii obiective a 
contravenției de corupere electorală pasivă, este suficientă comiterea uneia dintre 
acțiunile alternative prevăzute de art.47 1 alin. (1) din Codul contravențional or, 
contravenţia în discuţie este una formală și nu obligă autoritățile să verifice dacă 
alegătorul a votat pentru candidatul sau pentru partidul politic care l-a corupt sau a 
adoptat o poziție pasivă și nu și-a exercitat drepturile electorale în cadrul alegerilor.
Respectiv, argumentele contestatarului precum că agentul constatator a indicat 
ambele forme de materializare a contravenție în discuție, atât exercitarea cât și 
neexercitarea unor drepturi electorale, nu influențează calificarea juridică a faptei și nu 
afectează în mod esențial fondul cauzei or, în speță, s-a stabilit incontestabil faptul că prin 
aplicația ”PSB”, ce aparține Băncii Comerciale Promsvyazibank (ПСБ Промсвязьбанк) 
din Federația Rusă, au fost și/sau sunt contactați mai mulți cetățeni ai Republicii 
Moldova, care sunt achitați în condiții de confidențialitate pentru diferite acțiuni 
întreprinse, corupere electorală, inclusiv pentru remunerarea reprezentanților formațiunii 
partidului politic ”Șansa” și/sau așa numitului bloc politic ”Pobeda” iar aceste acțiuni au 
ca scop eschivarea de la depistarea finanțării ilegale ale partidului politic ”Șansa” și/sau 
așa numitului bloc politic ”Pobeda”.
Astfel, o dată ce contestatorul a instalat personal sau a permis altei persoane să 
instaleze în telefonul său aplicația ”PSB”, ce aparține Băncii Comerciale Promsvyazibank 
(ПСБ Промсвязьбанк) din Federația Rusă, aplicație destinată coruperii electorale, așa 
cum s-a stabilit potrivit raportului de analiză informațional-criminală din 07 februarie 
2025, efectuat în temeiul cauzei penale nr.2023970322, este răsturnat argumentul 
contestatarului precum că el nu ar fi săvârșit contravenția reținută în sarcina sa or, faptul 
că în telefonul contestatorului a fost instalată aplicația ”PSB” se confirmă prin notificările 
de tip ”SMS de intrare” pe numărul de telefon al contestatorului ”78218475” (f.d.24, 38).
Or, pentru realizarea laturii obiective a contravenției de corupere electorală pasivă 
este suficientă săvârșirea uneia din acțiunile alternative prevăzute la art.47 1 Cod 
contravențional.
În speță, contravenția se consideră consumată în momentul acceptării și instalării în 
telefonul contestatarului a aplicației ”PSB”, ce aparține Băncii Comerciale 
Promsvyazibank (ПСБ Промсвязьбанк) din Federația Rusă, aplicație destinată coruperii 
electorale ceea ce se impune a fi acțiunea de pretindere de bunuri, servicii, privilegii sau 
alte avantaje necuvenite, sub orice formă, pentru sine sau pentru o altă persoană, în 
scopul exercitării ori al neexercitării unor drepturi electorale în cadrul alegerilor.
Astfel, poziția contestatarului precum că, el nu ar fi săvârșit contravenția reținută în 
sarcina sa, este calificată de instanță ca o simplă strategie de apărare, în condițiile în care, 
în dosar, sunt administrate probe pertinente și concludente care, analizate în ansamblu și 
în coroborare, confirmă săvârșirea faptei imputate.
Or, potrivit pct.12 al procesului-verbal cu privire la contravenție din 08 august 
2025, Vasile Cuciuc a invocat că nu este de acord cu procesul verbal, însă careva 
explicații verosimile pentru combaterea învinuirii aduse nu a depus.
Mai mult, nerecunoașterea vinei de către contravenient, reprezintă în principal un 
drept al contravenientului de a nu se auto-incrimina, garantat de art.6 din Convenția 
Europeană a Drepturilor Omului or, persoana care pe parcursul procesului 
contravențional are calitatea procesuală de contravenient nu poate fi urmărită pentru 
depunerea declarațiilor false sau refuzul de a face declarații.
Prin urmare, față de cele invocate mai sus, instanța  apreciază, că contestatorul 
Vasile Cuciuc a săvârșit fapta contravențională reținută în sarcina sa prin procesul verbal 
cu privire la contravenție, nefiind răsturnată prezumția de validitate și temeinicie de care 
beneficiază acest act.
Mai mult decât atât, exigențele prevăzute de art.443 alin.(1) lit. d) Cod 
contravențional trebuie interpretate în funcție de natura specifică a faptei și mijloacele de 
investigare posibile.
În cazul contravențiilor electorale, caracterizate printr-un înalt grad de opacitate, 
disimulare și tehnicizare, o individualizare minuțioasă, de tip penal, devine adesea 
imposibilă sau excesiv oneroasă pentru autorități. Așadar, criteriul aplicabil este cel al 
”concludenței rezonabile”, nu al certitudinii rigide proprii procedurii penale. Este 
suficient ca datele reținute în actul de constatare să permită subiectului vizat să înțeleagă 
fapta imputată, să formuleze apărări și să participe la examinarea cauzei.
Or, contravenția prevăzută la art. 47 1 alin.(1) Cod contravențional este o faptă de 
pericol abstract, a cărei existență nu depinde de producerea unui rezultat concret precum 
vicierea reală a alegerilor sau exprimarea efectivă a unui vot condiționat. Simpla 
acceptare a participării într-un mecanism ce are potențialul de a afecta integritatea 
procesului electoral este suficientă pentru a atrage incidența normei. Contravenția de 
corupere electorală pasivă este o faptă care, prin natura sa, afectează valori 
constituționale esențiale precum libera exprimare a votului și egalitatea șanselor în 
competiția electorală.
Cu referire la argumentele contestatarului precum că în procesul-verbal cu privire 
la contravenție nu este indicată ziua, luna, anul și ora comiterii contravenție, instanța de 
judecată reține că, în rubrica 4 din procesul verbal ”Timpul săvârșirii”, agentul 
constatator a indicat ”perioada săvârșirii contravenției” ceea ce nu constituie o încălcare a 
normelor legale or, contravenția poate fi materializată prin săvârșirea neîntreruptă, timp 
nedeterminat, a activităţii contravenţionale sau poate fi caracterizată prin două sau mai 
multe acţiuni şi/sau inacţiuni contravenţionale identice comise cu un singur scop, 
alcătuind în ansamblu o contravenţie.
Cu referire la argumentele contestatarei precum că în procesul-verbal cu privire la 
contravenție nu este indicată locul comiterii contravenție, instanța de judecată reține că, 
în rubrica 5 din procesul verbal ”Locul săvârșirii”, agentul constatator a indicat ”satul 
Vasiliuți, r-nul Râșcani”.
Drept urmare, instanța de judecată stabilește că, la încheierea procesului verbal cu 
privire la contravenție și aplicarea sancțiunii contravenționale în privința lui Vasile 
Cuciuc în temeiul de art.47 1 alin. (1) Cod contravențional, agentul constatator a respectat 
prevederile art.443 din Codul contravențional și a determinat caracterul veridic al 
contravenției incriminate, fiind acordată atenție cuvenită prevederilor art.5 - 9 Cod 
contravențional și anume principiul legalității și egalității în fața legii, principiul dreptății 
și caracterul personal al răspunderii contravenționale, precum și principiul 
individualizării răspunderii contravenționale și sancțiunii contravenționale, astfel ca 
obiecțiile făcute de către Vasile Cuciuc în contestația sa să aibă un caracter de a evita 
răspunderea contravențională și care să nu poată influența actele nominalizate supra or, 
odată ce procesul verbal cu privire la contravenție și decizia de sancționare sunt legale în 
fond, aceste acte nu pot fi anulate pe motive formale.
Cu privire la sancțiunea aplicată de către agentul constatator, instanța reține 
prevederile art.41 alin.(1) Cod contravențional prin prisma cărora: sancţiunea 
contravenţională se aplică în funcţie de caracterul şi de gradul prejudiciabil al 
contravenţiei, de caracteristica persoanei şi de circumstanţele atenuante şi agravante și 
apreciază că, aceasta a fost aplicată în limitele impuse de art.34 alin. (2) Cod 
Contravențional și în limitele stabilite de art.471 alin. (1) Cod Contravențional. 
În speță, instanța de judecată consideră că doar sancțiunea respectivă își va produce 
efectul de corijare a lui Vasile Cuciuc și va preveni comiterea de către ultimul pe viitor a 
altor contravenții de același gen.
În contextul celor invocate supra, instanţa de judecată conchide că, în cadrul 
judecării cauzei s-a constatat netemeinicia contestației depusă de Vasile Cuciuc prin 
urmare aceasta necesită a fi respinsă, iar procesul-verbal şi decizia agentului constatator 
al Inspectoratului de poliție Râșcani, Grigore Cudelea, din 08 august 2025 prin care 
Vasile Cuciuc a fost recunoscut vinovat în baza art. 47 1 alin.(1) Cod Contravențional 
urmează a fi menținute fără modificări.
În conformitate cu prevederile art.2, 3, 5, 7, 10, 34, 41, 47 1 alin.(1), 374, 375, 385, 
395, 425, 440, 442, 443, 445, 448, 457-458, 460, 462 Cod Contravențional, instanța de 
judecată
h o t ă r ă ș t e
 
Se respinge ca fiind neîntemeiată, contestația depusă de Vasile Cuciuc împotriva 
procesului verbal cu privire la contravenție și a deciziei de sancționare seria MAI06 
nr.400409 încheiate de către agentul constatator al Inspectoratului de Poliție Râșcani, 
Grigore Cudelea, la data de 08 august 2025, în baza art.471 alin.(1) Cod contravențional.
Procesul-verbal cu privire la contravenție și decizia de sancționare seria MAI06 
nr.400409 din 08 august 2025, încheiate de către agentul constatator al Inspectoratului de 
Poliție Râșcani, Grigore Cudelea, prin care Vasile Cuciuc a fost recunoscut vinovat de 
comiterea contravenție prevăzute de art.471 alin.(1) Cod contravențional, fiindu-i aplicată 
sancțiunea contravențională sub formă de amendă în mărime de 500 (cinci sute) unități 
convenționale, ce constituie echivalentul sumei de 25 000 (douăzeci și cinci mii) lei, se 
mențin fără modificări.
Hotărârea poate fi atacată cu recurs, în termen de 15 (cincisprezece) zile la Curtea 
de Apel Nord prin intermediul Judecătoriei Drochia, sediul Râșcani.
Preşedintele şedinţei, judecător       /semnătura/     Maria ADOMNIȚA
Copia corespunde originalului, judecător                             Maria ADOMNIȚA