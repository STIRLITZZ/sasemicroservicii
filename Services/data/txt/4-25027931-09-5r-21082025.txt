Dosarul nr.5r-1551/2025
4-25027931-09-5r-21082025
 
H O T Ă R Î R E
  În numele Legii 
 12 decembrie 2025                                                                                        mun. 
Bălţi
 
Judecătoria Bălţi (sediul Central) în componenţă:
Preşedintele şedinţei, judecătorul:                           Rodica Chistruga
Grefier:                                                                      Mădălina Chirca
Cu participarea:
Agentului constatator                                                Cucereavîi Denis
examinînd în şedinţa de judecată publică cauza contravențională, la contestația 
depusă de Popa Marius-Ion asupra procesului-verbal și deciziei agentului constatator 
din cadrul Direcției de Patrulare Nord al INSP, Cucereavîi Denis din 15.02.2025 
întocmite în privința lui Popa Marius-Ion în baza art. 240 alin. (1) Cod 
Contravențional al RM,-
asupra materialelor şi probelor prezentate, instanța de judecată,
 c o n s t a t ă:
1.La data de 15.02.2025 de către agentul constatator din cadrul Direcției de Patrulare 
Nord al INSP, Cucereavîi Denis a fost întocmit procesul-verbal nr. MAI06 425892 
cu privire la contravenția prevăzută de art. 240 alin. (1) Cod contravențional pentru 
faptul că, Popa Marius-Ion la data de 15.02.2025 în jurul orelor 23 26, conducînd 
mijlocul de transport de model ,,Lexus ES” cu nr./înm. HMK 011, deplasîndu-se în 
mun. Bălți, intersecția str. Decebal cu Burebista a ignorat cerințele marcajului rutier 
1.1.1 ,,linia continuă” împreună cu marcajul rutier 1.16.1, totodată efectuînd 
depășirea pe pod, prin ce a ignorat marcajele rutiere 1.1.1. și 1.16.1 din 
Regulamentul circulației rutiere.
2.Prin decizia agentului constatator din Direcției de Patrulare Nord al INSP, 
Cucereavîi Denis, adoptată la data de 15.02.2025, Popa Marius-Ion a fost 
sancţionat pentru săvîrşirea faptei contravenţionale prevăzute de art. 240 alin. (1) 
Cod Contravenţional al RM la o amendă în mărime de 10 u.c., echivalent cu 500 
(cinci sute) lei, cu aplicarea a 2 puncte de penalizare.
3.La data de 26.02.2025 Popa Marius-Ion a contestat procesul-verbal și decizia 
agentului constatator din cadrul Direcției de Patrulare Nord al INSP, adoptată la 
data de 15.02.2025.
4.În motivarea contestaţiei Popa Marius-Ion a indicat că, nu este de acord cu 
procesul-verbal și decizia agentului constatator, o consideră ilegală și neîntemeiată, 
emisă cu aplicarea eronată a normelor de drept material și procesual, concluziile 
agentului constatator fiind în contradicție cu circumstanțele reale ale pricinii.
5.Menționează contestatarul că la data de 15.02.2025 aproximativ la ora 23:27 se 
deplasa cu autovehiculul de model Lexus Es cu numărul de înmatriculare HMK 
011 cu o viteză admisibilă în localități, iar în întîmpinarea sa din contrasens se 
deplasa un automobil al poliției de patrulare fără girofarul pornit, a făcut depășire 
înainte de pod fără să treacă de linia continuă – agentul constatator l-a staționat și i-
a comunicat că a făcut depășire pe lina continuă.
6.Remarcă Popa Marius-Ion că pe str. Decebal sunt 3 benzi – el conducea 
autovehiculul pe porțiunea de drum cu 2 benzi unde este legal să facă depășire, iar 
porțiunea contrasensului are o singură bandă.
7.Prin urmare invocă contestatarul că a făcut depășirea acelei mașini înainte de pod, 
fără să treacă de linia continuă (acțiunea dată a fost înregistrată de camera mașinei 
de patrulare, din cîte a înțeles de la agentul de patrulare), ca camera de filmat era a 
lui personală).
8.Susține contestatarul că agentul constatator nu dorea să-i asculte răspunsurile sale și 
să le asculte doar pe ale lui și comunica cu el la un ton înalt și neprofesionist (nu 
era singur în mașină și prietenul său din spatea filmat o bună parte din convesrațiile 
sale și a agentului constatator.
9.Mai mult ca atît, la momentul întocmirii procesului-verbal nu a fost de acord cu 
acuzațiile aduse de agentul constatator, iar acesta nu a cerut explicații pe caz, n-a 
făcut declarații despre recunoașterea vinovăției, nu a prezentat fotografiile și video 
pentu dovedirea vinovăției și pentru a oferi posibilitatea de apărare, nu a anunțat 
despre examinarea cauzei în procedură simplificată.
10.În ședința de judecată contravenientul Popa Marius-Ion a susținut contestația 
depusă pe motivele invocate și a solicitat admiterea acesteia.
11.În ședința de judecată agentul constatator din cadrul Direcției de Patrulare Nord al 
INSP, Cucereavîi Denis a pledat pentru respingerea contestației cu menținerea în 
vigoare a procesului-verbal și deciziei din 15.02.2025.
12.În ședința de judecată fiind audiat martorul asistent Fîrnachi Evgheni a declarat 
instanței că nu cunoaște pe nimeni din sala de judecată. A menționat că în luna 
februarie a anului 2025, aproximativ pe la orele 00:00 mergea pe jos prin mun. 
Bălți din Centru spre Steluța. După care de el s-a apropiat agentul constatator 
pentru a confirma refuzul contravenientului de a semna procesul-verbal cu privire 
la contravenție.
13.În cadrul şedinţei de judecată a fost cercetat în original procesul-verbal nr. MAI06 
425892 din 15.02.2025.
14. Audiind participanții la proces, examinînd contestaţia înaintată în raport cu 
materialele cauzei, instanţa de judecată a ajuns la următoarele concluzii:
15.În sensul art. 395 alin. (1) p. 2) și (1 1) Cod contravenţional al RM, instanţa judecă 
contestaţiile împotriva deciziilor autorităţilor competente să soluţioneze cauzele 
contravenţionale, procurorului. 
16.Contestaţia împotriva deciziei în cauza contravenţională se examinează de către 
instanţa de judecată în a cărei rază teritorială activează autoritatea competentă sau 
procurorul care a emis decizia, ori de către instanţa de la locul unde îşi are sediul 
autoritatea competentă, pentru cazurile prevăzute la art.394 alin.(11).
17.Conform materialelor cauzei la data de 15.02.2025 de către agentul constatator din 
cadrul Direcției de Patrulare Nord al INSP, Cucereavîi Denis a fost întocmit 
procesul-verbal nr. MAI06 425892 cu privire la contravenția prevăzută de art. 240 
alin. (1) Cod contravențional pentru faptul că, Popa Marius-Ion la data de 
15.02.2025 în jurul orelor 23 26, conducînd mijlocul de transport de model ,,Lexus 
ES” cu nr./înm. HMK 011, deplasîndu-se în mun. Bălți, intersecția str. Decebal cu 
Burebista a ignorat cerințele marcajului rutier 1.1.1 ,,linia continuă” împreună cu 
marcajul rutier 1.16.1, totodată efectuînd depășirea pe pod, prin ce a ignorat 
marcajele rutiere 1.1.1. și 1.16.1 din Regulamentul circulației rutiere.
18.Prin decizia agentului constatator din Direcției de Patrulare Nord al INSP, 
Cucereavîi Denis, adoptată la data de 15.02.2025, Popa Marius-Ion a fost 
sancţionat pentru săvîrşirea faptei contravenţionale prevăzute de art. 240 alin. (1) 
Cod Contravenţional al RM la o amendă în mărime de 10 u.c., echivalent cu 500 
(cinci sute) lei, cu aplicarea a 2 puncte de penalizare.
19.Contravenientul Popa Marius-Ion ne fiind de acord cu procesul-verbal și decizia 
sus indicate, le-a contestat.
20. Cît priveşte termenul depunerii contestaţiei.
21.Potrivit alin. (1) art. 448 al Codului contravenţional al RM, contravenientul, 
victima sau reprezentantul acestora, procurorul, dacă este parte în cauza 
contravenţională, în cazul în care nu sînt de acord cu decizia agentului constatator 
sau în cazul în care aceasta a fost emisă cu încălcarea normelor procesuale 
stabilite de prezentul cod, sînt în drept să conteste decizia emisă asupra cauzei 
contravenţionale. Termenul de contestare a deciziei agentului constatator este 
de 15 zile de la data emiterii acesteia sau, pentru părţile care nu au fost prezente 
la şedinţa de examinare a cauzei contravenţionale, de la data înmînării copiei de 
pe decizia respectivă în condiţiile art.4471 alin.(8).
22.La data de 26.02.2025 contravenientul Popa Marius-Ion a depus contestaţie 
împotriva procesului-verbal și deciziei agentului constatator din cadrul Direcției 
de Patrulare Nord a INSP din 15.02.2025.
23.Astfel, instanţa de judecată consideră că contestaţia este depusă în termenul 
prevăzut de alin. (1) art. 448 Cod contravenţional al RM.
24. În fond,
25.În acord cu prevederile art. 10 din Codul contravențional al RM, constituie 
contravenție fapta –acțiunea sau inacțiunea –ilicită, cu un grad de pericol social 
mai redus decăt infracțiunea, săvîrșită cu vinovăție, care atentează la valorile 
sociale ocrotite de lege, este prevăzută de prezentul cod și este pasibilă de 
sancțiune contravențională.
26.Potrivit art. 14 alin. (1), (2), (3) din Codul contravențional al RM, contravenția se 
săvîrșește cu intenție sau din imprudență. Contravenția se consideră săvîrșită cu 
intenție dacă persoana care a săvîrșit-o își dădea seama de caracterul prejudiciabil 
al acțiunii sau inacțiunii sale, a prevăzut urmările ei prejudiciabile, a dorit sau a 
admis în mod conștient survenirea acestor urmări. Contravenția se consideră 
săvîrșită din imprudență dacă persoana care a săvîrșit-o își dădea seama de 
caracterul prejudiciabil al acțiunii sau inacțiunii sale, a prevăzut urmările ei 
prejudiciabile, dar considera în mod ușuratic că ele vor putea fi evitate, ori nu își 
dădea seama de caracterul prejudiciabil al acțiunii sau inacțiunii sale, nu a 
prevăzut posibilitatea survenirii urmărilor ei prejudiciabile, deși trebuia și putea să 
le prevadă.
27.Potrivit art. 374 alin. (3) Cod contravențional al RM, procesul contravenţional se 
desfăşoară pe principii generale de drept contravenţional, în temeiul Constituţiei, 
al prezentului cod, al Codului de procedură penală în cazurile expres prevăzute de 
prezentul cod, precum şi al normelor dreptului internaţional şi ale tratatelor 
internaţionale cu privire la drepturile şi libertăţile fundamentale ale omului la care 
Republica Moldova este parte.
28.Conform art. 425 alin. (2), (3), (4), (5) din Codul contravențional al RM, în 
calitate de probe se admite elementele de fapt constatate prin următoarelor 
mijloace: procesul-verbal cu privire la contravenție, procesul-verbal de 
ridicare a obiectelor și documentelor, procesul-verbal de percheziție, explicațiile 
persoanei în a cărei privință a fost pornit proces contravențional, depozițiile 
victimei, ale martorilor, înscrisurile, înregistrările audio sau video, fotografiile, 
corpurile delicte, obiectele și documentele ridicate, constatările tehnico-științifice 
și medico-legale, raportul de expertiză, aprecierea probelor se face de persoana 
competentă să soluționeze cauza contravențională, potrivit convingerii sale pe 
care și-a format-o cercetînd toate probele administrate în raport cu 
circumstanțele constatate ale cauzei și călăuzindu-se de lege nici o probă nu are 
valoare prestabilită, sînt admisibile probele pertinente, concludente și utile, 
administrate în conformitate cu prezentul cod.
29.În acest sens, instanța reamintește că unul din principiile fundamentale al 
procedurii contravenționale constituie prezumția nevinovăției, ceea ce determină 
sarcina probei în asfel de procedură aparține agentului constatator, care urmează 
să demonstreze vinovăția contravenientului în fața instanței de judecată cu 
prezentarea probelor pertinente în raport cu procesul verbal cu privire la 
contravenție, ceea ce agentul constatator a întreprins în acest caz.
30.Constatarea faptei contravenționale înseamnă activitatea, desfășurată de agentul 
constatator, de colectare și de administrare a probelor privind existența 
contravenției, de încheiere a procesului-verbal cu privire la contravenție, de 
aplicare a sancțiunii contravenționale sau de trimitere, după caz a dosarului în 
instanța de judecată sau în alt organ spre soluționare, reișind din prevederile art. 
440 alin. (1) din Codul contravențional al RM.
31.Potrivit art. 240 alin. (1) Cod contravențional al RM, nerespectarea de către 
conducătorul vehiculului a indicatoarelor rutiere de prioritate, a indicatoarelor de 
interzicere şi de sens obligatoriu, a marcajului de pe partea carosabilă a drumului 
privind acordarea dreptului prioritar de circulaţie şi a celui destinat vehiculelor de 
rută se sancţionează cu avertisment sau cu amendă de la 10 la 12 unităţi 
convenţionale cu aplicarea a 2 puncte de penalizare.
32.Norma pretinsă a fi încălcată de către contravenient adică art. 240 alin. (1) din 
Codul contravențional este adresată tuturor cetățenilor și nu privește o categorie 
aparte de persoane, scopul aplicării sancțiunii fiind deopotrivă punitiv și 
preventiv, asfel  încît sunt valabile garanțiile prevăzute de art. 6 din Convenția 
Europeană a Drepturilor Omului privind dreptul la un proces echitabil în materie 
penală (Lauko v. Solovacia, 2 septembrie 1998; Nicoleta Gheorghe v. România, 3 
aprilie 2012, par. 25-26)
33.Potrivit prevederilor Regulamentului circulaţiei rutiere, marcajul longitudional 
1.1.1 linia îngustă continuă semnifică delimitarea:  a) fluxurilor de transport de 
sensuri opuse pe sectoarele de drum periculoase, care au două sau trei benzi 
pentru circulație; b) benzilor pe părțile carosabile care au două sau mai multe 
benzi pe sens, pe sectoarele de drum ce prezintă pericol;  c) locurilor pe partea 
carosabilă unde intrarea este interzisă;  d) locurilor pentru staționarea vehiculelor;  
e) marginii părții carosabile pe drumurile din afara localităților, altele decât 
autostrăzile. f) racordările marginilor părții carosabile din intersecții și pe 
minimum 20 m de o parte și cealaltă a acestor racordări. g) părții carosabile cu 
marcaj rezonator în zonele curbelor deosebit de periculoase, pe poduri și pe pasaje 
rutiere.
34.Totodată marcajele 1.16.1 – 1.16.3 Liniile late conturate paralele sau oblice 
marchează spațiile de pe drum pe care intrarea este interzisă, respectiv.
35.La fel, conform pct. 39 lit. a) din Regulamentul serviciului patrulare rutieră 
aprobat prin ordinul MAI nr.45 din 19.02.2010, temei pentru oprirea vehiculelor 
de către agentul de circulaţie pentru control poate servi una din următoarele 
circumstanţe: prin observare directă sau cu mijloacele tehnice speciale certificate 
ce constată încălcarea regulilor de circulaţie. 
36.În cazul din speță, temei de oprire a vehicului condus de Popa Marius-Ion a servit 
încălcarea de către conducătorul auto a marcajului longitudinal nr. 1.1.1 ”linia 
continuă îngustă” și marcajului 1.16.1 încălcare care a fost observată direct de 
către inspectorul de patrulare aflat în exercițiul atribuțiilor de serviciu.
37.În acest sens instanța de judecată remarcă că, procesului-verbal cu privire la 
contravenție, fiind întocmit de un organ al statului aflat în exercițiul funcțiunii, 
trebuie sa i se recunoască valoarea probatorie sub aspectul constatării stării de 
fapt, ca efect al triplei prezumții de autenticitate, veridicitate și legalitate. 
38.Totodată, potrivit prevederilor Legii nr. 320 cu privire la activitatea poliției și 
statutul polițistului și normelor Codului contravențional, constatările agentului 
constatator făcute în procesul-verbal cu privire la contravenție se prezumă a fi 
autentice, reflectînd evenimentele ce au avut loc în realitate, bucurîndu-se de forță 
probantă pînă la proba contrară.
39.În cadrul ședinței de judecată s-a constatat cu certitudine că, Popa Marius-Ion la 
data de 15.02.2025 în jurul orelor 2326, conducînd mijlocul de transport de model 
,,Lexus ES” cu nr./înm. HMK 011, deplasîndu-se în mun. Bălți, intersecția str. 
Decebal cu Burebista a ignorat cerințele marcajului rutier 1.1.1 ,,linia continuă” 
împreună cu marcajul rutier 1.16.1, totodată efectuînd depășirea pe pod.
40.În această ordine de idei instanța reține că, agentul constatator a făcut dovadă 
stării de fapt prin înscrisurile depuse la dosar și apreciate de instanță, iar instanța 
reține că încheierea procesului-verbal cu privire la contravenție este temeinică. 
Sub acest aspect instanța conchide că, față de probele administrate în cauză, 
prezumția de legalitate a actului administrativ, din care decurge prezumția de 
autenticitate şi prezumția de veridicitate, nu au fost răsturnate în cazul de față, în 
condițiile în care săvârșirea faptei contravenționale a fost constatată pe baza 
constatărilor personale a agentului constatator și a probelor acumulate, iar lui 
Popa Marius-Ion i-a fost dată posibilitatea de a face dovada contrarie celor 
consemnate în procesul-verbal cu privire la contravenție, propunînd probe în 
dovedirea susținerilor sale și fiind administrate probele încuviințate acestuia, însă 
prin aceste probe el nu a reușit să răstoarne prezumția de legalitate, valabilitate și 
autenticitate de care se bucură actul contestat.
41.În consolidarea acestei poziții instanța de judecată remarcă că, procesului-verbal 
cu privire la contravenție, fiind întocmit de un organ al statului aflat în exercițiul 
funcțiunii, trebuie sa i se recunoască valoarea probatorie sub aspectul constatării 
stării de fapt, ca efect al triplei prezumții de autenticitate, veridicitate și legalitate. 
În acest sens este de menționat că, în jurisprudența CEDO s-a reținut în mod 
constant că prezumțiile nu sunt, în principiu, contrare Convenției. În așa mod, 
Curtea a constatat anterior că prezumțiile de fapt și de drept se regăsesc în orice 
sistem de drept. În principiu, Convenția nu derogă de la acestea, însă în materie 
penală obligă statele contractante să nu depășească un anumit prag. În special, 
articolul 6 § 2 impune statelor să aibă în vedere aceste prezumții, aceasta în limite 
rezonabile, ținând cont de gravitatea faptelor și păstrând dreptul la apărare 
(Salabiaku împotriva Franței, hotărârea din 7 octombrie 1988, seria A, nr. 141-A, 
pag. 15, pct. 28; Telfner împotriva Austriei, nr. 33501/96, pct. 16, 20 martie 
2001).
42.Astfel, instanța consideră că vinovăția contravenientului Popa Marius-Ion în 
comiterea contravenției incriminate a fost integral dovedită prin probele pertinente 
și concludente prezentate și cercetate în cadrul ședinței de judecată de către agentul 
constatator, iar contravenientul Popa Marius-Ion nu a prezentat instanței careva 
probe pertinente și concludente, în corespundere cu principiul contradictorialităţii, 
în combaterea celor constatate de către agentul constatator, deaceia faptele 
constatate de către agentul constatator sunt apreciate de instanţa de judecată ca 
fiind veridice, reflectînd evenimentele ce au avut loc în realitate.
43.Respectiv, instanța de judecată notează că, în cursul cercetării judecătorești s-a 
adeverit prin probe verosimile și pertinente că Popa Marius-Ion a încălcat 
marcajul longitudional 1.1.1 linia îngustă continua și marcajul 1.16.1, efectuînd 
depășirea pe pod pentru care fapt a fost sancționat.
44.Instanța reține că procesul verbal cu privire la contravenție este un act juridic 
administrativ ce se bucură, datorită calității de reprezentant al statului a celui ce îl 
încheie, de o prezumție de validitate și temeinicie, prezumție care este însă 
relativă și care poate fi răsturnată prin administrarea probei contrarii.
45.La caz, în contestația depusă împotriva procesului verbal cu privire la contravenție 
și decizia de sancționare, Popa Marius-Ion nu a prezentat nici o probă în 
susținerea poziției sale, limitîndu-se la invocarea formală a unor neajunsuri. De 
aceea, în opinia instanței de judecată, nu sunt temeiuri de a pune la îndoială 
corectitudinea acțiunilor agentului constatator și legalitatea procesului verbal și a 
hotărîrii contestate. Or, după prevederile art. 8 alin. (2) din Codul contravențional 
al RM, persoana care a săvîrșit cu intenție sau din imprudență o faptă prevăzută de 
legea contravențională este supusă răspunderii contravenționale.
46.Conform art. 7 Cod contravențional al RM, persoana poate fi sancționată numai 
pentru contravenția în a cărei privință este dovedită vinovăția sa, cu respectarea 
prevederilor prezentului cod. 
47.Conform art. 381 alin. (4) Cod contravențional al RM, autoritatea competentă să 
soluționeze cauza contravențională are obligația de a lua toate măsurile prevăzute 
de lege penteru cercetarea sub toate aspectele, completă și obiectivă, a 
circumstanțelor cauzei, de a evidenția atît circumstanțele care dovedesc vinovăția 
persoanei, cît și cele care dezvinovățesc persoana în a cărei privință a fost pornit 
procesul contravențional, precum și circumstanțele atenuate sau agravante.
48.În speță, instanța constată că în cadrul cauzei contravenționale a fost respectat 
principiul dreptății, contrar alegațiilor contravenientului, iar agentul constatator a 
întreprins toate măsurile necesare, în vederea stabilirii vinovăției 
contravenientului și  a elucidării cauzei date, or probele anexate de către agent la 
dosar dovedesc pe deplin vinovăția contravenientului Popa Marius-Ion în 
comiterea contravenției prevăzute de art. 240 alin.(1) Cod contravențional al RM.
49.Totodată, studiind procesul-verbal cu privire la contravenţie nr. MAI06 425892 
din 15.02.2025 prin prisma art. 442 și art. 443 Cod contravenţional instanţa îl 
găseşte ca fiind întocmit cu respectarea prevederilor indicate, neexistând cazuri de 
nulitate absolută ce ar putea fi invocate din oficiu.
50.În consecință, instanța constată că forța probantă a actului atacat nu a fost 
înlăturată, el bucurându-se în continuare de prezumția de legalitate și temeinicie 
instituită de lege în favoarea sa
51.Cu privire la sancțiunea aplicată de către agentul constatator instanța apreciază că, 
aceasta a fost aplicată în limitele impuse de art. 34 alin. (2) al Codului 
contravențional și în limitele stabilite de art. 240 alin. (1) Cod contravențional al 
RM.
52.Nerecunoașterea vinovăției de către contravenientul Popa Marius-Ion, instanța de 
judecată o apreciază ca o metodă de apărare și un drept al acestuia de a nu se auto 
incrimina.
53.Cît priveşte argumentele contravenientului Popa Marius-Ion precum că fapta 
imputată lui nu a avut loc deoarece marcajul nu se vedea, instanța le consideră 
neîntemeiate și declarative, fiind făcute cu scopul de a se eschiva de la 
răspunderea contravențională pentru fapta comisă, or, în cadrul cercetării 
judecătorești s-a constatat în mod incontestabil vinovăția contravenientului în 
comiterea faptei contravenționale, prin suficiente probe directe, utile şi veridice, 
din punct de vedere al pertinenţei, concludenţei, utilităţii şi veridicităţii lor, care în 
ansamblu coroborează între ele.
54.Mai mult ca atît potrivit pct. 10 alin. (1) lit. b) al Regulamentului circulației rutiere 
al RM, persoana care conduce un vehicul trebuie: să posede cunoştinţe şi să 
execute cerinţele prezentului Regulament, precum şi să posede dexteritatea 
necesară de a conduce în siguranţă vehiculul pe drum.
55.Suplimentar, instanța reiterează că în pct.15 și 17 din cauza Marius Haiducu și 
alții împotriva României din 13 martie 2012 (pct.12) CEDO subliniază despre 
necesitatea instanțelor naționale în cursul procedurilor contradictorii de a asigura 
petiționarilor dreptul de a fi audiați și de a susține toate argumentele pentru a-și 
demonstra nevinovăția. Iar, simplul fapt că instanțele au decis, motivat, să nu 
acorde încredere anumitor elemente de probă pe care nu le-au considerat credibile 
și să se bazeze mai mult pe altele, care figurau, de asemenea, la dosar, nu poate 
afecta procedura în cauză prin inechitate sau arbitrar.
56.Drept concluzie, instanța de judecată stabilește că, la încheierea procesului verbal 
cu privire la contravenție și aplicarea sancțiunii contravenționale prin care s-a 
dispus recunoașterea lui Popa Marius-Ion vinovat în săvîrșirea contravenției 
prevăzute de art. 240 alin.(1) Cod contravențional al RM, agentul constatator 
Cucereavîi Denis a respectat prevederile Codului contravențional și a determinat 
caracterul veridic al contravenției inciminate, fiind acordată atenție cuvenită 
prevederilor art. art. 5-9 din Codul contravențional al RM și anume principiul 
legalității și egalității în fața legii, principiul dreptății și caracterul personal al 
răspunderii contravenționale, precum și principiul individualizării răspunderii 
contravenționale și sancțiunii contravenționale, asfel ca obiecțiile făcute de către 
Popa Marius-Ion în contestația sa să aibă un caracter de a evita răspunderea 
contravențională și care să nu poată influiența actele nominalizate supra, or, odată 
ce procesul verbal cu privire la contravenție și hotărîrea de sancționare fiind legale 
în fond, aceste acte nu pot fi anulate pe motive formale.
57.În circumstanţele enunţate instanţa de judecată conchide că, în cadrul judecării 
cauzei s-a confirmat netemeinicia contestaţiei lui Popa Marius-Ion prin urmare, 
aceasta necesită a fi respinsă, iar procesul-verbal şi decizia agentului constatator 
din cadrul Direcției de Patrulare Nord al INSP, Cucereavîi Denis  din 15.02.2025 
întocmite în privința lui Popa Marius-Ion în baza art. 240 alin. (1) Cod 
contravențional al RM urmează a fi menţinute fără modificări.
58.În conformitate cu prevederile art. 457-458, art. 460, art. 462 Cod contravențional 
al RM, instanţa de judecată,-
H  O  T  Ă  R  Ă  Ş  T  E  : 
       Contestația depusă de Popa Marius-Ion, se respinge.
       Procesul-verbal și decizia agentului constatator din cadrul Direcției de Patrulare 
Nord al INSP, Cucereavîi Denis din 15.02.2025 întocmite în privința lui Popa 
Marius-Ion în baza art. 240 alin. (1) Cod Contravențional al RM, se menţin fără 
modificări.
        Hotărîrea poate fi atacată cu recurs la Curtea de Apel Nord în termen de 15 zile, 
prin intermediul judecătoriei Bălţi (sediul Central).
 
       Preşedintele şedinţei,
                     judecătorul:                                                                    Rodica 
Chistruga 
 