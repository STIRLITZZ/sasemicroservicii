Dosarul nr.2p/s-657/25 (2-25145012-12-2p/s-13102025-1)
H O T Ă R Î R E
  în numele Legii
12 decembrie 2025                                                                                mun.Chișinău
Judecătoria Chişinău, sediul Centru
Instanța în componenţă:
preşedintele şedinţei
judecătorul                 Iraida Secrieru-Coșleț
grefier                        Alina Mihailuc
interpret                     Victoria Grosu
judecând în şedinţă publică pricina civilă la acțiunea lui Culicova Alla privind 
instituirea măsurilor de ocrotire judiciară în privința persoanei fizice Belous Roza
constată
Culicova Alla a depus în instanța de judecată acțiune privind instituirea 
măsurilor de ocrotire judiciară în privința persoanei fizice Belous Roza.
În motivarea acțiunii a indicat petiționara că, este fiica lui Belous Roza, în 
privința căreia se solicită instituirea măsurii de ocrotire judiciară.
Menționează că, pînă la pensionare, un timp îndelungat, Belous Roza a 
muncit în calitate de soră medicală. Aproximativ la vîrsta de 80 de ani, începînd cu 
anul 2014, la ea au debutat probleme de memorie, inițial confunda rudele. Ulterior, 
treptat a început să piardă capacitatea de a face lucruri elementare, uita gazul aprins 
sau lumina. În ultimii 3-4 ani problemele au evoluat, actualmente dânsa e total 
dezorientată, a pierdut abilitățile de deservire și de comunicare, este absolut 
indiferentă de ceea ce o înconjoară, necesită supraveghere permanentă, fiind 
dependentă totalmente de prezența unei persoane în preajmă.
Indică că, conform raportului de expertiză extrajudiciară nr.202535A0814 din 
05 septembrie 2025, expertizata Belous Roza suferă de maladie psihică cronică: 
„F00.1 *****”, care deteriorează profund multiple funcții corticale superioare și 
anume memoria, gîndirea, orientarea, înțelegerea, analiza, sinteza, deci funcțiile 
intelectual-mnestice, cognitive, psihocomportamentale și emoționale. Ca urmare a 
maladiei psihice cronice nu poate conștientiza acțiunile sale, nu este aptă de a 
exprima deliberat voința sa în aprobarea decizională, conform stării psihice 
necesită supraveghere și îngrijire permanentă, este strict necesară reprezentarea ei 
la încheierea actelor juridice atît patrimoniale, cît și cu caracter personal, ea avînd 
discernămîntul psihic abolit în totalitate. Astfel, reieșind din starea psihică Belous 
Roza, nu poate participa în ședința de judecată.
La fel, se indică în raportul de expertiză că, avînd în vedere stadiul dezvoltării 
științei, este puțin probabil că starea cet.Belous Roza se va îmbunătăți, maladia 
psihică cronică de care suferă este o boală ireversibilă, pronosticul pe termen lung 
în vederea unei ameliorări semnificative sau însănătoșiri este mai mult ca rezervat.
A făcut referire la alin.(3) art.102 Cod civil, în privința persoanei care, în 
temeiul dispozițiilor art. 65 alin. (1), trebuie să fie reprezentată în mod continuu, 
poate fi instituită măsura de ocrotire judiciară sub forma tutelei. Tutela se instituie 
doar dacă nici prin ocrotirea provizorie și nici prin curatelă nu se va putea asigura 
ocrotirea suficientă a persoanei.
În asemenea circumstanțe, precizează că, în situația în care persoana 
interesată Belous Roza, are discernământul psihic abolit în totalitate, ocrotirea 
suficientă a acesteia nu se va poate asigura prin ocrotirea provizorie sau prin 
curatelă, motiv pentru care, susține că, se impune necesitatea instituirii în privința 
ei a măsurii de ocrotire sub formă de tutelă, în calitate de tutore, urmând a fi 
desemnată fiica acesteia-petiționara Culicova Alla. 
Referitor la termenul măsurii de ocrotire judiciară, menționează că,  acesta 
este prevăzut expres la art. 103 Cod civil, care statuează că, instanța de judecată 
stabilește termenul pentru care se instituie măsura de ocrotire judiciară sub forma 
curatelei sau tutelei, care poate fi de maximum 5 ani.
Reiterează că, prin derogare de la alin. (1), în cazul instituirii tutelei, instanța 
de judecată, în baza raportului de expertiză psihiatrică care confirmă că, avînd în 
vedere stadiul dezvoltării științei, nu există semne vădite că starea persoanei se va 
îmbunătăți, poate stabili, prin hotărîre motivată, un termen de pînă la 10 ani.
În acest sens, menționează că, motivul prevăzut de lege în acest sens se 
regăsește totalmente în concluziile raportului de expertiză psihiatrică 
extrajudiciară, astfel, consideră petiționara că, este îndreptățită să solicite 
instituirea tutelei pentru un termen maxim.
A solicitat petiționara, instituirea tutelei în privința persoanei fizice Belous 
Roza, născută la*****, cetățeană a Republicii Moldova, IDNP: *****, adresa de 
domiciliu: mun.Chișinău, str.*****, pentru un termen de 10 ani cu desemnarea în 
calitate de tutore, fiica Rozei Belous –peționara Culicova Alla, născută la *****, 
cetățeană a Republicii Moldova, IDNP: *****, căsătorită.
În ședința de judecată petiționara – Culicova Alla s-a prezentat, cererea a  
susținut și a solicitat admiterea ei.
Avocatul petiționarei – Fistican Eugenia în ședința de judecată s-a prezentat.
Avocatul desemnat pentru reprezentarea intereselor persoanei în privința 
căreia se solicită aplicarea măsurilor de ocrotire judiciară – Cortac Nicolae în 
ședința de judecată s-a prezentat și a indicat că, consideră cererea întemeiată, 
inclusiv referitor la termenul de aplicare a măsurilor de ocrotire judiciară, mai 
invocând și necesitatea ca instanța să se expusă  referitor la privarea lui Belous 
Roza de dreptul la vot cu informarea CEC în modul corespunzător.
Reprezentantul autorității tutelare, Pretura Centru, mun.Chișinău – Chidrigan 
Irina, în ședința de judecată s-a prezentat, și a indicat că, consideră cererea 
întemeiată.
În temeiul art.3081 CPC, instanța a încercat audierea  lui Belous Roza la locul 
de aflare a acesteia – mun.Chișinău, str.*****, dar a stabilit imposibilitatea 
comunicării cu aceasta și a realizării audiereii nemijlocite.
Audiind explicațiile participanților la proces, studiind materialele dosarului, 
instanța de judecată ajunge la concluzia de a admite acțiunea, din următoarele 
considerente.
Conform art.130, alin. (1) Cod de procedură civilă, instanţa judecătorească 
apreciază probele după intima ei convingere, bazată pe cercetarea multiaspectuală, 
completă, nepărtinitoare şi nemijlocită a tuturor probelor din dosar în ansamblul şi 
interconexiunea lor, călăuzindu-se de lege.
În conformitate cu art.279, alin. (1), lit.e) Cod de procedură civilă, instanța 
judecătorească examinează în procedură specială cauze cu privire la măsurile de 
ocrotire contractuale şi judiciare. 
În conformitate cu art.302, alin. (1) lit. a) Cod de procedură civilă, în 
procedura privind măsurile de ocrotire se examinează cauzele de instituire, 
reînnoire sau revocare a unei măsuri de ocrotire judiciare (ocrotire provizorie, 
tutelă sau curatelă). 
Conform art.32, alin. (1) Cod civil, în condițiile prezentului cod, în privința 
persoanei fizice care, în urma unei boli mintale ori a unei deficienţe fizice, mintale 
sau psihologice, nu poate, în mod deplin, conștientiza acțiunile sale ori exprima 
voinţa poate fi instituită, prin hotărâre judecătorească, măsura de ocrotire judiciară 
sub forma curatelei, a ocrotirii provizorii sau a tutelei.
În corespundere cu prevederile art.65 alin. (1), (2), (6) Cod civil, persoana 
fizică care a atins majoratul sau care a dobândit capacitate deplină de exerciţiu pe 
altă cale legală şi care, în urma unei boli mintale ori a unei deficienţe fizice, 
mintale sau psihologice, nu poate, în mod deplin, conştientiza acţiunile sale ori 
exprima voinţa poate beneficia de o măsură de ocrotire, instituită în funcţie de 
starea sau situaţia sa.Dacă nu s-a dispus altfel, măsura de ocrotire are ca scop 
ocrotirea atât a persoanei, cât şi a intereselor patrimoniale ale acesteia. Măsura de 
ocrotire poate fi limitată la unul din aceste două domenii. La luarea oricărei decizii 
care vizează persoana în privinţa căreia este instituită o măsură de ocrotire 
(persoana ocrotită) sau interesele patrimoniale ale acesteia, instanţa de judecată, 
autoritatea tutelară şi persoana însărcinată cu ocrotirea (asistentul, mandatarul 
împuternicit prin mandat de ocrotire în viitor, ocrotitorul provizoriu, curatorul, 
tutorele, membrii consiliului de familie) vor acorda prioritate dorinţelor şi 
sentimentelor persoanei ocrotite, exprimate de sine stătător sau, la solicitarea 
acesteia, cu ajutorul persoanei de încredere. Dorinţele şi sentimentele persoanei 
ocrotite vor avea prioritate, chiar dacă sânt susceptibile de a expune persoana 
ocrotită unui anumit risc, cu excepţia cazului în care ea se expune unui risc grav ce 
nu poate fi diminuat prin întreprinderea anumitor măsuri suplimentare.
Conform art.92 Cod civil, măsura de ocrotire judiciară poate fi instituită de 
către instanţa de judecată doar în cazul în care aceasta este necesară şi dacă 
persoana nu este ocrotită suficient prin aplicarea dispoziţiilor legale privind 
obligaţia de întreţinere a soţului şi a rudelor, privind regimul bunurilor comune ale 
soţilor, privind asistenţa la luarea deciziei sau prin mandatul de ocrotire în viitor a 
persoanei respective. Măsura de ocrotire judiciară trebuie să fie individualizată şi 
proporţională gradului în care, în urma unei boli mintale sau deficienţe fizice, 
mintale sau psihologice, persoana nu îşi poate conştientiza acţiunile ori exprima 
voinţa.
Conform art. 94 alin. (1) lit. d) Cod civil, cererea de instituire a măsurii de 
ocrotire judiciare poate fi depusă de către ruda sau afinul persoanei indicate la lit. 
a).
În ședința de judecată s-a constată că, Culicova Alla a depus în instanța de 
judecată acțiune privind instituirea măsurilor de ocrotire judiciară în privința 
persoanei fizice Belous Roza.
Conform materialelor dosarului s-a stabilit că, Belous Roza este mama 
petiționarei, fapt invocat de aceasta și constatat prin certificatul de naștere.(f.d.4)
La fel, instanța menționează că, petiționara a prezentat instanței raportul de 
expertiză extrajudiciară nr.202535A0814 din 05 septembrie 2025, conform căruia 
Belous Roza suferă de maladie psihică cronică: F00.1 *****”, care deteriorează 
profund multiple funcții corticale superioare și anume memoria, gîndirea, 
orientarea, înțelegerea, analiza, sinteza, deci funcțiile intelectual-mnestice, 
cognitive, psihocomportamentale și emoționale. Ca urmare a maladiei psihice 
cronice nu poate conștientiza acțiunile sale, nu este aptă de a exprima deliberat 
voința sa în aprobarea decizională, conform stării psihice necesită supraveghere și 
îngrijire permanentă, este strict necesară reprezentarea ei la încheierea actelor 
juridice atît patrimoniale, cît și cu caracter personal, ea avînd discernămîntul psihic 
abolit în totalitate. Astfel, se mai indică în raportul de expertiză că, reieșind din 
starea psihică a lui Belous Roza, și avînd în vedere stadiul dezvoltării științei, este 
puțin probabil că starea cet.Belous Roza se va se va îmbunătăți, maladia psihică 
cronică de care suferă sus-numita este o boală ireversibilă, pronosticul pe termen 
lung în vederea unei ameliorări semnificative sau însănătoșiri este mai mult ca 
rezervat.(f.d.10-16)
Astfel, potrivit art.102, alin. (3), (4) Cod civil, în privinţa persoanei care, în 
temeiul dispoziţiilor art. 65 alin.(1), trebuie să fie reprezentată în mod continuu 
poate fi instituită măsura de ocrotire judiciară sub forma tutelei. Tutela se instituie 
doar dacă nici prin ocrotirea provizorie şi nici prin curatelă nu se va putea asigura 
ocrotirea suficientă a persoanei.
Din prevederile art.103 Cod civil, reiese că, tutela se stabilește pentru maxim 
5 ani, însă instanța de judecată, în baza raportului de expertiză psihiatrică care 
confirmă că, având în vedere stadiul dezvoltării ştiinţei, nu există semne vădite că 
starea persoanei se va îmbunătăţi, poate stabili, prin hotărâre motivată, un termen 
de până la 10 ani.
Din concluziile raportului de expertiză extrajudiciară indicat supra se atestă cu 
certitudine că, Belous Roza suferă de maladie psihică cronică: *****, care 
deteriorează profund multiple funcții corticale superioare și anume memoria, 
gîndirea, orientarea, înțelegerea, analiza, sinteza, deci funcțiile intelectual-
mnestice, cognitive, psihocomportamentale și emoționale. Ca urmare a maladiei 
psihice cronice nu poate conștientiza acțiunile sale, nu este aptă de a exprima 
deliberat voința sa în aprobarea decizională, conform stării psihice necesită 
supraveghere și îngrijire permanentă, este strict necesară reprezentarea ei la 
încheierea actelor juridice atît patrimoniale, cît și cu caracter personal, ea avînd 
discernămîntul psihic abolit în totalitate. Precum și se indică că, reeșind din starea 
psihică a lui Belous Roza și stadiul dezvoltării științei, este puțin probabil ca starea 
sa să se îmbunătățească, maladie psihică cronică de care suferă acesta este boală 
ireversibilă, pronosticul pe termen lung în vederea ameliorării semnificative sau 
însănătoșirii este mai mult ca rezervat.
Astfel, se atestă că, Belous Roza, nu poate conștientiza şi dirija acțiunile sale 
precum și să-şi exprime voința.
În conformitate cu principiul nemijlocirii, instanţa trebuie să cerceteze direct 
şi nemijlocit probele, să asculte explicaţiile părţilor şi intervenienţilor, depoziţiile 
martorilor, concluziile expertului, consultaţiile şi explicaţiile specialistului, să ia 
cunoştinţă de înscrisuri, să cerceteze probele materiale, să audieze înregistrările 
audio şi să vizioneze înregistrările video, să emită hotărârea numai în temeiul 
circumstanțelor constatate şi al probelor cercetate şi verificate în şedinţă de 
judecată.
Întru examinarea prezentei cereri, s-a încercat audierea persoanei fizice, însă 
Belous Roza,  nu  a reacționat în vreun fel la persoanele din jur prezente, nu a putut 
răspunde la întrebări, nu  comunică.
Totodată luând în considerație faptul că, cumulul de probe anexate la 
materialele cauzei, denotă cu certitudine că, persoana fizică Belous Roza, care, în 
urma unei boli mintale, nu poate, în mod deplin, conștientiza acţiunile sale ori 
exprima voinţa, urmează să beneficieze de o măsură de ocrotire, instituită în 
funcţie de starea sau situaţia sa. 
Astfel, ținând cont de concluziile raportului de expertiză psihiatrică care 
confirmă că, având în vedere stadiul dezvoltării științei, nu există semne vădite că 
starea persoanei se va îmbunătăți, precum și de cele constatate în ședința de 
judecată, instanța urmează a dispune instituirea tutelei în privința persoanei Belous 
Roza pe un termen maxim de 10 ani, solicitarea petiționarului fiind pasibilă de 
admitere.
În această ordine de idei, conform art. 107 alin. (1) Cod civil, curatorul și 
tutorele sânt desemnați de către instanţa de judecată. 
Potrivit art.108 alin. (1), (2) Cod civil, în absenţa instrucţiunilor în vederea 
ocrotirii, indicate la art. 69, instanţa de judecată desemnează în calitate de curator 
sau tutore soţul persoanei ocrotite ori pe cel cu care persoana ocrotită a locuit cel 
puţin 3 ani, cu excepţia cazului în care convieţuirea lor a încetat sau dacă un alt 
motiv întemeiat împiedică desemnarea acestuia. Dacă desemnarea curatorului sau 
tutorelui conform alin. (1) este imposibilă, instanţa de judecată desemnează în 
calitate de curator sau tutore părintele, ruda sau o altă persoană care locuieşte cu 
persoana ocrotită ori care menţine legături puternice şi stabile cu aceasta, cu 
excepţia cazului în care un motiv întemeiat împiedică desemnarea persoanei 
respective.
În aceste circumstanețe, se consideră posibil de a numi în calitate de tutore a 
lui Belous Roza pe Culicova Alla, fiica acesteia, care, și a exercitat aceste atribuții 
– de îngrijire, grijă, asigurare cu tot necesarul. Mai mult că, nu există vreo restricție 
legală și/sau de fapt, în vederea numirii acesteia, din contra, Culicova Alla va 
asigura efectiv apărarea și reprezentarea drepturilor lui Belous Roza.
În concluzia celor indicate supra,  instanța de judecată consideră întemeiată 
cererea formulată de petiționară și care urmează a fi admisă integral, prin 
instituirea măsurii de ocrotire judiciară sub forma tutelei în privința persoanei 
fizice Belous Roza, în următoarele condiții: măsura de ocrotire este valabilă pe 
termen de 10 ani de la data rămânerii definitive a hotărârii judecătorești;  Culicova 
Alla se desemnează în calitate de tutore asupra persoanei Belous Roza.
Totodată, reieșind din prevederile art. 308 11 Codul de procedură civilă, 
Cotorobai Vasile urmează a fi privată de dreptul la vot stabilit în Codul Electoral.
În conformitate cu prevederile art. 238-241, 308 11 Cod de procedură civilă, 
instanţa de judecată,
hotărăște :
Cererea  lui Culicova Alla privind instituirea măsurilor de ocrotire judiciară în 
privința persoanei fizice Belous Roza, se admite. 
Se instituie măsura de ocrotire judiciară sub forma tutelei în privința 
persoanei fizice Belous Roza – a.n.*****, c/p ***** pe un termen de 10 (zece) ani.   
Se desemnează  Culicova Alla – a.n.*****, c/p – ***** în calitate de tutore în 
privința lui Belous Roza – a.n.*****, c/p *****.  
În condițiile art. 308 11  Codul de procedură civilă, se privează Belous Roza – 
a.n.*****, c/p *****, de dreptul la vot stabilit în Codul Electoral.
La devenirea definitivă a hotărîrii, aceasta se aduce la cunoştinţa Comisiei 
Electorale Centrale.
Hotărârea poate fi contestată cu apel la Curtea de Apel Centru în termen de 30 
de zile din momentul determinat conform art. 30814 Codul de procedură civilă, prin 
intermediul Judecătoriei Chișinău, sediul Centru.  
Președintele ședinței
         Judecător                                                                 Iraida-Secrieru-Coșleț