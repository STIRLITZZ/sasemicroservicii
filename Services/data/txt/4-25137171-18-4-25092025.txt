DOSAR NR. 4-25137171-18-4-25092025 (4-263/2025)
- DJAMAN Aurelia- art. 336 alin. (1) Cod contravențional
HOTĂRÂRE
ÎN NUMELE LEGII
11 decembrie 2025                       or. Anenii Noi
JUDECĂTORIA CĂUȘENI (SEDIUL ANENII NOI)
Instanţa compusă din:
Preşedintele şedinţei, judecător- PANTAZ Serghei 
Grefier             - CALMÎC Sofia 
în lipsa:
-  Agentului constatator din cadrul Inspectoratului de Poliție Anenii Noi al Inspectoratului 
General al Poliției – LIURCA Marius
- Persoanei în a cărei privință a fost pornit procesul contravențional – DJAMAN Aurelia 
a examinat în ședință de judecată publică, în limba de stat, cauza contravențională pornită 
în baza Procesului-verbal cu privire la contravenție seria/nr.MAI06 428201 din 19.09.2025, 
întocmit în privința lui 
DJAMAN Aurelia, născută la *****, cetățeancă a 
Republicii Moldova, IDNP *****, domiciliată r-nul 
*****,
în baza art.336 alin. (1) Cod contravențional al Republicii Moldova.
a  c o n s t a t a t :
1. DJAMAN Aurelia, la data de 23.08.2025, ora 14:00, aflându-se pe adresa or. Anenii 
Noi, str. Suvorov, nu s-a subordonat cerințelor legale ale angajaților poliției.
2. La 19.09.2025, agentul constatator din cadrul IP Anenii Noi al IGP, LIURCA Marius, 
a întocmit Procesul-verbal cu privire la contravenție seria/nr.MAI06 428201, în privința lui 
DJAMAN Aurelia, în baza art. 336 alin. (1) Cod contravențional.
3. Conform prevederilor art. 395 Cod contravențional, cauza contravențională în baza 
Procesului-verbal cu privire la contravenție seria/nr.MAI06 428201 din 19.09.2025, în 
privința lui DJAMAN Aurelia, în baza art. 336 alin. (1) Cod contravențional, a fost transmis 
după competență spre examinare instanței de judecată.  
4. La 25.09.2025, cauza contravențională pornită prin Procesul-verbal cu privire la 
contravenție seria/nr.MAI06 428201 din 19.09.2025, în privința lui DJAMAN Aurelia, în 
baza art. 336 alin. (1) Cod contravențional, a fost înregistrată în cancelaria Judecătoriei 
Căușeni (sediul Anenii Noi).
Procedura de citare 
5. Pentru a asigura prezenţa în cadrul şedinţei de judecată a persoanei în a cărei privinţă 
a fost pornit procesul contravențional DJAMAN Aurelia, grefiera a expediat citaţie la adresa 
acesteia, citația fiind recepționată la data de 10.10.2025. În acest sens, instanța de judecată 
constată că persoana în privința căreia a fost intentat proces contravențional nu s-a prezentat 
în cadrul ședinței de judecată, nu a solicitat amânarea cauzei contravenționale și nu a indicat 
motivele neprezentării. Respectiv, prin prisma art.455 alin.(3) Codul contravențional, potrivit 
căruia neprezentarea în ședință a făptuitorului legal citat fără motive întemeiate, nu împiedică 
judecarea cauzei contravenționale, s-a dispus examinarea cauzei în absența acesteia. 
6. Pentru a asigura prezența în cadrul ședinței de judecată a agentului constatator din 
cadrul Inspectoratului de Poliție Anenii Noi al Inspectoratului General al Poliției, LIURCA 
Marius, a fost expediată o citație pe poșta electronică a instituției din care aceste face parte, 
însă indiferent de acest fapt agentul constatator nu s-a prezentat în cadrul ședințelor de 
judecată și nu a solicitat amânarea cauzei contravenționale și nu a indicat motivele 
neprezentării. Astfel, prin prisma art.455 alin.(2) Cod contravențional, s-a dispus examinarea 
cauzei în absența acestuia.
Examinarea fondului cauzei
7. În conformitate cu prevederile art. 7 din Codul contravențional, persoana poate fi 
sancționată numai pentru contravenția în a cărei privință este dovedită vinovăția sa, cu 
respectarea normelor prezentului cod. 
8. Potrivit art.8 alin.(2) Cod contravențional, este supusă răspunderii contravenționale 
numai persoana care a săvârșit cu intenție sau din imprudență o faptă prevăzută de legea 
contravențională
9. Conform art.10 Cod contravențional, constituie contravenţie fapta – acţiunea sau 
inacţiunea – ilicită, cu un grad de pericol social mai redus decât infracţiunea, săvârșită cu 
vinovăţie, care atentează la valorile sociale ocrotite de lege, este prevăzută de prezentul cod 
şi este pasibilă de sancţiune contravenţională. 
10. Conform prevederilor art.14 alin. (1)–(3) din Codul Contravențional al RM, 
contravenţia se săvârşeşte cu intenţie sau din imprudenţă. Contravenţia se consideră săvârşită 
cu intenţie dacă persoana care a săvârşit-o îşi dădea seama de caracterul prejudiciabil al 
acţiunii sau inacţiunii sale, a prevăzut urmările ei prejudiciabile, a dorit sau a admis în mod 
conştient survenirea acestor urmări. Contravenţia se consideră săvârşită din imprudenţă dacă 
persoana care a săvârşit-o îşi dădea seama de caracterul prejudiciabil al acţiunii sau inacţiunii 
sale, a prevăzut urmările ei prejudiciabile, dar considera în mod uşuratic că ele vor putea fi 
evitate, ori nu îşi dădea seama de caracterul prejudiciabil al acţiunii sau inacţiunii sale, nu a 
prevăzut posibilitatea survenirii urmărilor ei prejudiciabile, deşi trebuia şi putea să le 
prevadă.
11. Potrivit art.374 Cod contravenţional, procesul contravenţional este activitatea 
desfăşurată de autoritatea competentă, cu participarea părţilor şi a altor persoane titulare de 
drepturi şi de obligaţii, având ca scop constatarea contravenţiei, examinarea şi soluţionarea 
cauzei contravenţionale, constatarea cauzelor şi condiţiilor care au contribuit la săvârșirea 
contravenţiei. (2/1) Procesul contravenţional începe de drept din momentul sesizării sau al 
autosesizării agentului constatator privind săvârșirea contravenţiei. (3) Procesul 
contravenţional se desfăşoară pe principii generale de drept contravenţional, în temeiul 
Constituţiei, al prezentului cod, al Codului de procedură penală în cazurile expres prevăzute 
de prezentul cod, precum şi al normelor dreptului internaţional şi ale tratatelor internaţionale 
cu privire la drepturile şi libertăţile fundamentale ale omului la care Republica Moldova este 
parte.
12. Conform art.375 alin.alin.(1), (2) și (3) Cod contravențional, persoana acuzată de 
săvârșirea unei contravenţii se consideră nevinovată atâta timp cât vinovăția sa nu este 
dovedită în modul prevăzut de prezentul cod. Nimeni nu este obligat să dovedească 
nevinovăţia sa. Concluziile despre vinovăţia persoanei în săvîrşirea contravenției nu pot fi 
întemeiate pe presupuneri. Toate dubiile în probarea învinuirii care nu pot fi înlăturate în 
condiţiile prezentului cod se interpretează în favoarea persoanei în a cărei privinţă a fost 
pornit proces contravenţional.
13. Potrivit art.381 alin.(4) Cod contravențional, autoritatea competentă să soluționeze 
cauza contravențională are obligația de a lua toate măsurile prevăzute de lege pentru 
cercetarea sub toate aspectele, completă și obiectivă, a circumstanțelor cauzei, de a evidenția 
atît circumstanțele care dovedesc vinovăția persoanei, cît și cele care dezvinovățesc persoana 
în a cărei privință a fost pornit proces contravențional, precum și circumstanțele atenuante 
sau agravante.
14. În conformitate cu art.425 alin.(3) Cod contravențional, aprecierea probelor se face de 
persoana competentă să soluționeze cauza contravențională, potrivit convingerii sale pe care 
și-a format-o cercetând toate probele administrate în raport cu circumstanțele constatate ale 
cauzei și călăuzându-se de lege. 
15. Potrivit dispozițiilor art.440 alin.(1) Cod contravenţional, constatarea faptei 
contravenţionale înseamnă activitatea, desfăşurată de agentul constatator, de colectare şi de 
administrare a probelor privind existenţa contravenţiei, de încheiere a deciziei privind 
examinarea contravenţiei în temeiul constatării agentului constatator sau procesului-verbal cu 
privire la contravenţie, de aplicare a sancţiunii contravenţionale sau de trimitere, a dosarului, 
după caz, funcţionarului abilitat să examineze cauza contravenţională, din cadrul autorităţii 
din care face parte agentul constatator, în instanţa de judecată sau în alt organ spre 
soluţionare. În conformitate cu alin.(1) al art.442 Cod contravenţional, procesul-verbal cu 
privire la contravenţie este un act prin care se individualizează fapta ilicită şi se identifică 
făptuitorul. Procesul-verbal se încheie de agentul constatator pe baza constatărilor personale 
şi a probelor acumulate, în prezenţa făptuitorului sau în absenţa lui.
16. Conform art. 425 alin. (1), (2) și (3) Cod contravenţional, probele sânt elemente de 
fapt, dobândite în modul stabilit de prezentul cod, care servesc la constatarea existenţei sau 
inexistenţei contravenţiei, la identificarea făptuitorului, la constatarea vinovăției şi la 
cunoașterea altor circumstanţe importante pentru justa soluţionare a cauzei. În calitate de 
probe se admit elementele de fapt constatate prin intermediul următoarelor mijloace: 
procesul-verbal cu privire la contravenţie, procesul-verbal de ridicare a obiectelor şi 
documentelor, procesul-verbal de percheziţie, procesul-verbal privind cercetarea la fața 
locului, procesele-verbale privind alte acțiuni procesuale efectuate în conformitate cu 
prezentul cod, explicațiile persoanei în a cărei privinţă a fost pornit proces contravențional, 
declarațiile victimei, ale martorilor, înscrisurile, înregistrările audio sau video, fotografiile, 
corpurile delicte, obiectele şi documentele ridicate, constatările tehnico-ştiinţifice şi medico-
legale, raportul de expertiză. Aprecierea probelor se face de persoana competentă să 
soluționeze cauza contravențională, potrivit convingerii sale pe care şi-a format-o cercetând 
toate probele administrate în raport cu circumstanțele constatate ale cauzei şi călăuzindu-se 
de lege. 
17. În conformitate cu art.442 alin.(1) Cod contravențional, procesul-verbal cu privire la 
contravenție este un act prin care se individualizează fapta ilicită şi se identifică făptuitorul. 
Procesul-verbal se încheie de către agentul constatator pe baza constatărilor personale şi a 
probelor acumulate, în prezenţa făptuitorului sau în absenţa lui.
18. La examinarea cauzei contravenționale, instanța de judecată va ţine cont de rigorile 
art.458 Codul contravențional, care indică că examinând cauza contravenţională, instanţa de 
judecată este obligată să determine, caracterul veridic al contravenţiei imputate, existenţa 
cauzelor care înlătură caracterul contravenţional al faptei, vinovăţia persoanei în a cărei 
privinţă a fost pornit procesul contravenţional, existenţa circumstanţelor atenuante şi/sau 
agravante, necesitatea sancţionării şi, după caz, caracterul sancţiunii contravenţionale, alte 
aspecte importante pentru soluţionarea justă a cauzei. Instanța reține că pentru respectarea 
garanțiilor procedurale specifice în materie penală în ceea ce privește dreptul la un proces 
echitabil, printre care şi prezumţia de nevinovăţie, prevăzută de art.6 § 2 din Convenţia 
Europeană a Drepturilor Omului, instanţa de judecată verifică legalitatea şi temeinicia 
procesului-verbal cu privire la contravenţie.
19.Totodată, în conformitate cu prevederile art.6 alin.(2) şi (3) CEDO, orice persoană 
acuzată de o infracţiune este prezumată nevinovată până ce vinovăţia sa va fi legal stabilită. 
20. În conformitate cu jurisprudența relevantă a Curţii Europene a Drepturilor Omului, 
instanţele de judecată sunt obligate să demonstreze vinovăţia inculpatului prin adoptarea 
unor soluţii motivate. Lipsa motivelor reprezintă o încălcare a dreptului la un proces 
echitabil: „în cazul în care instanţele judecătoreşti naţionale se abţin de a da un răspuns 
special şi explicit la cele mai importante întrebări, fără a-i oferi părţii care le-a formulat 
posibilitatea de a şti dacă o anumită susţinere a fost neglijată sau respinsă, acest fapt va fi 
considerat o încălcare a dreptului la un proces echitabil. (Boldea v. România, 15 februarie 
2007, §30).
21. Orice acuzat are, în special, dreptul: să fie informat, în termenul cel mai scurt, într-o 
limbă pe care o înţelege şi în mod amănunţit, asupra naturii şi cauzei acuzaţiei aduse 
împotriva sa; să dispună de timpul şi de înlesnirile necesare pregătirii apărării sale; să se 
apere el însuşi sau să fie asistat de un apărător ales de el şi, dacă nu dispune de mijloacele 
necesare pentru a plăti un apărător, să poată fi asistat în mod gratuit de un avocat din oficiu, 
atunci când interesele justiţiei o cer; să întrebe sau să solicite audierea martorilor acuzării şi 
să obţină citarea şi audierea martorilor apărării în aceleaşi condiţii ca şi martorii acuzării; să 
fie asistat în mod gratuit de un interpret, dacă nu înţelege sau nu vorbeşte limba folosită la 
audiere. 
22. Prin prisma prevederilor ce guvernează speța dedusă judecății, instanța de judecată 
reiterează că, scopul legii contravenționale constă în apărarea drepturilor şi libertăților 
legitime ale persoanei, apărarea proprietății, ordinii publice, a altor valori ocrotite de lege, 
în soluționarea cauzelor contravenționale, precum şi în prevenirea săvârșirii de noi 
contravenții.
23.După cum a fost menționat supra, acțiunile lui DJAMAN Aurelia au fost încadrate de 
către agentul constatator conform prevederilor art. 336 alin.(1) Cod contravențional, care 
stabilește sancțiune pentru nesubordonarea cu rea-voinţă dispoziţiei sau cererii legitime a 
procurorului, a ofiţerului de urmărire penală, a ofiţerului de informaţii şi securitate, a 
angajatului cu statut special al Ministerului Afacerilor Interne, a altei persoane, aflate în 
exerciţiul funcţiunii sau al datoriei obşteşti de asigurare a securităţii statului, de menţinere a 
ordinii publice şi de combatere a criminalităţii.
24.Instanţa de judecată remarcă faptul că, conținutul Procesului-verbal cu privire la 
contravenție seria/nr.MAI06 428201 din 19.09.2025, încheiat de către agentul constatator 
din cadrul IP Anenii Noi al Inspectoratului General al Poliției, LIURCA Marius, 
corespunde rigorilor instituite de art.443 al Codului contravențional, iar careva elemente 
sau împrejurări care ar condiționa declararea nulităţii acestui proces-verbal, instanţa de 
judecată nu determină.
25. Pentru constatarea existenței contravenției imputate lui DJAMAN Aurelia şi 
constatarea vinovăției, de către agentul constatator au fost administrate următoarele probe, 
cercetate în cadrul ședinței de judecată:
-            Procesul-verbal cu privire la contravenție seria/nr. MAI06 428201 din 19.09.2025.
-            Raportul din 18.09.2025.
-            Raportul din 09.09.2025.
-            Raportul din 29.08.2025.
-            Raportul din 23.08.2025 despre primirea informației telefonice la data de 23.08.2025, 
ora 15:25, de la BULGARI Victor, care a comunicat că în or. Anenii Noi, str. Suvorov 4, la 
data de 23.08.2025 ora 14:00, în fața casei de cultură cet. DJAMAN Aurelia nu s-a 
subordonat cerințelor legale ale angajaților poliției, înregistrată în R-2 cu nr.4221 din aceiași 
dată. 
-         Copia comunicatului special, adresat șefului IGP, CERNĂUȚEANU Viorel, potrivit 
căruia se atestă că la data de 23.08.2025, orele 14:34, a parvenit informația telefonică de la 
serviciul 112, de la cet. GLOD Ion, care a comunicat că în or. Anenii Noi, a fost agresat fizic 
de către angajații de poliție. Informația fiind înregistrată în REI-2 cu nr. 4216 din 
23.08.2025. În urma recepționării informațiilor, angajații Inspectoratului de Poliție Anenii 
Noi au intervenit la fața locului, informând participanții cu privire la caracterul ilegal al 
întrunirii, dat fiind faptul că aceasta era organizată de către o organizație în afara legii. Ca 
urmare acțiunilor de informare, circa 30 de persoane au renunțat la participare și au părăsit 
zona. Totuşi, o parte dintre cetățeni au continuat să staționeze în proximitatea parcului. 
Aceştia au fost somați să se legitimeze, însă unii dintre ei au refuzat categoric. Din acest 
motiv, pentru stabilirea identității, poliţiştii au fost nevoiţi să procedeze la reținerea 
temporară a persoanelor respective. Pe cazul desfăşurării acțiunilor de protest a fost 
înregistrat materialul în REI-2 cu nr. 4220 din 23.08.2025. Totodată, au fost întocmite 
materiale separate pe faptul nesubordonării angajaților poliției, după cum urmează: 
materialul în REI-2 cu nr. 4221 privind cetățeanca DJAMAN Aurelia. (identificată), 
materialul în REI-2 cu nr. 4222 privind cetățenii GLOD lon a.n.*****domiciliat ***** 
(identificat) şi BUCŞA Igor a.n.*****domiciliat ***** (identificat). materialul în REI-2 cu 
nr. 4227 privind cetățeanca TOFAN Iuliana a. n. 2002. (identificat). De asemenea, în cadrul 
subdiviziunii a parvenit o sesizare suplimentară prin intermediul unui apel, în care se reclamă 
pretinsa agresare a cet. Glod lon de către angajații poliției. Inspectoratul de Poliție Anenii 
Noi va continua documentarea tuturor cazurilor şi identificării tuturor persoanelor prezenta la 
protest. Fiind supus testului alcoolscopic cu aparatul de tip ”Drager” s-a stabilit la cet. GLOD 
Ion  o concentrație de 1,17 mg/l, iar la cet. Bucșa Igor o concentrație de 1,13 mg/l de alcool 
în aerul expirat.
-            Raportul din 23.08.2025.
-            Copia dispoziției nr. 26 din 22.08.2025, ”Cu privire la implicarea angajaților IP 
Anenii Noi în activități de asigurare a ordinii publice”.
-            Copia Listei angajaților implicați în data de 23.08.2025.
-            Ordonanță privind dispunerea constatării medico-legale pentru stabilirea gradului 
vătămării integrității corporale din 26.08.2025.
-            Avizul medicului narcolog pe numele cet. DJAMAN Aurelia.
-            Trimiterea-extras pe numele cet. DJAMAN Aurelia din data de 23.08.2025, potrivit 
căreia se atestă că, la moment nu se atestă patalogii.
-            Avizul medicului psihiatru pe numele cet. DJAMAN Aurelia.
-            Raportul din 23.08.2025.
-            Copia raportului din 23.08.2025 a agentului MACOVEI Vl. din cadrul IP Anenii 
Noi, potrivit căruia se atestă că, la data de 23.08.2025 conform dispoziției Șefului IP Anenii 
Noi nr.26 din 22.08.2025, fiind implicat în activități de asigurare a ordinii și securității 
publice în adiacentul casei de cultură în contextul acțiunilor de protest, preconizate de 
reprezentanți ai organizației criminale ”Șor”. În cadrul acțiunilor de protest, a identificat 
câteva persoane cunoscute, precum CAZAC G., o altă persoană care a prezentat actul de 
identitate AKDORA N. care efectua pozarea lângă monument a cetățenilor prezenți la 
protest. Suplimentar confirmă că, a fost martor în care șeful subdiviziunii a solicitat unei 
cetățence (ulterior s-a stabilit a fi DJAMAN A.) de a se identifica, însă ultima categoric se 
împotrivea și îl împingea. Ulterior ultima a fost reținută de angajații poliției. 
-            Citație nr. 34/21-9491 din 02.09.2025 adresată cet. DJAMAN Aurelia.
-            Fișa ”Acces Web” a cet. DJAMAN Aurelia.
-            Forma nr.246, eliberată pe numele lui DJAMAN Aurelia, actualizată la data de 
02.09.2025.
-            Cazierul contravențional eliberat pe numele lui DJAMAN Aurelia, actualizat la data 
de 02.09.2025. 
-            Copia raportului din 23.08.2025 despre primirea informației telefonice de la 
angajatul IP Anenii Noi BULGARI Victor, care a comunicat că în or. Anenii Noi, la data de 
23.08.2025 ora 13:40, în fața casei raionale de cultură, au fost depistate mai multe persoane 
suspecte în organizarea unui protest, în frunte cu Alexei GORODINSCHI. 
-            Copia raportului din 23.08.2025 a agentului LIURCA M. din cadrul IP Anenii Noi, 
potrivit căruia se atestă că, la data de 23.08.2025 conform dispoziției Șefului IP Anenii Noi 
nr.26 din 22.08.2025, fiind implicat în activități de asigurare a ordinii și securității publice în 
adiacentul casei de cultură în contextul acțiunilor de protest, preconizate de reprezentanți ai 
organizației criminale ”Șor”. Ulterior la solicitarea ultimului, de a se prezenta, în momentul 
acela cet. DJAMAN Aurelia, a început a manifesta un comportament neadecvat și a refuzat 
categoric de a se identifica și se împotrivesc, începând a îmbrânci, ulterior ultima nu s-a 
subordonat cerințelor legale ale poliției, ulterior ultima a fost transportată la IP Anenii Noi 
pentru a fi identificată. 
-            Citație nr. 34/21-9773 din 08.09.2025 adresată cet. DJAMAN Aurelia.
-            Caracteristica nr. 163 din 03.09.2025, eliberată de către Primăria com. Țînțăreni, prin 
care se atestă că, cet. DJAMAN Aurelia se bucură de o reputație bună, având o conduită 
bună și respectuoasă.
-         Ordonanța de ridicare din 18.09.2025 întocmit de agentul LIURCA M., potrivit 
căreia se atestă că, de la MACOVEI Vladimir s-a dispus ridicarea a un DVD-R ce conține 
proba audio-video.
-         Procesul-verbal de ridicare din 18.09.2025 întocmit de agentul LIURCA M., potrivit 
căruia se atestă că, de la MACOVEI Vladimir a fost ridicat un DVD-R cu conținut video 
unde cet. DJAMAN Aurelia nu se subordonează cerințelor legale ale angajaților poliției.
-         Procesul-verbal de cercetare a obiectului/documentului, întocmit de agentul LIURCA 
M., potrivit căruia se atestă că, obiectul supus cercetării îl constituie un DVD-R pe care este 
stocat imaginea video 0918. Mp.4 cu dimensiunea de 098 mb, iar la deschiderea fișierului 
sus indicat, se observă imagea video de o durată de 2 min. și 42 sec. Imaginea video este 
efectuată pe timp de zi la lumina naturală, într-un loc deschis. În cadrul examinării la 
începutul înregistrării s-a stabilit că apar două persoane de gen masculin din care un 
colaborator al poliției, ulterior în imagine apar 3 persoane de gen feminin, dintre care și cet. 
DJAMAN A., care manifesta un comportament neadecvat, ultima nu se subordona cerințelor 
legale impuse de către colaboratorii de poliție. La minutul 02:25 sec se observă cum cet. 
DJAMAN A. îmbrâncește colaboratori de poliție.
-         Înștiințarea expediată în adresa lui DJAMAN A. cu nr. 34/2110357 din 19.09.2025, 
potrivit căreia se atestă că ultimei i s-a adus la cunoștință faptul pornirii procesului 
contravențional în privința acesteia, cu întocmirea procesului-verbal cu privire la 
contravenție în baza art. 336 alin. (1) Cod contravențional.
-         DVD-R 4.7 GB de model ”Omega” unde sunt anexate trei  înregistrări video din 
23.08.2025, unde cet. DJAMAN A. nu s-a subordonat cerințelor legale ale angajaților 
poliției, fiind într-un plic sigilat și anexat SP al SS, agent LIURCA M. și NISTREAN S., 
fiind indicate semnăturile olografe ale acestora.
26.Instanța de judecată consideră că probele acumulate în procesul contravențional de 
către agentul constatator coroborează între ele, și confirmă indubitabil vinovăția lui 
DJAMAN Aurelia în comiterea contravenției prevăzute de art.336 alin. (1) Cod 
contravențional. Or, din probele enunțate rezultă în mod cert că, DJAMAN Aurelia, la data 
de 23.08.2025, ora 14:00, aflându-se pe adresa or. Anenii Noi, str. Suvorov, nu s-a 
subordonat cerințelor legale ale angajaților poliției.
27.Instanța subliniază astfel că, fapta contravențională săvârșită de către făptuitoare a fost 
constatată de agentul constatator și a fost inserată în procesul verbal cu privire la contravenţie 
cu nr. şi seria MAI06 428201, încheiat la 19 septembrie 2025.
28. În acest sens, instanţa relevă că angajaţii poliţiei BULGARI Victor, LIURCA Marius 
și NISTREAN Sevastian la data de 23.08.2025 conform comunicatului special și dispoziției 
Șefului IP Anenii Noi nr.26 din 22.08.2025, se aflau în exercițiul funcției de asigurare a 
ordinii și securității publice în adiacentul casei de cultură din Anenii  Noi, în contextul 
acțiunilor de protest, preconizate de reprezentanți ai organizației criminale ”Șor”.
29. De asemenea, faptul aflării angajaților poliției nominalizați supra în exercițiul 
funcției, în data de 23.08.2025, orele 09:30-15:00, în adiacentul casei de cultură din Anenii 
Noi, fiind în uniformă și având în dotare ”body cam”, se atestă prin lista nominală a 
angajaților implicați și dispoziția nr.233 din 23.08.2025. 
30. Din conținutul comunicatului special nominalizat supra, se mai remarcă că în urma 
recepționării informațiilor, angajații IP Anenii Noi au intervenit la fața locului, informând 
participanții cu privire la caracterul ilegal al întrunirii, dat fiind faptul că aceasta era 
organizat de către o organizație în afara legii. Ca urmare a acțiunilor de informare, circa 30 
de persoane au renunțat la participare și au părăsit zona. Totuși, o parte dintre cetățeni au 
continuat să staționeze în proximitatea parcului. Aceștia au fost somați să se legitimeze, însă 
unii dintre ei au refuzat categoric. Din acest motiv, pentru stabilirea identității, polițiștii au 
fost nevoiți să procedeze la reținerea temporară a persoanelor respective, fiind înregistrate 
mai multe materiale în REI-2, inclusiv materiale separate pe faptul nesubordonării angajaților 
poliției, inclusiv în privința Aureliei DJAMAN, materialul REI-2 cu nr.4221 din 23.08.2025.
31. Astfel, DJAMAN Aurelia fiind suspectată de manifestarea comportamentului agresiv 
deoarece la solicitarea colaboratorilor de poliție, de a se prezenta, în momentul acela cet. 
DJAMAN Aurelia, a refuzat categoric de a se identifica și se împotrivea, ce oferă legitimitate 
acţiunilor poliţiei, iar aceste acţiuni reies din rapoartele şi declaraţiile angajaţilor poliţiei 
BULGARI Victor și LIURCA Marius.
32. Prin urmare, faptul nesubordonării lui DJAMAN Aurelia cerințelor legale a 
colaboratorilor de poliție, implicați în exercițiul funcțiunii, se atestă prin raportul din 
23.08.2025 a agentului LIURCA M. din cadrul IP Anenii Noi, potrivit căruia se atestă că, la 
data de 23.08.2025 conform dispoziției Șefului IP Anenii Noi nr.26 din 22.08.2025, fiind 
implicat în activități de asigurare a ordinii și securității publice în adiacentul casei de cultură 
în contextul acțiunilor de protest, preconizate de reprezentanți ai organizației criminale 
”Șor”. ”Ulterior la solicitarea ultimului, de a se prezenta, în momentul acela cet. DJAMAN 
Aurelia, a început a manifesta un comportament neadecvat și a refuzat categoric de a se 
identifica și se împotrivesc, începând a îmbrânci, ulterior ultima nu s-a subordonat 
cerințelor legale ale poliției, ulterior ultima a fost transportată la IP Anenii Noi pentru a fi 
identificată”. 
33. Precum și prin raportul din 23.08.2025 a agentului MACOVEI Vl. din cadrul IP 
Anenii Noi, potrivit căruia se atestă că, ...”Suplimentar confirmă că, a fost martor în care 
șeful subdiviziunii a solicitat unei cetățence (ulterior s-a stabilit a fi DJAMAN A.) de a se 
identifica însă ultima categoric se împotrivea și îl împingea. Ulterior ultima a fost reținută 
de angajații poliției.”
34. La fel, aceste circumstanţe se mai confirmă prin raportul agentului MACOVEI Vl. din 
cadrul IP Anenii Noi, potrivit căruia se atestă că, la data de 23.08.2025 conform dispoziției 
Șefului IP Anenii Noi nr.26 din 22.08.2025, fiind implicat în activități de asigurare a ordinii 
și securității publice în adiacentul casei de cultură în contextul acțiunilor de protest, 
preconizate de reprezentanți ai organizației criminale ”Șor”. În cadrul acțiunilor de protest, a 
identificat câteva persoane cunoscute, precum CAZAC G., o altă persoană care a prezentat 
actul de identitate AKDORA N. care efectua pozarea lîngă monument a cetățenilor prezenți 
la protest. Suplimentar confirmă că, a fost martor în care șeful subdiviziunii a solicitat 
unei cetățence (ulterior s-a stabilit a fi DJAMAN A.) de a se identifica însă ultima 
categoric se împotrivea și îl împingea. Ulterior ultima a fost reținută de angajații poliției.   
35. Subsecvent, circumstanțele expuse coroborează cu procesul-verbal de cercetare a 
obiectului/documentului, întocmit de agentul LIURCA M., potrivit căruia se atestă că, 
obiectul supus cercetării a constituit un DVD-R, pe care este stocată înregistrarea video cu 
nr.0918.mp.4, cu dimensiunea de 098 mb, iar la deschiderea fișierului sus indicat, se observă 
înregistrarea video de o durată de 2 min. și 42 sec. Imaginea video este efectuată pe timp de 
zi la lumina naturală, într-un loc deschis. În cadrul examinării la începutul înregistrării s-a 
stabilit că apar două persoane de gen masculin din care un colaborator al poliției, ulterior în 
imagine apar 3 persoane de gen feminin, dintre care și cet. DJAMAN A., care manifesta un 
comportament neadecvat, ultima nu se subordona cerințelor legale impuse de către 
colaboratorii de poliție. La minutul 02:25 sec se observă cum cet. DJAMAN A. îmbrâncește 
colaboratori de poliție.
36. În acest context, potrivit art. 19 şi 21 al Legii nr. 320 din 27 decembrie 2012, cu 
privire la activitatea Poliţiei şi statutul poliţistului, poliţiştii au atribuţii exhaustive în 
domeniul menţinerii, asigurării şi restabilirii ordinii, şi securității publice, inclusiv de a 
reacţiona prompt la orice solicitare în acest sens, iar acţiunile comise de asemenea făptuitori 
în scopul perturbării acestor activităţi, a priori necestită a fi sancţionate, în vederea asigurării 
realizării cu succes a scopurilor generale ale poliţiei, instituţie care are misiunea de a apăra 
drepturile şi libertăţile fundamentale ale persoanei prin activităţi de menţinere, asigurare şi 
restabilire a ordinii şi securităţii publice, de prevenire, investigare şi de descoperire a 
infracţiunilor şi contravenţiilor.
37. Mai mult, potrivit art.25 alin.(5) din Legea nr.320 din 27.12.2012 cu privire la 
activitatea Poliţiei şi statutul poliţistului, în realizarea atribuţiilor de serviciu, poliţistul are 
următoarele împuterniciri: 1) să solicite persoanelor, inclusiv persoanelor cu funcţie de 
răspundere şi persoanelor publice, respectarea ordinii publice şi încetarea acţiunilor ilegale, 
iar, în caz de necesitate, pentru asigurarea respectării cerinţelor legale să intervină prin 
aplicarea forţei fizice, mijloacelor speciale sau a armei de foc din dotare, în condiţiile 
stabilite de lege; 2) să exercite drepturile ce rezultă din procedura penală sau 
contravenţională în cazul în care poliţistul exercită funcţia respectivă în cadrul procesului; 3) 
să stabilească identitatea persoanelor care încalcă dispoziţiile legale ori dacă sînt indicii că 
acestea pregătesc sau au săvîrșit o faptă ilicită sau prejudiciabilă, precum și a persoanelor 
care solicită intrarea într-un perimetru restricţionat; 4) să conducă la sediul unităţii de Poliţie 
persoanele care, prin acţiunile lor, periclitează viaţa sau sănătatea persoanelor, ordinea şi 
securitatea publică sau alte valori sociale ocrotite de lege, precum şi persoanele suspectate de 
săvîrşirea unor fapte ilicite sau prejudiciabile, a căror identitate nu a fost stabilită în condiţiile 
legii; 5) să efectueze controlul corporal preventiv asupra persoanei reţinute, precum şi asupra 
persoanei participante la întruniri publice sau în alte locuri în care este interzis accesul cu 
arme, produse ori cu substanțe periculoase, precum și al bagajului acesteia; 6) să efectueze 
controlul corporal preventiv asupra persoanei care se află în stare de inconștiență și este 
necesară identificarea acesteia, precum și al bagajului acesteia; 7) să efectueze imprimări 
audio și video, să fotografieze persoanele care încalcă ordinea publică; 8) să folosească 
gratuit mijloacele de informare în masă în scop de prevenire a tulburărilor grave ale ordinii 
publice sau a altor situații excepționale; 9) să utilizeze mijloacele speciale sonore și 
luminiscente instalate pe unitățile de transport conform normelor stabilite; 10) să reţină 
persoanele în condiţiile stabilite de legislaţie, cu explicarea drepturilor acestora; 11) să invite 
în sediul unităţii de Poliţiei persoanele a căror prezenţă este necesară pentru îndeplinirea 
atribuţiilor Poliţiei, cu aducerea la cunoştinţă, în formă scrisă, a scopului şi motivului 
invitaţiei;
38. În conformitate cu jurisprudenţa relevantă a Curţii Europene a Drepturilor Omului, 
instanţele de judecată sunt obligate să demonstreze vinovăţia inculpatului prin adoptarea 
unor soluţii motivate. Lipsa motivelor reprezintă o încălcare a dreptului la un proces 
echitabil: …în cazul în care instanţele judecătoreşti naţionale se abţin de a da un răspuns 
special şi explicit la cele mai importante întrebări, fără a-i oferi părţii care le-a formulat 
posibilitatea de a şti dacă o anumită susţinere a fost neglijată sau respinsă, acest fapt va fi 
considerat o încălcare a dreptului la un proces echitabil. (Ruiz Torija împotriva Spaniei, 9 
decembrie 1994, § 29; Papon împotriva Franţei (nr. 2), dec., 15 noiembrie 2001; Boldea 
împotriva României, 15 februarie 2007, § 30).
39. Prin urmare, examinând în cumul totalitatea probelor administrate şi apreciindu-le în 
conformitate cu art.425 Cod contravenţional, din punct de vedere al pertinenţei, concludenţii, 
utilităţii şi coroborării lor în ansamblu, instanţa apreciază că DJAMAN Aurelia prin acţiunile 
sale, a comis contravențiile prevăzute de art.336 alin. (1) Cod contravențional.
40.Instanța constată că la încheierea procesului-verbal cu privire la contravenţie, agentul 
constatator a respectat pe deplin prevederile art.443 din Codul contravențional şi, de 
asemenea, a determinat caracterul veridic al contravenției imputate, neidentificându-se 
careva circumstanțe din cele prescrise la art.445 Cod contravențional şi care ar conduce la 
nulitatea procesului-verbal cu privire la contravenție, fiind acordată atenție cuvenită 
prevederilor art. 5 – 9 din Codul contravenţional, şi anume principiul legalității şi egalității în 
fața legii, principiul dreptății şi caracterului personal al răspunderii contravenționale. 
Concomitent, actul constatator a fost adoptat în lipsa făptuitoarei, absența acesteia fiind 
certificată prin semnătura martorului asistent CAMERZAN Oxana, prin prisma art.443 
alin.(6) Cod contravențional. 
41.Totodată, deși la materialele cauzei lipsește dovada de recepție a citațiilor expediate la 
02.09.2025 și 08.09.2025 în adresa făptuitoarei întru necesitatea prezentării acesteia la data 
de 05.09.2025 și 12.09.2025 în fața agentului constatator pentru a fi audiată pe marginea 
materialului acumulat, totuși în urma cercetării primei înregistrări video înregistrate pe DVD-
R 4.7 GB de model ”Omega”, cu dimensiunea de 00:00:25 secunde, se atestă că Aureliei 
DJAMAN i se încearcă transmiterea citației, însă aceasta refuză înmânarea citației.
42. În ipostază creată și descrisă supra, vinovăția făptuitoarei în săvârșirea contravenției 
şi-a găsit deplină confirmare prin probele administrate, care în ansamblu coroborează între 
ele, se completează unele pe altele, nu trezesc nici o îndoială și dovedesc cert cele expuse 
mai sus.
43. Pe cale de consecință, DJAMAN Aurelia urmează a fi recunoscută vinovată în 
comiterea contravenției prevăzute de art.336 alin.(1) Cod contravențional.
44. La stabilirea sancţiunii, instanţa de judecată ţine cont de prevederile art.art.32, 37 Cod 
contravenţional, caracterul şi gradul prejudiciabil al contravenţiei, comportamentul 
contravenientului. 
45.Totodată, instanța de judecată menționează că circumstanţe atenuante și/sau agravante 
nu au fost identificate.
46. Art. 336 alin. (1) Cod contravențional, stabilește sancțiune pentru nesubordonarea cu 
rea-voinţă dispoziţiei sau cererii legitime a procurorului, a ofiţerului de urmărire penală, a 
ofiţerului de informaţii şi securitate, a angajatului cu statut special al Ministerului Afacerilor 
Interne, a altei persoane, aflate în exerciţiul funcţiunii sau al datoriei obşteşti de asigurare a 
securităţii statului, de menţinere, asigurare şi restabilire a ordinii publice, de asigurare a 
siguranţei circulaţiei rutiere, de executare a hotărârilor instanţei de judecată şi a 
documentelor executorii şi de combatere a criminalităţii, cu amendă de la 24 la 36 de unităţi 
convenţionale sau cu muncă neremunerată în folosul comunităţii de la 30 la 60 de ore.
47.Reieşind din circumstanţele cazului, luând în considerație solicitarea agentului 
constatator de aplicare în privința contravenientei a sancțiunii sub formă de amendă, ţinând 
cont de prevederile art.37 alin.(3) Cod contravenţional care statuează că munca neremunerată 
în folosul comunităţii poate fi aplicată doar persoanelor care acceptă să execute o asemenea 
sancţiune coroborată cu faptul că contravenienta nu s-a prezentat în cadrul ședinței de 
judecată şi nu a dat acordul privind aplicarea unei sancţiuni sub formă de munca 
neremunerată, luând în consideraţie scopul sancţiunii contravenţionale de reeducare şi 
corectare a persoanei care a săvârșit contravenţie, instanţa de judecată va stabili lui 
DJAMAN Aurelia, pentru comiterea contravenției prevăzute de art.336 alin.(1) Cod 
contravențional, sancțiune sub formă de amendă în mărime de 30 (treizeci) unități 
convenționale, ce constituie suma de 1 500 (una mie cinci sute) lei.
48.Instanţa explică contravenientei că potrivit art.34 alin.(3) și (4) Cod contravențional, 
acesta este în drept să achite jumătate din amenda stabilită dacă o plăteşte în cel mult 3 zile 
lucrătoare de la data aducerii la cunoştinţă a deciziei de aplicare a sancţiunii 
contravenţionale. În acest caz se consideră că sancţiunea amenzii este executată integral, cu 
excepţia cazului în care a fost contestată decizia de aplicare a sancţiunii contravenţionale şi 
contravenientul nu şi-a retras cererea de contestare a deciziei, emisă asupra cauzei 
contravenţionale, pînă la cercetarea judecătorească. Dacă persoana fizică sau juridică nu a 
achitat amenda în decursul a 30 de zile de la data stabilirii acesteia, se va proceda conform 
reglementărilor Codului de executare. În cazul în care achitarea amenzii nu este posibilă din 
cauza lipsei ori a insuficienţei bunurilor sau din cauza eschivării cu rea-voinţă a 
contravenientului de la achitarea acesteia, instanţa de judecată poate înlocui suma neachitată 
a amenzii, după caz, cu: a) amendă în mărime dublă, care însă nu poate depăşi limita maximă 
a sancţiunii cu amenda prevăzută de norma materială contravenţională sau de prezentul 
articol; b) privarea de dreptul de a desfăşura o anumită activitate pe un termen de la 6 luni la 
un an; c) muncă neremunerată în folosul comunităţii, calculîndu-se o oră de muncă pentru o 
unitate convenţională, durata muncii fiind de cel mult 60 de ore; d) arest contravenţional, 
calculîndu-se o zi de arest pentru 2 unităţi convenţionale, durata arestului fiind de cel mult 30 
de zile. În acest caz, se va ţine cont de restricţiile prevăzute la art.38 alin.(4).
49. În temeiul celor expuse, examinând sub toate aspectele, complet şi obiectiv 
circumstanțele cauzei contravenționale, în conformitate cu prevederile art.art.395, 458, 460, 
462 Cod contravențional, instanța de judecată, -
h o t ă r ă ş t e :
DJAMAN Aurelia, se recunoaște vinovată de comiterea contravenției prevăzute de art.336 
alin. (1) Cod contravențional, și i se stabilește sancţiune contravenţională sub formă de 
amendă în mărime de 30 (treizeci) unități convenționale, ce constituie suma de 1 500 (una 
mie cinci sute) lei.
Se explică lui DJAMAN Aurelia că potrivit art.34 alin. (3) Cod contravenţional al 
Republicii Moldova, aceasta este în drept să achite jumătate din amenda stabilită dacă o 
plăteşte în cel mult 3 zile lucrătoare de la data aducerii la cunoştinţă a deciziei de aplicare a 
sancţiunii contravenţionale. În acest caz, se consideră că sancțiunea amenzii este executată 
integral.
Hotărâre motivată pronunțată în ședință publică la 11 decembrie 2025.
Hotărârea este cu drept de atac în ordine de recurs la Curtea de Apel Centru, în termen de 
15 zile, prin intermediul Judecătoriei Căușeni (sediul Anenii Noi).
Preşedintele şedinţei, 
Judecător                                 PANTAZ 
Serghei