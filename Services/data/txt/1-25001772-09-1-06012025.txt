Dosar penal nr. 1-5/2025
1-25001772-09-1-06012025
S E N T I N Ţ Ă
în numele Legii
 11 decembrie 2025                                                                                           mun. 
Bălţi
Judecătoria Bălţi (sediul central)
Instanţa compusă din:
Preşedintele ședinței, judecătorul                                                            Alexandru 
Roșca
Grefier                                                                                                    Roxana 
Capbătut
Cu participarea: 
Procurorului                                                                                                  Oleg 
Reaboi
Apărătorului                                                                                               Natalia 
Dragan
Inculpatului                                                                                           Alexandru 
Luchian
În absența:          
Părții vătămate                                                                                          *****         
 
A judecat în şedinţă publică, cauza penală, de învinuire a lui 
Luchian Alexandru ***** ***** a.n., 
cetățean al Republicii Moldova, născut în 
Republica Moldova mun.Bălți, fără loc 
permanent de trai, studii medii, anterior 
judecat, neangajat în cîmpul muncii, fără 
persoane la întreținere, IDNP *****,
în săvîrşirea infracţiunii prevăzute de art. 186 alin.(2) lit.b și c) Cod Penal.
Termenul de examinare a cauzei: 26.02.2025 – 11.12.2025.
Cauză judecată conform art. 3641 Cod de procedură penală, pe baza probelor 
administrate în faza de urmărire penală.
Procedura de citare legală executată.
În baza materialelor din dosar și a probelor administrate în ședința de 
judecată, instanța, -
c o n s t a t ă:
1.Inculpatul Luchian Alexandru ***** împreună cu Gorceac Stanislav Nicolai 
a.n. 21.09.1986 având scopul sustragerii pe ascuns a bunurilor altei persoane, în 
perioada de timp începînd cu luna decembrie 2024 și pănă la 26.01.2025, 
prevăzînd urmările prejudiciabile și dorind survenirea acestora, folosindu-se de 
faptul că nu sînt observați de nimeni, au pătruns în gospodăria de pe adresa 
mun. Bălți., str. Muncii 79 ce aparține cet. Bucătari Viorica 1960 a.n. de unde 
pe ascuns, de lîngă anexa casei au sustras 4 metri ster de masă lemnoasă în 
sumă totală de 3400 lei. Apoi cu bunurile sustrase s-a eschivat de la fața locului, 
prin ce a cauzat părții vătămate Bucătari Viorica 1960 a.n un prejudiciu material 
în sumă totală de 3400 lei
2.În şedinţa de judecată inculpatul Luchian Alexandru *****, pînă la 
începerea cercetării judecătoreşti, a recunoscut în totalitate faptele indicate 
în rechizitoriu, şi–a recunoscut vina, nesolicitînd administrarea de probe 
noi, prin cererea scrisă personal, a solicitat examinarea cauzei penale în 
baza probelor administrate la urmărirea penală, pe care le recunoaşte şi 
asupra cărora nu are obiecţii. 
3.Avocatul Natalia Dragan şi procurorul Oleg Reaboi a susţinut cererea 
înaintată de inculpatul Luchian Alexandru *****.
4.Constatînd că probele administrate la urmărirea penală stabilesc fapta 
inculpatului, instanţa a admis cererea inculpatului de judecare a cauzei în 
ordinea prevăzută în art.3641 CPP, pe baza probelor administrate în cadrul 
urmăririi penale.  
5.În cadrul judecării cauzei, fiind audiată conform regulilor de audiere a 
martorului, inculpatul Luchian Alexandru ***** a susţinut  cererea sa de 
examinare a cauzei în procedură specială, a declarat că recunoaște vina în 
totalitate, și se căiește sincer de cele comise.   
6.Analizînd declaraţiile inculpatului, depuse în şedinţa de judecată, în raport 
cu cele depuse în cursul urmăririi penale, instanţa le reţine ca fiind în 
concordanţă cu circumstanţele de fapt ale cauzei, considerîndu-le veridice 
şi convingătoare. 
7.În acest sens, vina inculpatului a fost demonstrată pe deplin nu doar prin 
declaraţiile sale de recunoaştere a vinovăţiei, ci şi prin probele acumulate 
de către urmărirea penală. Luchian Alexandru ***** a recunoscut şi nu au 
contestat probele prezentate.    
8.Astfel, vinovăţia inculpatului Luchian Alexandru ***** este demonstrată 
prin următoarele probe:
-  parte vătămată Bucătari Viorica a declarat că, în anul 2022 ea a văzut la sine 
în centrul satului Hiliuți din m-ul Fălești, un camion plin cu lemne care erau 
de vînzare. Bucătari Viorica s-a adresat la șofer cît costă un metru ster de 
lemn la care i s-a spus că 850 lei. S-a înțeles cu șoferul că vrea să procur 7 
metri steri de lemne. Peste aproximativ o săptămînă șoferul a adus lemnele 
la ea acasă cărui i-a achitat suma de 5 950 lei. precum a achitat și 
transportul. Acasă la Bucătari Viorica în sat a rugat niște cunoscuți să vină să 
le taie ca să fie pregătite pentru foc. în continuare Bucătari Viorica iarăși a 
comandat un automobil ca să aducă lemnele în mun.Bălți și să le lase la fiica 
sa Bolocan Maria care  locuiește pe str.Muncii 79. A dus lemnele deoarece 
aceasta nu avea de foc ca să se încălzească Lemnele au fost descărcate și 
lăsate în anexa casei. Menționează că lemnele nu erau despicate iar masa 
lemnoasă era d.e ulm și salcâm. Pe parcurs, fiica sa a mai folosit din acele 
lemne și in anul în anul 2023, unde fiica sa ulterior a plecat cu familia în 
Franța la muncă și cu traiul acolo. Bucătari Viorica a rămas să aibă grijă de 
casa lor, deoarece își făcea griji iar seara pleca acasă. Permanent ușa de la 
anexă era încuiată cu lacăt, iar în vara anului 2024 Bucătari Viorica a lăsat 
ușa descuiată, era legată doar cu o ață. Menționează că în acea anexă rămase 
aproximativ 4 metri steri de lemne. Aproximativ 3 săptămîni în urmă, deci 
după anul nou. Bucătari Viorica a fost .telefonată de vecinul de acolo pe 
nume Boris, care a spus să vină la casa fiicei, deoarece de 2 zile la rând vede 
cum niște persoane cară lemne cu sacul de la fica sa din ogradă, și anume din 
anexa casei, deci lemnele pe care Bucătari Viorica le-a procura: La scurt 
timp Bucătari Viorica a venit la fața locului împreună cu cuscrii ei, și a 
depistat lipa lemnelor rămase, doar vrio 2 brațe de lemne. La fața locului a 
fost solicitată poliția de către Bucătari Viorica și la scurt timp angajații 
poliției au adus niște persoane suspecte care erau în stare de ebrietate 
alcoolică care posibil au și sustras lemnele. Prin fapta dată i sa fost cauzată o 
daună materială în sumă totală de 3400 lei, deci 4 metri steri de lemne;
-  declarațiile în calitate de martor a lui Reaboi Ion a declarat că, este cunoscut cu 
Alexandru și Stanislav, numele de familie nu le cunoaște, anume cu Stanislav se 
știe de mult timp iar pe Alexandru îl cunoaște de aproximativ o lună jumate. 
Despre faptul furtului de lemne spune spune că aproximativ după anul nou 
Reaboi Ion se afla în ospeție la Vladimir Petrenco pe str.Muncii 77 și anume 
seara, ora exactă nu poate spune însă aproximativ ora 21:00 a ieșit afară la fumat 
și a văzut cum din ograda casei nr.79 Stanislav și cu Alexandru scoteau lemne și 
le cărau undeva, unde anume nu cunoaște și nu i-a întrebat. Cei doi cărau lemnele 
cu sacii, cîți anume saci Reaboi Ion nu a stat să calculez. De la cine au luat 
lemnele nu cunoaște, și nici nu pot spune dacă le-au sustras. Peste ceva timp 
acolo a venit poliția, și de la angajații poliției Reaboi Ion a aflat că cei doi au 
sustras acele lemne;
-  declarațiile în calitate de martor a lui Pascari Boris a declarat că, locuiește pe 
adresa indicată împreună cu familia sa. Aproximativ la data de 24.01.2025 
Pascari Boris se afla acasă și pe la ora 16:00 a ieșit afară, ca să plece să o ia pe 
soția sa de la serviciu. Fiind afară a văzut că la vecina Viorica pe str.Muncii 79A, 
cineva umblă prin ogradă. Astfel, a observat cum un bărbat lui necunoscut era în 
ogradă, iar al doilea era după gard, deci în drum, și acel bărbat din ogradă 
transmitea un sac celui din drum. Văzînd aceasta sa apropiat și ia întrebat ce caută 
acolo la care acel din ogradă a spus că, caută un cîinișor (vorbitor de limba rusă). 
Auzind aceasta Pascari Boris a răspuns că nu are ce căuta în ogradă străină la care 
ultimul a sărit gardul și a plecat de acolo. A doua zi pe la aceeași oră Pascari 
Boris iarăși a ieșit afară și a văzut cum aceleași persoane sunt în ograda vecinei 
sale, deci unul era în ogradă iar altul era în drum. Iarăși a întrebat ce mai caută iar 
pe acolo, și ei mi-au spus că sunt în căutarea unui câinișor la care Pascari Boris 
le-a răspuns că nu au treabă în ogradă străină deoarece va suna la poliție și ei au 
ieșit de acolo. în continuare Pascari Boris a apelato pe vecina Viorica și i-a spus 
despre cele întîmplate la care ultima a venit a doua zi acasă și a depistat lipsa 
lemnelor din anexa casei. Din spusele lui Viorica a înțeles că acea anexă a casei 
era plină cu lemne cît anume nu știe, însă multe.
Menționeză că pe unul din acele persoane el mai apoi l-a, recunoscut ca fiind 
fratele vecinei de pe str.Muncii 77 și a doua persoană la fel trăiește acolo. Ultimii 
duc un mod de viață antisocial, fac abuz de băuturi alcoolice. Personal Pascari 
Boris nu a văzut că anume lemne scoteau de acolo însă din ograda sa văzuse fundul 
unui sac care era transmis peste gard. La casa lui Viorica nu locuiește nimeni, fiica 
ei și ginerele sunt plecați la Franța iar Viorica vine adesea pe acolo și își face 
treburile casnice prin grădină, deci are grijă de casă. Nu am văzut să fi avut ceva 
asupra lor;
-  declarațiile în calitate de martora lui Mudric Elena a declarat că, locuiește pe 
adresa indicată de una singură. La data de 24.01.2025 se afla acasă, la ea la poartă 
a venit un bărbat, a spus că se numește Alexandru, avea la sine mai mulți saci cu 
lemne și a întrebat dacă nu are nevoie, el poate să le vândă, la un preț bun mai 
ales că erau despicate. Mudric Elena a întrebat ce preț vrea pe lemne la care 
Alexandru a spus că cere 200 lei. Având în vedere că este iama și i s-a părut 
ieftin, ea le-a procurat. Alexandru a dat lemnele în ogradă și a plecat. Mudric 
Elena menționează că nu l-a întrebat de unde le are și câte anume lemne au fost 
acolo după volum, ea nu poate spune. în mare parte din lemne Mudric Elena le-a 
ars;
-  plîngere părții vătămate din 05.02.2025;
-  informația de la serviciul unic de urgență 112 din 26.01.2025;
-  procesul verbal de cercetare la fața locului din 05.02.2025;
-  tabel fotografic;
-  proces verbal de cercetare la fața locului din 26.01.2025;
-  tabel fotografic
9.În conformitate cu art. 101 alin. (1), (2) Cod de procedură penală, fiecare 
probă urmează să fie apreciată din punct de vedere al pertinenţei, 
concludenţei, utilităţii şi veridicităţii ei, iar toate probele în ansamblu – din 
punct de vedere al coroborării lor. Reprezentantul organului de urmărire 
penală sau judecătorul apreciază probele conform propriei convingeri, 
formate în urma examinării lor în ansamblu, sub toate aspectele şi în mod 
obiectiv, călăuzindu-se de lege.  
10.Drept consecinţă, acţiunile inculpatului Luchian Alexandru ***** corect 
au fost încadrate conform prevederilor art. 186 alin.(2) lit.b și c) Cod penal 
– sustragerea pe ascuns a bunurilor altor persoane săvîrșit de două 
persoane, prin pătrundere în loc de depozitare.
11.La determinarea aplicării unei pedepse juste, corecte, atît sub aspectul 
restabilirii ordinii de drept încălcate, cît şi prin punctul de vedere al nevoii 
de reeducare a făptuitorului, instanţa de judecată va ţine cont de 
prevederile art. art. 7, 75 – 88 ale Codului penal, şi anume de gravitatea 
infracţiunii săvîrşite, de motivul săvîrșirii acesteia, de personalitatea 
inculpatului, precum şi de circumstanţele cauzei, care atenuează ori 
agravează răspunderea.
12.În acest sens, instanţa ţine cont şi de opinia acuzatorului de stat, care a 
pledat pentru stabilirea pedepsei sub formă de muncă neremunerată în 
folosul comunității.
13.La rîndul său, apărătorul inculpatului avocat Natalia Dragan a pledat 
pentru stabilirea unei pedepse minime.  
14.La stabilirea categoriei pedepsei instanţa de judecată ia în consideraţie că, 
inculpatul Luchian Alexandru ***** a fost găsit vinovat de săvîrşirea 
infracţiunii prevăzute de art. 186 alin.(2) lit.b și c) Cod penal, pentru care 
legea penală prevede pedeapsa cu amendă în mărime de la 650 la 1350 
unităţi convenţionale sau cu muncă neremunerată în folosul comunităţii de 
la 180 la 240 de ore, sau cu închisoare de pînă la 4 ani
15.În conformitate cu art. 16 alin.(1), (2) , (3), (4), (5) și (6) Cod Penal În 
funcţie de caracterul şi gradul prejudiciabil, infracţiunile prevăzute de 
prezentul cod sînt clasificate în următoarele categorii: uşoare, mai puţin 
grave, grave, deosebit de grave şi excepţional de grave.
Infracţiuni uşoare se consideră faptele pentru care legea penală prevede în 
calitate de pedeapsă maximă pedeapsa închisorii pe un termen de pînă la 2 ani 
inclusiv.
Infracţiuni mai puţin grave se consideră faptele pentru care legea penală 
prevede pedeapsa maximă cu închisoare pe un termen de pînă la 5 ani 
inclusiv.
Infracţiuni grave se consideră faptele pentru care legea penală prevede 
pedeapsa maximă cu închisoare pe un termen de pînă la 12 ani inclusiv.
Infracţiuni deosebit de grave se consideră infracţiunile săvârșite cu intenţie 
pentru care  legea penală prevede pedeapsa maximă cu închisoare pe un 
termen ce depăşeşte 12 ani.
Infracţiuni excepţional de grave se consideră infracţiunile săvîrşite cu intenţie 
pentru care legea penală prevede detenţiune pe viaţă.
16.Potrivit art. 16 alin. (3) din Codul penal, infracțiunea prevăzută la art. 325 
alin.(1) din Codul penal, se califică ca infracțiune mai puțin gravă.     
17.La stabilirea categoriei pedepsei instanţa de judecată ia în consideraţie că, 
conform art. 61 Cod penal, pedeapsa penală este o măsură de constrângere 
statală și un mijloc de corectare și reeducare a condamnatului, ce se aplică 
de instanţele de judecată, în numele Legii, persoanelor ce au săvârșit 
infracţiuni, cauzând anumite lipsuri și restricţii drepturilor lor. 
18.Pedeapsa are drept scop restabilirea echităţii sociale, corectarea 
condamnatului, precum și prevenirea săvârșirii de noi infracţiuni atât din 
partea condamnatului, cât și a altor 
persoane. Executarea pedepsei nu trebuie să cauzeze suferinţe fizice și nici să 
înjosească demnitatea persoanei condamnate. 
19.La stabilirea pedepsei instanţa de judecată ţine cont și de prevederile art. 75 
Cod penal, potrivit căruia persoanei recunoscute vinovate de săvârșirea unei 
infracţiuni i se aplică o pedeapsă echitabilă, în limitele fixate și în strictă 
conformitate cu dispoziţiile părţii generale a Codului penal. La stabilirea 
categoriei și termenului pedepsei, instanţa de judecată ţine cont de gravitatea 
infracţiunii săvârșite, de motivul săvîrșirii acesteia, de persoana celui vinovat, 
de circumstanţele cauzei, care atenuează ori agravează răspunderea, de influenţa 
pedepsei aplicate asupra corectării și reeducării vinovatului, precum și de 
condiţiile de viaţă ale familiei acestuia.
20.În acest sens instanța reține că, prin criteriile de individualizare a pedepsei se 
înţeleg cerinţele de care instanţa de judecată este obligată să se conducă în 
procesul stabilirii pedepsei şi la aplicarea ei persoanei vinovate de săvârșirea 
infracţiunii. Individualizarea pedepsei constă în obligaţiunea instanţei de a 
stabili măsura pedepsei concrete infractorului necesară şi suficientă pentru 
realizarea scopurilor legii penale şi a pedepsei penale. Pedeapsa este echitabilă, 
când ea impune infractorului lipsuri şi restricţii ale drepturilor lui, proporţionale 
cu gravitatea infracțiunii săvârşite şi este suficientă pentru restabilirea echitaţii 
sociale, adică a drepturilor şi intereselor victimei, statului şi întregii societăţi, 
perturbate prin infracțiune.
21.Mai mult, urmează a fi reținut că din dispozițiile art.75 alin.(1) Cod penal se 
desprind trei criterii generale cu valoare de principiu. Pedeapsa aplicată 
infractorului trebuie să fie echitabilă, legală și individualizată. 
22.Ca urmare, instanța de judecată indică că pedeapsa penală este echitabilă atunci 
când este capabilă de a contribui la realizarea altor scopuri ale pedepsei penale, 
cum ar fi corectarea condamnatului şi prevenirea săvârşirii de noi infracţiuni 
atât de către condamnat, precum şi de alte persoane, or, practica judiciară 
demonstrează că, o pedeapsă prea aspră generează apariţia unor sentimente de 
nedreptate, jignire, înrăire şi de neîncredere în lege, fapt ce poate duce la 
consecinţe contrare scopului urmărit.
23.Legalitatea pedepsei impune instanței obligația de a stabili pedeapsa în limitele 
fixate în Partea Specială și în strictă conformitate cu dispozițiile Părții Generale 
a Codului Penal. 
24.Individualizarea pedepsei constă în obligația instanței de a stabili măsura 
pedepsei concrete infractorului, necesară și suficientă pentru realizarea 
scopurilor legii penale și pedepsei penale.    
25.La fel, în cadrul individualizării pedepsei instanţa de judecată reține prevederile 
regulii 
nr.6 din Recomandarea NR. R (92) 16 a Comitetului de ministri către statele 
membre referitoare la regulile europene asupra sancţiunilor aplicate în comunitate 
(adoptată de Comitetul de Miniştri în 19 octombrie 1992, cu ocazia celei de a 482-
a reuniune a Delegaţiilor de Miniştri), potrivit căreia „natura şi durata sancţiunilor 
şi măsurilor aplicate în comunitate trebuie de asemenea să fie proporţională cu 
gravitatea infracţiunii pentru care un delincvent a fost condamnat sau o persoană 
este inculpată, cât și cu situația personală a acesteia”. 
De asemenea, la stabilirea mărimii și categoriei pedepsei instanța ia în consideraţie 
faptul că inculpatul Luchian Alexandru ***** a contribuit la descoperirea 
infracţiunii prin recunoaşterea deplină a vinovăţiei, se căiește de cele comise.      
26.Prin urmare, la stabilirea pedepsei pentru speţă au incidenţă prevederile art. 80 1 
alin.(1) Cod penal, în cazul în care inculpatul a recunoscut săvârșirea faptelor 
indicate în rechizitoriu și a solicitat ca judecata să se facă pe baza probelor 
administrate în faza de urmărire penală, acesta beneficiază de reducerea cu o 
pătrime a limitelor de pedeapsă prevăzute în Partea specială a prezentului cod în 
cazul pedepsei cu amendă, cu muncă 
neremunerată în folosul comunității sau cu închisoare.
27.Circumstanțe care atenuează răspunderea inculpaților, conform art. 76 Cod 
penal, au fost înregistrate și anume recunoașterea vinovăției.
28.Circumstanțe care agravează, pot fi recunoscute numai  acele împrejurări, 
care sunt strict prevăzute de lege, stabilite de organele de urmărire penală 
și incluse în conținutul rechizitoriului. 
29.Conform art.77 Cod penal, circumstanțe ce agravaează răspunderea penală 
conform  art.77 Cod penal, au fost stabilite și anume săvîrșirea infracțiunii 
de către o persoană care anterior a fost condamnat pentru infrcațiuni 
similare.
30.Astfel, în virtutea circumstanțelor sus-menționate și luând în considerație 
gravitatea infracțiunii săvârșite, faptul că, inculpatul Luchian Alexandru 
*****, și-a recunoscut vinovăția, a  săvârșit o infracțiune mai puțin gravă, 
la evidența medicului narcolog și  psihiatru nu se află, instanța de judecată 
ajunge la concluzia de a-i stabili acesteia o pedeapsă sub formă de muncă 
neremunerată în folosul comunităţii pe un termen de 150 (o sută cincizeci) 
ore.  
31.Conform principiului prevăzut în art.4 din Codul penal - umanismul legii 
penale şi acordând deplină eficienţă prevederilor art.6, 7, 61, 75 din Codul 
penal, instanţa ajunge la concluzia că, restabilirea echităţii sociale, 
corectarea condamnatului cât şi prevenția vor fi atinse prin aplicarea 
pedepsei nominalizate supra.   
32.Pedeapsa sub formă de muncă neremunerată în folosul comunității va 
asigura îndeplinirea scopului de exemplaritate şi educativ al ei, respectiv şi 
suficient pentru a-l determina pe inculpat să conştientizeze consecinţele 
conduitei sale ilicite în societate şi să dețină, pe viitor o atitudine de 
respect faţă de valorile sociale ocrotite de lege, realizându-se astfel, scopul 
și supremația legii penale, or procesul penal trebuie să fie echilibrat și sa 
tindă la sanctionarea faptelor într-o asemenea masură încât scopul imediat 
dar mai ales mediat al sancțiunii aplicate să determine în timp scăderea 
infractionalității din rîndul infractorilor. 
33.În conformitate cu art. 67 alin.(3) Cod Penal, în caz de eschivare cu rea-
voinţă a condamnatului de la munca neremunerată în folosul comunităţii, 
ea se înlocuieşte cu închisoare, calculându-se o zi de închisoare pentru 4 
ore de muncă neremunerată în folosul comunităţii. În acest caz, termenul 
închisorii poate fi mai mic de 3 luni.
34.Potrivit art. 385 alin. (1) pct. 15) Cod de procedură penală, la adoptarea 
sentinţei, instanţa de judecată soluţionează următoarele chestiuni: dacă 
urmează să fie revocată, înlocuită sau aplicată o măsură preventivă în 
privinţa inculpatului. 
35.Astfel, instanța de judecată atestă faptul că prin ordonanța pocurorului în 
Procuratura mun. Bălți, Cojocari Dumitru din 05.02.2025 în privința lui 
Luchian Alexandru ***** a fost aplicată măsura preventivă sub formă de 
obligare de a nu părăsi țara pe un termen de 60 zile.
36.Prin urmare, măsura preventivă obligarea de nepărăsire a țării pe un 
termen de 60 (șaizeci) zile aplicată în privința lui Luchian Alexandru 
***** prin ordonanța procurorului din 05.02.2025 a expirat, astfel instanța 
de judecată va aplica în privința lui Luchian Alexandru ***** măsura 
preventivă obligarea de nepărăsire a țării  ce se va menține pînă la intrarea  
sentinței în vigoare.    
37.În baza art. 80 1 alin. (1) Cod penal, art. art. 364 1, 384-385, 395, 397 Cod 
procedură penală, instanţa de judecată,
c o n d a m n ă:
Se recunoaşte vinovat Luchian Alexandru *****, de săvârșirea 
infracţiunii prevăzute de art.186 alin.(2) lit.b și c) Cod penal şi în baza acestei 
Legi se stabilește 
numitului pedeapsă sub formă de muncă neremunerată în folosul comunităţii pe 
termen de 150 (o sută cincizeci) ore. 
După ce sentinţa va deveni executorie, inculpatul este obligat ca în termen 
de 5 zile să se prezinte la serviciul probaţiune din raza domiciliului său, pentru 
supravegherea executării pedepsei.     
Se explică lui Luchian Alexandru ***** condiţiile şi consecinţele 
neexecutării pedepsei stabilite prevăzute la art. 67 alin. (3) Cod penal, și anume că 
în caz de eschivare cu rea-voinţă a condamnatului de la executarea pedepsei sub 
formă de muncă neremunerată în folosul comunităţii ea se înlocuiește cu 
închisoarea.    
Se aplică în privința lui Luchian Alexandru ***** măsura preventivă 
obligarea de nepărăsire a țării ce se va menține pînă la intrarea sentinței în vigoare. 
Se remite copia sentinței către Inspectoratul de Poliție Bălți, Inspectoratul 
General al Poliției de Frontieră, în partea executării măsurii preventive-obligarea 
de nepărăsire a țării.
Sentinţa poate fi atacată cu recurs la Curtea de Apel Nord în termen de 15 
zile, prin intermediul Judecătoriei Bălţi (sediul central).
           Preşedintele şedinţei,
                  judecătorul:                                                      Alexandru Roșca 
            Copia corespunde originalului ______________ Judecător Alexandru 
Roşca
