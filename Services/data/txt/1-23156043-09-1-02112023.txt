Pagină  din 
Dosar nr. 1-166/2023 (PIGD: 1-23156043-09-1-02112023)
S E N T I N Ţ Ă
în numele Legii
12 decembrie 2025                                                                                                 or. Fălești
Judecătoria  Bălţi (sediul Fălești)
Instanţă în componența:
Preşedintele şedinţei, judecătorDorin Cazacu
Grefier Ana-Maria Caras, Marinela Caduc
cu participarea:
inculpatei Bolfosu Ana
apărătorul inculpatului, avocatul Dumneanu Radu
acuzatorului de stat, procurorGonța Lilian
succesorului victimei Pastuh Natalia
reprezentantului succesorului, avocatul Tcaci Gheorghe
interpretuluiCațaveica Maria
în lipsa
părților vătămateRarancean Alexandru, Rarancean Angela
succesorului victimeiGuțan Dmitri
reprezentantului părții civilmente responsabile SA. „GENERAL ASIGURĂRI”
             a judecat în şedinţă publică, în limba de stat, conform procedurii generale, cauza 
penală cu privire la învinuirea lui:
BOLFOSU Ana, născută la ***** în *****, domiciliată în 
raionul *****, cetățean al Republicii Moldova, IDNP *****, 
studii medii, nesupusă militar, divorțată, un copil minor la 
întreținere, fără grad de dizabilitate, neangajată în câmpul 
muncii, titluri speciale, grade de calificare sau distincţii de stat 
nu are, limba de stat o cunoaște, reţinută sau arestată în această 
cauză penală nu a fost, fără antecedente penale,
în temeiul art. 264 alin. (5) Codul penal.
Procedura de citare legală executată.
Cauza penală a fost examinată în Judecătoria Bălți (sediul Făleşti) în perioada 02 
noiembrie 2023 (data înregistrării cauzei în instanță) – 12 decembrie 2025 (data pronunțării 
sentinței). 
Acuzatorul de stat, procurorul Gonța Lilian, a pledat pentru recunoașterea inculpatei 
Bolfosu Ana vinovată de săvârșirea infracțiunii prevăzute de art. 264 alin. (5) Cod penal și 
aplicarea pedepsei sub formă de închisoare pe un termen de 8 ani, cu executarea pedepsei în 
penitenciar pentru femei, cu anularea dreptului de a conduce mijloace de transport. De 
aplicat în privința inculpatei Bolfosu Ana măsura preventivă arestul. De încasat de la Bolfosu 
Ana cheltuielile judiciare în mărime totală de 14290 lei. Acțiunea civilă de admis.
Apărătorul inculpatei, avocatul Dumneanu Radu a pledat pentru adoptarea unei 
sentințe de achitare a lui Bolfosu Ana. 
Potrivit probelor administrate, instanţa de judecată,
Pagină  din 
c o n s t a t ă:
1.Bolfosu Ana, la data de 30 octombrie 2022, în jurul orelor 10:25, fiind deţinătoare a 
permisului de conducere cu nr. ***** din 10.10.2007, care îi acordă dreptul de a conduce 
mijloace de transport de categoria „B”, conducând mijlocul de transport de model „***** 
CRV” cu numărul de înregistrare *****, pe traseul R - 17 „Făleşti-Pîrliţa”, km. 8+50 m, cu o 
viteză de 60-70 km/h, cu direcţia de deplasare spre oraşul Făleşti, observând în faţă un alt 
mijloc de transport care se deplasa haotic, a ignorat regulile de securitate a circulaţiei rutiere 
prevăzute la pct. 45 alin. 2) al Regulamentului circulaţiei rutiere care indică: În cazul în care 
în limita vizibilităţii apare un obstacol care poate fi observat de conducător, acesta, fără a 
pune în pericol siguranţa traficului, poate ocoli obstacolul, iar dacă nu este posibil - trebuie 
să reducă viteza sau chiar să oprească vehiculul, nu a redus din viteză, dar a schimbat 
direcţia de mers totodată a trecut peste marcajul longitudinal 1.1.1 şi anume linia îngustă 
continuă care potrivit Regulamentului Circulaţiei Rutiere semnifică, delimitarea: a) fluxurilor 
de transport de sensuri opuse pe sectoarele de drum periculoase, care au două sau trei benzi 
pentru circulaţie, b) benzilor pe părţile carosabile care au două sau mai multe benzi pe sens, 
pe sectoarele de drum ce prezintă pericol; c) locurilor pe partea carosabilă unde intrarea 
este interzisă; e) marginii părţii carosabile pe drumurile din afara localităţilor, altele decît 
autostrăzile, astfel a ieşit pe contrasens unde a tamponat cu partea frontală a unităţii de 
transport obstacolul, care s-a dovedit a fi mijlocul de transport de model „***** Passat” cu 
numărul de înmatriculare *****, care se deplasa regulamentar şi era condus de către Pastuh 
Serghei şi la acel moment transporta pasagerii Guţan Vera, Rarancean Alexandru, Rarancean 
Angela şi Rarancean Elena, toţi locuitori ai s. Ciolacu Nou, r-nul Făleşti, drept consecinţă a 
tamponării mijloacele de transport din imprudenţă, conducătorului autovehiculului de model 
„***** Passat” cu numărul de înmatriculare *****, Pastuh Serghei, i-a fost cauzată vătămare 
gravă a integrităţii corporale sub formă de traumatism asociat: traumatism cerebral închis, 
manifestat prin hemoragii în ţesuturile moi apistaniene regiunea frontală pe stânga, echimoză 
a frunţii şi ochiului stîng, plagă contuză în regiunea pavilionului urechii stâng, traumatism 
toraco-abdominal închis, manifestat prin fracturi de coaste II-VIII pe dreapta şi II-V pe 
stânga cu lezarea pleurei şi plămânilor, echimoză în regiunea toracelui pe dreapta, ruptură 
liniară a lobului drept a ficatului de asemenea fractura închisă a femurului stâng în 1/3 
inferioară, plagă contuză a gambei drepte 1/3 inferioară, drept consecinţă a leziunilor primite 
a survenit decesul acestuia. Pasagerei Guţan Vera, i-au fost cauzate leziuni corporale sub 
formă de traumatism asociat: traumatism cranio-cerebral închis, manifestat prin hemoragii 
subarahnoidală şi în ţesuturile moi epistaniene regiunea fronto-temporală pe stânga, plăgi 
suturate a frunţii şi feţei pe stânga, plagă; traumatism vertebro-medular închis, manifestat 
prin fractura corpului vertebrei toracale Thl; traumatism toracic închis, manifestat prin 
fracturi de coaste I- VIII pe stânga şi I-VII pe dreapta, echimoze în regiunea toracelui pe 
dreapta care prezintă pericol pentru viaţă şi, în baza acestui criteriu, se califică ca vătămare 
gravă a integrităţii corporale, drept consecinţă a leziunilor primite a survenit decesul acesteia. 
Pasagerului Rarancean Alexandru i-au fost cauzate leziuni corporale sub formă de fractura 
acetabului pe stânga cu luxaţia femurului care se califică la vătămare corporală medie cu 
dereglarea sănătăţii de lungă durată. Pasagerului Rarancean Angela i-au fost cauzate leziuni 
corporale sub formă de fractură de col femural pe stânga, care se califică la vătămări 
corporale medii cu dereglarea sănătății de lungă durată.
Pagină  din 
2.Fiind audiată în ședință de judecată, inculpata Bolfosu Ana a pledat nevinovată (fila 
dosarului 228-229, vol. II), declarând că, la 30 octombrie 2022, în momentul producerii 
accidentului, se deplasa regulamentar, pe sensul său de mers, respectând toate normele. Se 
deplasa din direcția Călărași spre Fălești cu mașina personală „***** CRV” de culoare 
verzuie. Era în jur de ora 11 dimineața. Era în mașină de una singură. La un moment dat, pe 
traseu, după satul Sărata Nouă, a fost depășită de o autodubiță (bus). Pastuh cu mașina de 
model „*****” de culoare roșie mergea spre ea cu viteză mare și șerpuit, mergea haotic. 
Foarte rapid a lovit-o, a durat o secundă. După impact a fost aruncată de pe traseu. A sunat la 
poliție. Era conștientă. Apoi la fața locului a venit ambulanța și a fost dusă la spital. 
Suplimentar, la întrebările acordate, a declarat că, impactul a avut loc pe partea sa de 
deplasare. Prima dată a văzut „*****”-ul foarte rapid în fața sa. El mergea șerpuit și pe 
banda lui, și pe banda ei. Ea la maxim a încetinit viteza. A încercat să evite tamponarea prin 
micșorarea vitezei. Mai mult nu a dovedit, căci s-a produs impactul. Ea se deplasa cu viteza 
de 60-65 km/h. Totul a ieșit spontan. Nu și-a pierdut cunoștința în urma accidentului. 
Tamponarea s-a produs cu partea față-stânga a mașinii sale. Nu ține minte cu ce partea a 
celeilalte mașini. De autodubiță (bus) a fost depășită neregulamentar, linia fiind continuă. 
Imediat ce a fost depășită s-a produs și accidentul. BUS-ul după depășire a trecut pe banda 
lui. De la depășire până la producerea impactului a durat foarte repede, o secundă. Locul 
accidentului era drept, după o curbă. Accidentul s-a produs la 40 de metri după curbă. 
„*****”-ul l-a văzut brusc, chiar dacă era drum drept, din motiv că a fost depășită de 
autodubiță. A durat câteva secunde de când văzuse „*****”-ul și până la impact. Nu poate 
spune de ce nu a văzut mai din timp „*****”-ul. Nu a putut vedea „*****”-ul, deoarece în 
fața ei mergea BUS-ul, dar nu-și amintește detaliile. Pericolul real l-a simțit când „*****”-ul 
a venit în ea și a lovit-o. Nu vorbea la telefon la acel moment. Până la impact se deplasa cu 
viteza de 60 km/h, apoi a încetinit ca să evite impactul. Autodubița a trecut repede pe lângă 
„*****”, iar șoferul Pastuh a început a merge șerpuit. I se pare că era marcaj rutier, nu 
cunoaște de care. În planșa fotografică de la fila dosarului 18 este mașina sa. Pe banda unde 
este mașina pompierilor se deplasa Pastuh, iar impactul a avut loc pe partea ei. 
3.Instanța apreciază critic declarațiile inculpatei, considerându-le drept o metodă de 
apărare în vederea eschivării de răspunderea penală, deoarece vinovăția sa a fost dovedită pe 
deplin la judecarea cauzei prin probe pertinente şi concludente, şi anume:
4.Prin declarațiile părții vătămate Rarancean Alexandru (fila dosarului 151-152, vol. II), 
care a declarat instanței că, aproximativ cu 2 ani în urmă, la 30 octombrie, împreună cu soția 
Rarancean Angela, fiica Elena, Guțan Vera și Pastuh Serghei au mers la Fălești să cumpere 
niște materiale de construcție, deoarece lucra în casă la femeia care a decedat. Mergeau cu 
mașina de model „*****” de culoare roșie. Era în calitate de pasager pe bancheta din față. Pe 
bancheta din spate era soția în spatele său, fiica la mijloc, iar cealaltă doamnă în spatele 
șoferului. Când se întorceau acasă, spre s. Sărata Nouă, la cotitura din apropierea satului 
venea o mașină albă. Era în prima jumătate a zilei. Soția i-a spus că mașina care se deplasa în 
sens opus duce marfă la Ciolacu, pe cea neagră a doamnei nu a văzut. Deja gata, s-au 
răsturnat, a venit ambulanța și i-a luat la spital.
Suplimentar, la întrebările adresate a mai declarat că, nu poate spune cu ce viteză se 
deplasau. Pastuh Sergiu se deplasa pe banda sa de circulație. Personal nu a observat mașina 
condusă de Bolfosu Ana, inițial s-a gândit că au fost loviți din spate. A atenționat șoferul că 
Pagină  din 
după o curbă vine o mașină albă. Impactul a avut loc la câteva secunde după ce trecuse 
mașina cea albă. În timpul deplasării Pastuh Serghei nu a ieșit pe contrasens. În acea zi 
procurase teracotă, clei, vagonkă. După accident au apărut probleme cu memoria, dar și până 
la în general nu prea ține minte. Nu a văzut mașina doamnei. Mașina ei era neagră și a intrat 
într-a lor. Acasă cu soția și fiica nu au discutat despre accident, căci era la spital la Chișinău. 
Ulterior vorbeau că umblă pe drumuri cu acest accident. Traseul era marcat. Nu ține minte ce 
fel de linie continuă era în locul accidentului rutier. Șoferul nu a făcut vreo mișcare sau să se 
fi aplecat ca să nu fie atent la drum. Nu își amintește exact pe ce bandă a traseului a avut loc 
impactul. Nu cunoaște cum arată automobilul de model ***** CRV. Nu ține minte să-l fi 
apucat de mână pe șofer. Nu ține minte cum s-au tamponat automobilele. Sunt corecte 
declarațiile pe care le-a făcut. Slavic „Gara” este din sat, nu-i cunoaște familia, nu a fost la 
locul accidentului rutier. Nu ține minte dacă a discutat cu el despre accident. Nu a observat 
cine a venit la locul accidentului, căci era pe iarbă. A auzit cum Bolfosu Ana a spus să nu 
cheme poliția. Dorește să-i fie compensate cheltuielile materiale.
5.Prin declarațiile succesorului victimei Pastuh Natalia (fila dosarului 154, vol. II), care 
a declarat că, la 30 octombrie dimineața ea s-a trezit și a plecat la biserică, iar soțul Pastuh 
Serghei – la Fălești. Când a revenit de la slujbă, în jur de 11:30 – 12:00 a fost informată de 
către vecini că a avut loc un accident rutier cu implicarea soțului. A fost anunțat și fiul, care 
s-a dus la locul accidentului. După asta, fiul a sunat-o și i-a spus că tatăl nu este în viață. Au 
început a se pregăti de înmormântare. Cunoaște circumstanțele producerii accidentului, are 
poze în telefon. Fiul său s-a apropiat de Bolfosu Ana și a întrebat-o cum s-a produs 
accidentul, la ce ea a răspuns „impact formal” (vstrecinaya). Fiul a întrebat de polițiști de ce 
nu întocmesc schița locului accidentului, după care aceștia au început a face schița. Au 
transport în familie de aproximativ 10 ani. . Soțul ei are permis de conducere de la 16 ani, 
conducea bine, avea experiență. Foarte greu trăiește fără soț, el fiind a doua ei jumătate. Nu 
își amintește dacă soțul a fost sancționat contravențional pentru depășire de viteză sau dacă a 
aut accidente. Cu părțile vătămate nu a discutat de 2 ani. Despre faptul că el a spus că vine 
mașina și că apoi a avut loc impactul a auzit de la lumea din sat. I-a spus cineva care are 
porecla „Slava Gara”. Susține acțiunea civilă cu privire la încasarea prejudiciului moral. 
Suma prejudiciului material este de 100 000 lei, iar suma prejudiciului moral nu și-o 
amintește. Dorește să-i fie aplicat-o o pedeapsă mai blîndă.
6.Prin declarațiile părții vătămate Rarancean Angela (fila dosarului 157-158, vol. II), 
care a declarat că, cu 3 ani în urmă, luând o mașină în chirie, a mers cu mătușa sa Guțan Vera 
la Fălești la un magazin cu materiale de construcție. Era pe la ora 10:00. Au cumpărat 
vopsea, teracotă și altele, după care se întorceau acasă. Dar ce s-a întâmplat pe drum nu-și 
amintește. Când și-a revenit era plină de sânge. A coborât din mașină, ei au așezat-o la 
pământ, după care a venit ambulanța și au luat-o. A avut loc un accident, mașina s-a 
răsturnat. Ea se afla în mașină pe bancheta din spate. Nu ține minte cum s-au tamponat 
mașinile. Totul s-a întâmplat pe drum când se întorceau acasă. Mașina în care se afla mergea 
regulamentar, se deplasa pe banda sa de circulație. Cum s-a întâmplat totul nu știe, deoarece 
se uita în telefon. A auzit doar cu nenea Serioja și soțul au strigat „o mașină în față”. Pe 
traseu erau marcaje. Nenea Serioja mergea pe partea dreaptă a drumului. Șoferul, nenea 
Serioja, fiind la volan nu a scăpat nimic pe jos în mașină. A mai fost o mașină albă în față. 
Soțul i-a spus lui nenea Serioja că vine o mașină în față, dar nu cunoaște de ce anume i-a 
Pagină  din 
spus asta. Soțul doar o singură dată i-a spus că vine o mașină. Nu cunoaște de ce șoferul a 
fost atenționat. Soțul nu a corectat volanul în timpul dat. Prima mașină care a trecut era de 
culoare albă, semăna cu o dubiță și a trecut pe lângă ei. Mașina venea din sens opus. După ce 
a trecut mașina albă, foarte repede a venit cea de a doua mașină. Nu are pretenții de ordin 
material sau moral. Nu a fost ajutată material de către inculpată în vreun fel, nu a telefonat-o. 
După accident tratează capul, a avut operație la picior. Are la întreținere 2 copii, fiica de 22 
de ani și fiul de 15 ani.
7.Prin declarațiile succesorului victimei, Guțan Dmitrii (fila dosarului 160, vol. II), care 
a declarat că, la 30 octombrie 2022, fiind peste hotare, a fost telefonat și i s-a cmunicat că 
mama sa, Guțan Vera, a nimerit în accident și că este în spital în stare gravă. A cumpărat 
repede bilete să revină acasă, dar după 2 ore l-au telefonat și i-au spus că mama a murit. A 
ajuns în Moldova pe 31 octombrie, i-au vizitat la spital pe Rarancean Angela și Alexandru, i-
a întrebat ce s-a întâmplat. . Angela nu putea vorbi, doar plângea. Alexandru a spus că a 
văzut doar mașina, restul nu ține minte nimic. Apoi au înmormântat-o pe mama. Susține 
acțiunea civilă înaintată. La ședința de judecată prima dată a văzut-o pe inculpată, nu au 
comunicat deloc. 
8.Prin declarațiile martorului Stîrcu Ion (fila dosarului 167, vol. II), care a declarat că, a 
efectuat cercetarea la fața locului accidentului rutier din 30 octombrie 2022. Nu a fost martor 
ocular al accidentului rutier. Nu are studii în domeniul dinamicii accidentelor rutiere sau 
traseologie, a fost doar instruit. Certificat, diplomă nu are. Schița accidentului (fila dosarului 
17, vol. I) el a întocmit-o. Au fost stabilite urme de cioburi, este indicat locul impactului, 
erau urme. Locul impactului este conform schiței, erau urme pe traseu, cioburi de plastic. În 
acte se stabilește ceea ce constată, ceea ce se vede la fața locului.
9.Prin declarațiile martorului Russu Anastasia (fila dosarului 168, vol. II), care a 
declarat că, a participat în calitate de ofițer de urmărire penală. Nu a fost martor ocular al 
accidentului rutier. Nu are studii în domeniul traseologiei și a dinamicii accidentelor rutiere. 
În ordonanța de numire a expertizei a indicat bazându-se pe cele indicate în procesul-verbal 
de cercetare la fața locului, conform urmelor stabilite. Era împreună cu colegul Stîrcu Ion. 
Nu cunoaște dacă Stîrcu Ion are studii în domeniul traseologiei și a dinamicii accidentelor 
rutiere. Actele procesuale prezente la materialele cauzei reflectă care acțiuni a efectuat. 
Expertiza traseologică inițială și cea suplimentară a fost făcută la solicitarea părții apărării. 
Întrebările pentru expert au fost coordonate cu partea apărării.
10.Prin declarațiile expertului Lungul Vladimir (fila dosarului198, vol. II) care a 
explicat că, la formularea concluziilor, alte date decât cele inițiale nu i-au fost puse la 
dispoziție. La baza stabilirii locului accidentului rutier a stat schița accidentului rutier. Locul 
accidentului rutier se stabilește după mai multe criterii. Cel mai important striațiile pe asfalt, 
urme de la lichidele tehnice, cioburi de masă plastică sau sticlă, cu toate că nu indică concret 
locul accidentului. Pe cale de expertiză nu este posibil de stabilit locul accidentului rutier, ci 
doar prin cercetare la fața locului. Este posibil ca locul accidentului rutier să fie diferit de  
locul striațiilor. Viteza de deplasare ale automobilelor poate fi stabilită printr-o metodică 
după deformațiile caroseriilor, dar la moment nu are un program soft autorizat care ar face 
așa ceva. Depinde cu ce părți ale automobilului au fost făcute striațiile date. Trebuie să 
examineze automobilul ca să spună cu ce parte a mașinii a fost făcută urma pe carosabil. 
Dacă există posibilitatea ca ambele mijloace de transport să se fi deplasat de pe banda de 
Pagină  din 
deplasare a mijlocului de transport *****, se abține de a da răspuns la această întrebare. 
Unghiul între automobile îl poate stabili, dar poziția automobilelor față de carosabil nu o 
poate stabili, căci sunt puțini indici de reper. La viteza de 50 km/h, un metru și jumătate se 
parcurge în mai puțin de o secundă. Au mai fost cazuri când expertul din România Lefter 
Dionisie, împreună cu experții de la CNEJ, R. Moldova, au participat împreună la efectuarea 
expertizelor. Distanța locului accidentului se stabilește în baza schiței. Confirmă cele relatate 
în raportul de expertiză despre locul producerii accidentului, la bază au stat actele prezentate. 
Unghiul impactului a fost stabilit după deformații. A fost fizic reconstituit, pe teritoriul 
Inspectoratului de Poliție. Veridicitatea acestei deducții poate fi de 90-93%, devieri 
însemnate nu pot fi. Stabilirea la ce distanță de la impact poate fi proiectat automobilul de 
marca ***** – nu există vreun criteriu, deoarece depinde de viteză, amplasamentul 
geografic, unghi. Pentru a stabili așa ceva, trebuie de făcut un experiment. 
11.Prin declarațiile martorului Rarancean Elena (fila dosarului 226-227, vol. II), care a 
declarat că, 21 octombrie 2023 revenea de la Fălești, spre s. Ciolacu Nou, era după ora 10 
dimineața. Era împreună cu mama, tata, șoferul și încă o mătușă – Guțan Angela. Șofer era 
Pastuh Serghei. Mașina în care mergeau era de culoare roșie, marca *****. În drum spre casă 
s-a produs accidentul. Ea în mașină ședea pe bancheta din spate la mijloc, între mama și 
mătușa. Era cu ochii în telefon. La un moment dat a auzit cum tata spune „mașina”. A ridicat 
ochii și a văzut în față un automobil. S-a produs ciocnirea și mai mult nu ține minte nimic. 
Și-a revenit când a fost scoasă din mașină, iar în jur erau oameni. Nu cunoaște, nu este sigură 
pe care parte a carosabilului mergea mașina în care se afla. Șoferul Pastuh se deplasa cu o 
viteză mai mare de 90 km/h, dar nu conducea haotic. Este și ea șoferiță și simțea că se merge 
cu o viteză mai mare de 90 km/h. Înainte de impact nu a observat din partea șoferului 
manevre bruște. Din câte ține minte, era nemișcat, nu și-a schimbat traiectoria de deplasare. 
Când a ridicat ochii, celălalt automobil era deja aproape și înțelegând că nu se va putea feri, 
tata a strigat „mașina!”. I s-a întipărit în memorie că mașinile erau în față. Nu poate să spună 
care bandă de deplasare era ocupată de mașini. Își aduce aminte de mijlocul drumului, nu de 
bandă. De la momentul când tatăl a spus „mașina” și până la impact a trecut foarte puțin 
timp, s-a petrecut totul repede. Când a ridicat capul i-a atras atenția mașina din față. Mașina 
cu care mergea se deplasa drept, înainte, nu sub unghi. Distanța dintre mașini era de 
maximum 5 metri, era foarte aproape. Nu poate spune dacă Pastuh a frânat, nu a simțit, căci a 
ridicat capul și imediat a avut loc impactul. Cu Bolfosu Ana nu a comunicat. Își amintește că 
după accident era în picioare lângă mașină, mama pe iarbă cu o tăietură la cap, o domnișoară 
îi dădea o cârpă să-și pună la rană. După ce a fost pusă în ambulanță, au adus-o și pe mama. 
După 3-5 minute l-au adus și pe tata. Despre ceilalți nu cunoaște nimic. Tatăl era într-o stare 
mai gravă. Ulterior, subiectul cu accidentul ei nu l-au abordat. Se discuta în familie că a 
decedat ruda Guțan. Cu ea personal tatăl nu a discutat nimic despre accident. Ține minte doar 
impactul, nu cunoaște pe ce parte a drumului s-a produs impactul. De regulă se deplasau pe 
banda lor de deplasare, pe dreapta. Impactul s-a produs în fața lor, pe direcția lor de 
deplasare. *****-ul s-a inversat pe partea direcției sale de deplasare. Celălalt automobil tot 
pe partea lor de deplasare era poziționat. Confirmă cele spuse la urmărirea penală (fila 
dosarului 204, vol. I), doar că tatăl ei nu este șofer. Nu știe de ce a spus că „celălalt șofer s-a 
speriat”, de ce ar fi putut să se sperie. Că șoferul s-a speriat era o presupunere a tatălui, așa s-
a discutat în familie, între rude. Anterior de multe ori a mers cu Pastuh Serghei, apela la el, 
Pagină  din 
căci în s. Ciolacu Nou nu prea este transport public. Nu au fost cazuri ca el să conducă 
agresiv, să creeze situații de accident. Conducea normal. Nu cunoaște cine a creat situația de 
pericol. În acea zi nu ploua, dar era posomorât, era îmbrăcată în blugi, într-o vestă mai 
călduroasă. Deține permis de conduce de un an de zile, conduce mașina. Circulă pe lângă 
locul unde a avut loc accidentul rutier, care s-a produs până la curbă, dacă vii din direcția or. 
Fălești.
12.Potrivit procesului – verbal de cercetare la fața locului din 30 octombrie 2022 (fila 
dosarului 15-40, VOL. I) a fost examinată porțiunea de traseu R-17 Fălești-Pîrlița, km 8 + 50 
m, locul de unde a avut loc accidentul rutier. De la fața locului au fost ridicate automobilele 
da marca „***** CRV” cu număr de înregistrare ***** și „*****” cu număr de înregistrare 
*****.
13.Potrivit procesului-verbal de examinare a obiectului din 30 octombrie 2022 (fila 
dosarului 49-54, VOL. I) a fost examinat automobilul da marca „***** CRV” cu număr de 
înregistrare *****, ridicat la locul accidentului rutier.
14.Potrivit procesului-verbal de examinare a obiectului din 30 octombrie 2022 (fila 
dosarului 56-60, VOL. I) a fost examinat automobilul da marca „*****” cu număr de 
înregistrare *****, ridicat la locul accidentului rutier.
15.Procesul-verbal de testare alcoolscopică din 30 octombrie 2022, potrivit căruia s-a 
fixat rezultatul testării alcoolscopice a lui Bolfosu Ana, şi anume că în aerul expirat de către 
aceasta nu s-a depistat alcool etilic (fila dosarului 62-63, vol. I).
16.Potrivit procesului-verbal de colectare a mostrelor pentru cercetare comparativă din 
30 octombrie 2022 (fila dosarului 65, VOL. I) de la Bolfosu Ana a fost colectat sânge în 
două eprubete cu volumul a câte 10 ml.
17.Conform raportului de expertiză judiciară nr. 202206P0659 din 03 noiembrie 2022 
(fila dosarului 74-75, VOL. I) în proba de sânge prelevată de la Bolfosu Ana, nu s-a depistat 
alcool etilic.
18.Raportul de expertiză judiciară nr. 202238P0325 din 02 noiembrie 2022 (fila 
dosarului 88-89, vol. I), potrivit căruia la Bolfosu Ana s-au depistat leziuni corporale sub 
formă de echimoză în regiunea cristei iliace și inghinală pe stânga, care a fost produsă prin 
mecanism de lovire cu un corp dur contondent, posibil în timpul și circumstanțele indicate și 
se califică ca vătămare neînsemnată a integrității corporale.
19.Raport de expertiză judiciară nr. 202238C0039 din 29 noiembrie 2022 (fila 
dosarului 99-101, vol. I), conform căruia la examinarea medico-legală a cadavrului cet. 
PASTUH Serghei s-au depistat leziuni corporale sub formă de traumatism asociat: 
traumatism cranio-cerebral închis, manifestat prin hemoragii în ţesuturile moi epistaniene 
regiunea frontală pe stânga, echimoză a frunţii şi ochiului sting, plagă contuză în regiunea 
pavilionului urechii stângi; traumatism toraco-abdominal închis, manifestat prin fracturi de 
coaste II-VIII pe dreapta şi 11-V pe stânga cu lezarea pleurei şi plămânilor, echimoză în 
regiunea toracelui pe dreapta, ruptură liniară a lobului drept a ficatului; de-asemenea fractură 
închisă a femurului sting 1/3 inferioară, plagă contuză a gambei drepte 1/3 inferioară. 
Leziunile corporale depistate au fost produse prin mecanism de lovire cu corpuri dure-
contondente sau la lovire de asemenea corpuri, posibil în timpul şi circumstanţele indicate 
(accident rutier în calitate de şofer), prezintă pericol pentru viaţă şi, în baza acestui criteriu, 
se califică ca vătămare gravă a integrităţii corporale. Decesul cet. PASTUH Serghei a 
Pagină  din 
survenit în rezultatul primirii vătămărilor corporale grave, sus numite, ce se confirmă cu 
rezultatele examinării medico-legale a cadavrului. În sângele cadavrului PASTUH Serghei 
alcool etilic nu a fost depistat.
20.Raport de expertiză judiciară nr. 202238C0042 din 30 noiembrie 2022 (fila 
dosarului 108-110, vol. I), potrivit căruia la examinarea medico-legală a cadavrului cet. 
GUTAN Vera s-au depistat leziuni corporale sub formă de traumatism asociat: traumatism 
cranio-cerebral închis, manifestat prin hemoragii sub-arahnoidală şi în ţesuturile moi 
epistaniene regiunea fronto-temporală pe stânga, plăgi suturate a frunţii şi feţei pe stînga, 
plagă; traumatism vertebro-medular închis, manifestat prin fractura corpului vertebrei 
toracale Thl; traumatism toracic închis, manifestat prin fracturi de coaste I-VIII pe stânga şi 
I-VII pe dreapta, echimoze în regiunea toracelui pe dreapta. Leziunile corporale depistate au 
fost produse prin mecanism de lovire cu corpuri dure-contondente sau la lovire de asemenea 
corpuri, posibil în timpul şi circumstanţele indicate (accident rutier în calitate de pasager), 
prezintă pericol pentru viaţă şi, în baza acestui criteriu, se califică ca vătămare gravă a 
integrităţii corporale. Decesul cet. GUTAN Vera a survenit în rezultatul şocului traumatic ce 
s-a dezvoltat din cauza primirii vătămărilor corporale grave, sus numite, ce se confirmă cu 
rezultatele examinării medico-legale a cadavrului. În sîngele cadavrului Guţan Vera alcool 
etilic nu a fost depistat.
21.Raport de expertiză judiciară nr. 202220D0086 din 21 noiembrie 2022 (fila 
dosarului 116, vol. I), conform căruia la examinarea medico-legală a lui Rarancean Elena, 
conform datelor documentelor medicale prezentate, careva leziuni corporale nu s-au depistat.
22.Raport de expertiză judiciară nr. 202220D0088 din 21 noiembrie 2022 (fila 
dosarului 122-123, vol. I), conform căruia la examinarea medico-legală a lui Rarancean 
Alexandru au fost depistate leziuni corporale sub formă de fractura acetabului pe stânga cu 
luxaţia femurului care a putut fi cauzată la timpul indicat şi în circumstanţele indicate prin 
acţiunea unui corp dur contondent sau prin lovire de acesta, posibil în accident rutier 
pătimitul fiind în calitate de pasager în salon auto şi se califică la vătămări corporale medii cu 
dereglarea sănătăţii de lungă durată.
23.Raport de expertiză judiciară nr. 202220D0087 din 21 noiembrie 2022 (fila 
dosarului 129-130, vol. I), conform căruia la examinarea medico-legală a lui Rarancean 
Angela au fost depistate leziuni corporale sub formă de fractura de col femural pe stânga care 
a putut fi cauzată la timpul indicat şi în circumstanţele indicate prin acţiunea unui corp dur 
contondent sau prin lovire de acesta, posibil în accident rutier pătimitul fiind în calitate de 
pasager în salon auto şi se califică la vătămări corporale medii cu dereglarea sănătăţii de 
lungă durată.
24.Raport de expertiză judiciară nr. 34/12/1-R-2 din 24 martie 2023 (fila dosarului 144-
148, vol. I), potrivit căruia, în momentul comiterii accidentului rutier axele longitudinale ale 
automobilului de model „***** CRV” cu numărul de înmatriculare ***** şi a automobilului 
de model „VW Passaf’ cu numărul de înmatriculare *****, se aflau sub un unghi de 
aproximativ 139°. Locul tamponării unităţilor de transport a avut loc în limitele benzii de 
circulaţie a automobilului de model „VW Passat” cu numărul de înmatriculare *****, la 
distanţa de aproximativ 1,3 m de la marginea carosabilului. Stabilirea poziţiei automobilelor 
de model „***** CRV” cu numărul de înmatriculare ***** şi a automobilului de model 
„VW Passat” cu numărul de înmatriculare *****, în momentul impactului, relativ marginilor 
Pagină  din 
părţii carosabile a traseului R-17, prin proceduri traseologice nu este posibil, din cauza lipsei 
urmelor de frână, sau derapare, ale automobilelor, care puteau fi lăsate până la producerea 
accidentului. Pentru stabilirea posibilităţii tehnice a conducătorului automobilului de model 
„***** CRV” cu numărul de înmatriculare *****, Bolfosu Ana, de a evita impactul cu 
automobilul de model „VW Passat” cu numărul de înmatriculare *****, condus de Pastuh 
Serghei, este necesar de a prezenta expertului datele obiective despre: - viteza de deplasare a 
automobilului de model „***** CRV” cu numărul de înmatriculare *****; - viteza de 
deplasare a automobilului de model „VW Passat” cu numărul de înmatriculare *****: - 
stabilirii momentului apariţiei obstaculului pentru circulaţie; - stabilirea distanţei la care se 
afla automobilul de model „***** CRV” cu numărul de înmatriculare *****, până la 
automobil de model, „VW Passat” cu numărul de înmatriculare *****, în momentul apariţiei 
obstacolului pentru circulaţie.
25.Raport de expertiză judiciară nr. 34/12/1-R-1407 din 26 mai 2023 (fila dosarului 
169-171, vol. I), potrivit căruia, conform examinării efectuate, locul tamponării unităţilor de 
transport a avut loc în limitele benzii de circulaţie a automobilului de model „VW Passat” 
cu numărul de înmatriculare *****, la distanţa de aproximativ 1,3 m de la marginea 
carosabilului, din partea dreapta. Unghiul de coliziune, format în momentul impactului, nu 
este un indiciu, conform căruia ar fi posibil de stabilit locul tamponării. Din această cauză nu 
sunt premise de afirmare că locul tamponării ar fi avut loc pe banda de mers a automobilului 
de model „***** CRV” cu numărul de înmatriculare *****. Din motiv că pe partea 
carosabilă a drumului lipsesc urme de frânare, sau derapare ale automobilelor, care puteau fi 
lăsate până la producerea accidentului, conform metodicilor existente, prin proceduri 
traseologice nu este posibil de stabilit poziţia automobilelor de model „***** CRV” cu 
numărul de înmatriculare ***** şi a automobilului de model „VW Passat” cu numărul de 
înmatriculare *****, în momentul impactului, relativ marginilor părţii carosabile a traseului 
R-17 (axei drumului).
26.În cadrul ședinței de judecată la solicitarea inculpatei Bolfosu Ana și apărătorul 
acesteia Dumneanu Radu a fost anexat raportul de expertiză tehnică din data de 18 mai 2025, 
întocmit de expertul tehnic judiciar Lefter Dionisie (România), potrivit concluziei, 
„accidentul din data de 30.10.2022 s-a petrecut prin ciocnirea frontală, putin oblică, a celor 
două vehicule. Acestea au avut în momentul impactului vitezele de 63,5 km/h pentru 
autoturismul Passat, condus de Pastuh Serghei Alexandr și 20 km/h pentru autoturismul 
***** condus de Bolfosu Ana Andrei. Locul impactului l-am coroborat prin reconstructie 
digitală ca fiind cel unde au fost găsite urmele de zgârâiere pe carosabil. Configurația 
drumului, respectiv starea lui si eventual vizibilitatea, care nu se mai poate dovedi nicicum, 
puteau contribui ca cei doi conducători să nu mai fi putut evita impactul frontal în cazul în 
care unul dintre aceștia nu a avut un comportament corespunzător de deplasare pe acest 
segment de drum. Consideră că puținele elementele criminalistice și traseologice 
consemnate în dosarul cauzei au putut crea o imagine doar partială a modului cum a decurs 
accidentul. Organele de ancheta au ales să considere vinovat doar pe conducătorul auto 
care s-a găsit pe contrasens în momentul impactului, dar nu au luat în considerare deloc 
posibila dinamica a accidentului, care a început cu mult înaintea impactului. Faptul că nu a 
putut evita impactul generat de o stare de pericol produsă de un alt participant la trafic, 
care a intrat pe contrasens, la vitezele respective de circulație (mai mari decât vitezele de 
Pagină  din 
impact) nu i se poate imputa inculpatului, respectiv nu i se poate reproșa faptul că nu a ales 
o altă cale de evitare a accidentului, întrucât, după cum a spus și mai sus, intrarea pe 
contrasens s-a petrecut sub o secundă, deci în intervalul întârzierilor fiziologice, respectiv a 
fost pus în fata unui caz fortuit. Trebuie de subliniat că nu sunt elemente suficiente pentru a 
putea stabili dinamica accidentului anterior momentului impactului, respectiv eventuala 
culpă a inculpatei. Suntem, din punct de vedere tehnic, în situația juridică de ,,in dubio pro 
reo", care este în favoarea inculpatului. Scenariul descris mai sus este doar cel mai logic și 
posibil, dar nu poate fi definit complet prin parametri dinamici și cinematici întrucât nu sunt 
consemnate elemente suficiente în PV CFL (procesul verbal de cercetare la fata locului) 
pentru reconstrucție.”
Cercetând complet şi nemijlocit în ansamblu şi interconexiunea lor explicaţiile 
părţilor, înscrisurile administrate, în coraport cu normele legale incidente în domeniu, 
analizând probele din punct de vedere al pertinenţei, concludenţei, utilităţii şi veridicităţii lor, 
iar ansamblul probelor din punct de vedere al coroborării lor, instanţa de judecată a ajuns la 
concluzia că vina inculpatei Bolfosu Ana este dovedită.
27.Din probele administrate pe caz instanța consideră că în ședință de judecată a fost 
probat cu certitudine că accidentul rutier soldat cu decesul părților vătămate Pastuh Serghei 
și Guțan Vera și cauzarea leziunilor corporale medii lui Rarancean Alexandru și Rarancean 
Angela a survenit în urma acțiunilor ilegale ale inculpatei Bolfosu Ana, care a încălcat 
regulile de securitate a circulației rutiere. Motivul infracțiunii prevăzute la art. 264 Cod penal 
se exprimă, în principal, în superficialitatea manifestată de către făptuitor în raport cu 
respectarea regulilor de securitate a circulației sau de exploatare a mijloacelor de transport. În 
cauza dedusă judecății, s-a constatat că Bolfosu Ana a încălcat prevederile pct. 3, 4, 10 
subpct. 1) lit. b), pct. 45 subpct. 1) lit. a), b), d), pct. 2) ale Regulamentului circulației rutiere, 
aprobat prin Hotărârea Guvernului nr. 357 din 13.05.2009, în rezultatul cărui fapt a comis 
tamponarea. Prin urmare, conducătorul de vehicul Bolfosu Ana a manifestat superficialitate 
în raport cu respectarea regulilor de securitate a circulației, nu a manifestat prudență sporită, 
aceasta neprevăzând survenirea urmărilor prejudiciabile ale faptei sale, deși putea și trebuia 
să le prevadă.
28.Astfel, instanța a constatat cu certitudine că inculpata Bolfosu Ana, fiind deţinătoare 
a permisului de conducere, conducând mijlocul de transport de model „***** CRV” cu 
numărul de înregistrare *****, deplasându-se pe traseul R - 17 „Făleşti-Pîrliţa”, km. 8+50 m 
cu viteza de 60-70 km/h, observând în faţă un alt mijloc de transport care se deplasa haotic, 
nu a redus din viteză, dar a schimbat direcţia de mers, totodată trecând peste marcajul 
longitudinal linia îngustă continuă, unde a intrat în coliziune frontală cu automobilul de 
marca „*****”, cu numărul de înmatriculare BL BD 543, condus de Pastuh Serghei, care se 
deplasa regulamentar. În rezultat automobilul de marca „*****” a ieșit de pe partea 
carosabilă și s-a inversat, iar conducătorul vehiculului Pastuh Serghei și pasagera Guțan Vera 
s-au ales cu leziuni corporale grave, care au dus la decesul acestora, iar pasagerii Rarancean 
Alexandru și Rarancean Angela s-au ales cu leziuni corporale medii. 
29.Din probele administrate pe caz s-a stabilit că accidentul rutier a avut loc pe timp de 
zi, aproximativ la ora 1025, timp posomorât la lumina solară, vizibilitatea clară. 
30.Ce ține de însăși momentul impactului instanța ajunge la concluzia că din probele 
administrate pe caz s-a constatat că accidentul rutier a avut loc pe banda de circulație a 
Pagină  din 
automobilul de marca „*****”, condus de Pastuh Serghei, respectiv pe sensul opus de 
deplasare a automobilului condus de inculpată. Totodată, potrivit pct. 42 alin.(2) al 
Regulamentului circulaţiei rutiere „conducătorul de vehicul este obligat în afara localităților 
să conducă vehiculul cât mai aproape de marginea dreaptă a carosabilului”. Astfel părțile 
vătămate Rarancean Alexandru și Rarancean Angela (§ 4, 6) și martorul ocular Rarancean 
Elena (§ 11)  au declarat că în momentul impactului se aflau în automobilul condus de Pastuh 
Serghei și se deplasau pe partea dreaptă a carosabilului. La un moment, a apărut un microbus 
de culoare albă din sens opus, care mergea pe banda sa de circulație, după care în fața 
mașinii brusc a apărut o altă mașină, care i-a tamponat frontal. Șoferul nu a reușit să frâneze, 
producându-se impactul, iar automobilul de marca „*****” a fost aruncat de pe traseu. Astfel 
din probele indicate rezultă incontestabil că în momentul accidentului rutier automobilul 
condus de inculpat a trecut fără nici un motiv de pe banda sa pe banda de sens opus, unde se 
deplasa regulamentar microbuzul de marcă „*****”, condus de Pastuh Serghei. Însăși 
inculpata Bolfosu Ana (§ 2) a declarat că până la accident a fost depășită de un microbus de 
culoare albă, după care s-a produs impactul. Reieșinid din cele expuse instanța respinge 
argumentul părții apărării și inculpatei, potrivit cărora accidentul rutier ar fi avut loc pe 
banda de circulație a automobilului de marca „*****”.
31.Argumentul părții apărării referitor la faptul că victima Pastuh Serghei ar fi încălcat 
prevederile pct. 39.2, 42.2, 45.1 lit. b) și d) și pct. 45.2 al Regulamentului circulației rutiere, 
potrivit căruia în cazul în care în limita vizibilității apar obstacole care pot fi observate 
conducătorul auto este obligat să reducă viteza sau să oprească, este apreciat ca neîntemeiat 
de instanță. Or, în primul rând automobilul condus de inculpată a apărut brusc în fața 
automobilului condus de victimă, care se deplasa regulamentar, pe banda sa de circulație, 
astfel nu a putut evita accidentul rutier. Faptul dat este confirmat și de raportul de expertiză 
(§ 24, 25), conform căruia, locul tamponării unităţilor de transport a avut loc în limitele 
benzii de circulaţie a automobilului de model „VW Passat”.
32.Din procesul – verbal de cercetare la fața locului (§ 12) instanța reține că la locul 
accidentului rutier au fost depistate două mijloace de transport și anume automobilul de 
marca „*****”, cu numărul de înmatriculare ***** și automobilul de marca „*****”, cu 
numărul de înmatriculare *****, care era ieșit de pe partea carosabilă și s-a inversat. 
Reieșind din raportul de expertiză judiciară (§ 24) instanța reține că în momentul comiterii 
accidentului rutier axele longitudinale ale automobilului de model „***** CRV” cu numărul 
de înmatriculare ***** şi a automobilului de model „VW Passat’ cu numărul de 
înmatriculare *****, se aflau sub un unghi de aproximativ 139°, locul tamponării unităţilor 
de transport a avut loc în limitele benzii de circulaţie a automobilului de model „VW Passat” 
cu numărul de înmatriculare *****, la distanţa de aproximativ 1,3 m de la marginea 
carosabilului, ceea ce denotă faptul că cele două automobile, în momentul accidentului rutier 
au intrat în coliziune frontală, după care au ieșit de pe carosabil, iar autoturismul „*****” s-a 
inversat.
33.Din raportul de expertiză medico – legală a cadavrului (§ 19, 20) rezultă că la Pastuh 
Serghei și la Guțan Vera au fost depistate vătămări corporale grave, periculoase pentru viața, 
în urma cărora a survenit decesul. Ținând cont de caracterul leziunilor corporale depistate, se 
confirmă faptul apariției acestora în accidentul rutier din 30 octombrie 2022. În ședință de 
judecată s-a constatat cu certitudine că leziunile depistate la victimele Pastuh Serghei și 
Pagină  din 
Guțan Vera au survenit în rezultatul accidentului rutier avut loc între autoturismul de model 
„VW Pasat” condus de Pastuh Serghei și autoturismul de marcă „***** CRV” condus de 
inculpata Bolfosu Ana.
34.Astfel reieșind din circumstanțele constatate (§ 27-33), instanța ajunge la concluzia 
că între acțiunile inculpatei Bolfosu Ana exprimate în încălcarea regulilor de securitate a 
circulației și cauzarea leziunilor corporale grave, în urma cărora a survenit decesul lui Pastuh 
Serghei și Guțan Vera, iar pasagerii Rarancean Alexandru și Rarancean Angela s-au ales cu 
leziuni corporale medii, există legătură cauzală directă.
35.Din probele administrate instanța reține că infracțiunea incriminată a fost săvârșită 
de Bolfosu Ana cu vinovăție (imprudență în forma sine încrederii exagerate). Astfel Bolfosu 
Ana nu și-a dat seama de caracterul prejudiciabil al acțiunilor sale, nu a prevăzut posibilitatea 
survenirii urmărilor ei prejudiciabile, deși trebuia și putea să le prevadă, având posibilitatea 
tehnică de evitare a tamponării folosind frânarea, nu a reacționat adecvat, nu a luat în 
considerație starea de lucruri în traficul rutier ce reflectă gradul de protecție a participanților 
la el împotriva accidentelor și consecințelor acestora, pentru a nu pune în pericol siguranța 
traficului, nu a adaptat conduita corespunzătoare condițiilor de drum care i-ar fi garantat 
securitatea circulației
36.În acest context instanța de judecată consideră de a fi respinsă proba părții apărării 
cu raportul de expertiză din data de 18 mai 2025 efectuată la cererea inculpatei Bolfosu Ana 
și avocatul Dumneanu Radu pe baza copiilor prezentate de părți, fără a fi înștiințată instanța 
de judecată și părțile în proces, procuroul și părțile vătămate, deoarece contravine 
prevederilor art. 142, 144 Cod de procedură penală.
37.Inculpata Bolfosu Ana întrunește condițiile subiectului infracțiunii prevăzute de art. 
21 Codul penal, având în vedere că nu a fost declarată iresponsabilă și are împlinită vârsta de 
tragere la răspundere penală.
38.Instanţa de judecată califică acţiunile inculpatei Bolfosu Ana ca încălcarea regulilor 
de securitatea a circulației de către persoana care conduce mijlocul de transport, încălcare ce 
a cauzat din imprudență decesul a două persoane, conform art. 264 alin. (5) Codul penal.
39.În rezultatul examinării prezentei cauze penale instanța consideră că pe caz nu au 
fost stabilite circumstanțe care ar impune liberarea de răspundere penală a lui Bolfosu Ana 
potrivit prevederilor art. 53 Codul penal. De asemenea instanța consideră că pe caz nu există 
circumstanțele prevăzute de art. 89 Codul penal, care ar face posibilă liberarea inculpatei de 
pedeapsa penală. În temeiul celor expuse instanța ajunge la concluzia că în privința lui 
Bolfosu Ana urmează de emis sentință de condamnare, cu stabilirea pedepsei penale.
40.La stabilirea categoriei și mărimii pedepsei inculpatului Bolfosu Ana, instanța de 
judecată ține cont de următoarele circumstanțe:
41.Sancţiunea art. 264 alin. (5) Codul penal prevede măsura de pedeapsă închisoare de 
la 6 până la 10 ani cu anularea dreptului de a conduce mijloace de transport.
42.Potrivit art. 61 Cod penal ”(1) Pedeapsa penală este o măsură de constrângere 
statală și un mijloc de corectare și reeducare a condamnatului ce se aplică de instanțele de 
judecată, în numele legii, persoanelor care au săvârșit infracțiuni, cauzând anumite lipsuri 
și restricții drepturilor lor. (2) Pedeapsa are drept scop restabilirea echității sociale, 
corectarea condamnatului, precum și prevenirea săvârșirii de noi infracțiuni atât din partea 
Pagină  din 
condamnaților, cât și a altor persoane. Executarea pedepsei nu trebuie să cauzeze suferințe 
fizice și nici să înjosească demnitatea persoanei condamnate”. 
43.Potrivit art. 75 Cod penal ”(1) Persoanei recunoscute vinovate de săvârșirea unei 
infracțiuni i se aplică o pedeapsă echitabilă în limitele fixate în Partea specială a prezentului 
cod și în strictă conformitate cu dispozițiile Părții generale a prezentului cod. La stabilirea 
categoriei și termenului pedepsei, instanța de judecată ține cont de gravitatea infracțiunii 
săvârșite, de motivul acesteia, de persoana celui vinovat, de circumstanțele cauzei care 
atenuează sau agravează răspunderea, de influența pedepsei aplicate asupra corectării și 
reeducării vinovatului, precum și de condițiile de viață ale familiei acestuia. (2) O pedeapsă 
mai aspră, din numărul celor alternative prevăzute pentru săvârșirea infracțiunii, se 
stabilește numai în cazul în care o pedeapsă mai blândă, din numărul celor menționate, nu 
va asigura atingerea scopului pedepsei”.
44.Potrivit Regulii nr. 6 din Recomandarea nr. R (92) a Comitetului de miniștri către 
statele membre referitoare la regulile europene asupra sancțiunilor aplicate în comunitate 
(adoptată de Comitetul de Miniștri în 19 octombrie 1992, cu ocazia celei de a 482-a reuniune 
a Delegațiilor de Miniștri): ”Natura și durata sancțiunilor și măsurilor aplicate în 
comunitate trebuie de asemenea să fie proporțională cu gravitatea infracțiunilor pentru care 
un delincvent a fost condamnat sau o altă persoană este inculpată, decât să se țină seama de 
situația personală”.
45.Așadar, aplicând în prezenta cauză prevederile de la art. 61 și art. 75 alin. (1), (2) 
Cod penal, instanța ține cont de următoarele aspecte relevante:
46.Gravitatea infracțiunii săvârșite de inculpat, care se atribuie la categoria de 
infracțiuni grave (art. 16 alin. (4) Cod penal).
47.Persoana inculpatului: la locul de trai Bolfosu Ana este caracterizată din punct de 
vedere favorabil (fila dosarului 209, vol. I); nu are grad de dizabilitate; la evidența medicului 
narcolog și la Centrul Comunitar de Sănătate Mintală nu se află (fila dosarului 212, 214, vol. 
I). Bolfosu Ana nu are antecedente penale (fila dosarului 210, vol. I). 
48.Circumstanțe atenuante prevăzute de art. 76 Cod penal, nu sunt.
49.Potrivit rechizitoriului nu au fost constatate și indicate circumstanțe agravante 
prevăzute de art. 77 Cod penal.
50.Influenţa pedepsei aplicate asupra corectării şi reeducării vinovatului: inculpata 
Bolfosu Ana după comiterea infracţiunii nu a avut încălcări de lege. La acţiunile de urmărire 
penală și ședințele de judecată s-a prezentat. 
51.Condiţiile de viaţă ale familiei inculpatei: Bolfosu Ana este divorțată, are la 
întreținere ul copil minor (fila dosarului 205-206, VOL. I).
52.Prin urmare, având în vedere circumstanțele de fapt și de drept descrise supra, 
conducându-se de principiile generale de aplicare a pedepsei consfinţite în prevederile art. 61 
alin. (2) Codul penal conform cărora „pedeapsa are drept scop restabilirea echităţii sociale, 
corectarea condamnatului, precum şi prevenirea săvârşirii de noi infracţiuni atât din partea 
condamnaţilor, cât şi a altor persoane. Executarea pedepsei nu trebuie să cauzeze suferinţe 
fizice şi nici să înjosească demnitatea persoanei condamnate” cât şi de Regula nr. 6 din 
Recomandarea NR. R (92) 16 a Comitetului de miniştri către statele membre referitoare la 
regulile europene asupra sancţiunilor aplicate în comunitate (adoptată de Comitetul de 
Miniştri în 19 octombrie 1992, cu ocazia celei de a 482-a reuniune a Delegaţiilor de 
Pagină  din 
Miniştri), instanţa constată că la moment în privinţa lui Bolfosu Ana, pentru comiterea de 
către acesta a infracţiunii prevăzute de art. 264 alin. (5) Codul penal, este echitabil de aplicat 
o pedeapsă sub formă de închisoare pe un termen de 6 ani, cu anularea dreptului de a 
conduce mijloace de transport. 
53.Totodată ținând cont de circumstanţele cauzei şi de persoana inculpatei (constatate și 
descrise în § 47, 48, 49, existența unui copil minor la întreținere, lipsa antecedentelor penale, 
comiterea unei ingracțiuni din imprudență și poziția părților vătămate și a succesorilor 
părților vătămate), instanţa ajunge la concluzia că nu este rațional ca aceasta să execute 
pedeapsa stabilită, din care motiv, în conformitate cu art. 90 alin. (1) Codul penal va dispune 
suspendarea condiţionată a executării pedepsei aplicate lui Bolfosu Ana, cu stabilirea unei 
perioade de probațiune de 3 ani şi a obligaţiei prevăzute de art. 90 alin. (6) lit. a) Codul penal 
de a nu-şi schimba domiciliul fără consimțământul Biroului de probațiune. Instanța a ajuns la 
acesată concluzie, inclusiv conducând-se după dezideratul potrivit căruia, pedeapsa este 
echitabilă şi atunci cînd este capabilă de a contribui la realizarea altor scopuri ale pedepsei 
penale, cum ar fi corectarea condamnatului şi prevenirea săvîrşirii de noi infracţiuni atît de 
către condamnat, precum şi de alte persoane (a se vedea și Decizia CAB  nr.1a-699/23 din 
16.01.2024  și  menținută prin Decizia CSJ nr. 1ra-307/24 din 18.12.2024) . În aprecierea 
instanţei această măsură de pedeapsă este echitabilă şi proporţională pericolului social al 
infracţiunii şi persoanei inculpatei şi eficient îşi va atinge scopul de restabilire a echităţii 
sociale şi prevenție în săvârșirea de noi infracţiuni atât din partea acesteia cât şi altor 
persoane.
54.La adoptarea deciziei în latura suspendării condiționate a executării pedepsei cu 
închisoarea în privința lui Bolfosu Ana instanța a luat în considerare și practica CtEDO, în ce 
privește orientarea instanțelor de judecată la aplicarea sancțiunilor non-privative de liberate. 
Astfel în cauza VARGA și alții vs Ungaria din 10 martie 2015 (în special § 105) Curtea a 
concluzionat că ”nu este de competența Curții să indice statelor modul în care ar trebui 
organizate sistemele lor politică și închisoare penală. Aceste aspecte ridică o serie de 
probleme juridice și practice complexe care, în principiu, depășesc funcția judiciară a 
Curții. Cu toate acestea, Curtea ar aminti în acest context, recomandările Comitetului de 
Miniștri care invită statele să încurajeze procurorii și judecătorii de a folosi cât mai mult 
posibil alternativele la detenție, în scopul de a rezolva problema creşterii numărului 
deţinuţilor din închisori (a se vedea în special Recomandarea nr R (99) 22 și Recomandarea 
Rec (2006) 13 a Comitetului de 
Miniștri)”(http://hudoc.echr.coe.int/sites/eng/Pages/search.aspx#{"fulltext":["varga"],"docum
entcollectionid2":["GRANDCHAMBER","CHAMBER"],"itemid":["001-152784"]}).
55.Instanţa constată că în privința inculpatei, până la pronunțarea sentinței nu a fost 
aplicată nici o măsură preventivă. Totodată instanţa de judecată, consideră necesar ca, în 
conformitate cu prevederile art. 175 alin. (2), 176, 178 alin. (2), 385 alin. (1) pct. 15) Codul 
de procedură penală, să dispună aplicarea măsurii preventive – obligarea de a nu părăsi țara 
în privința lui Bolfosu Ana, care va înceta de drept la punerea în executare a sentinței de 
condamnare (art. 195 alin. (5) pct. 3) Codul de procedură penală). La adoptarea sentinței în 
latura aplicării măsurii preventive instanţa a luat în considerare că dreptul la liberă circulaţie 
este un drept fundamental şi asigurat tuturor persoanelor. Totodată, atât legea naţională, cât şi 
legislaţia internaţională prevede situaţii când acest drept al persoanei poate fi limitat. Astfel, 
Pagină  din 
instanţa de judecată ajunge la concluzia că obligația de nepărăsire a țării aplicată inculpatei 
Bolfosu Ana este prevăzută de legislaţia în vigoare, este necesară într-o societate 
democratică, iar ingerinţa în dreptul la liberă circulaţie al inculpatei este proporţional cu 
circumstanţele cauzei.
56.Prin ordonanțele organului de urmărire penală  din 31 octombrie 2022 (fila dosarului 
55, 61, VOL. I) automobilul de marcă „***** CRV”, cu numărul de înmatriculare ***** și 
automobilul de marca „*****”, cu numărul de înmatriculare *****, implicate în accidentul 
rutier, au fost recunoscute în calitate de corp delict și transmis spre păstrare la parcarea 
specială pe teritoriul IP Fălești. În procesul examinării prezentei cauze instanța a constatat cu 
certitudine că automobilul de marca „*****” s-a aflat în posesia victimei Pastuh Serghei, iar 
automobilul de marca „*****” s-a aflat în posesia inculpatei Bolfosu Ana, motiv pentru care, 
în conformitate cu art. 162 alin. (1) pct. 4) Codul de procedură penală, instanța va dispune 
restituirea automobilului de marca „*****” succesorului victimei, Pastuh Natalia și 
restituirea automobilului de marca „*****” lui Bolfosu Ana.
57.Prin cererea din 21 noiembrie 2022 (fila dosarului 191, VOL. I) succesorul Victimei 
Guțan Vera – Guțan Dmitri a solicitat să fie recunoscut în calitate de parte civilă înaintând 
acțiune civilă cu solicitarea de a încasa de la inculpată în beneficiul său, a sumei de 40 000 
lei cu titlu de prejudiciu material și suma de 10 000 lei cu titlu de prejudiciu moral. Prin 
ordonanţa organului de urmărire penală din 21 noiembrie 2022 (fila dosarului 192, VOL. I), 
Guțan Dmitri a fost recunoscut în calitate de parte civilă.
58.Prin cererea din 05 decembrie 2023 (fila dosarului 85-86, VOL. II) Pastuh Natalia a 
solicitat să fie recunoscută în calitate de parte civilă înaintând acțiune civilă cu solicitarea de 
a încasa de la inculpată în beneficiul său, a sumei de 1 500 000 lei cu titlu de prejudiciu 
moral. Prin încheierea protocolară din 13 decembrie 2023 (fila dosarului 96, VOL. II), 
Pastuh Natalia a fost recunoscută în calitate de parte civilă, iar acțiunea civilă primită spre 
examinare.
59.La examinarea acțiunilor civile intentate de Pastuh Natalia și Guțan Dmitri, instanța 
de judecată, în temeiul art. 220 alin. (1) – alin.(3) Codul de procedură penală, va aplica 
următoarele prevederi legale:
60.Potrivit art. 219 alin. (3) pct.  2) Codul de procedură penală „prejudiciul material se 
consideră legat de săvârşirea acţiunii interzise de legea penală dacă el se exprimă în 
cheltuieli pentru: înmormântarea părţii vătămate”.
61.Conform art. 219 alin. (4) Codul de procedură penală „la evaluarea cuantumului 
despăgubirilor materiale ale prejudiciului moral, instanţa de judecată ia în considerare 
suferinţele fizice ale victimei, prejudiciul agrement sau estetic, pierderea speranţei în viaţă, 
pierderea onoarei prin defăimare, suferinţele psihice provocate de decesul rudelor apropiate 
etc.”.
62.Potrivit art. 24 alin. (1) Constituția Republicii Moldova „statul garantează fiecărui 
om dreptul la viață și la integritatea fizică sau psihică”. 
63.În conformitate cu art. 16 alin. (1) lit. g) Codul civil „apărarea dreptului civil se 
face, în condițiile legii, prin: repararea prejudiciului patrimonial şi, în cazurile prevăzute de 
lege, a celui nepatrimonial”.
Pagină  din 
64.Conform art. 1998 alin. (1) Codul civil „cel care acţionează faţă de altul în mod 
ilicit, cu vinovăţie este obligat să repare prejudiciul patrimonial, iar în cazurile prevăzute de 
lege, şi prejudiciul moral cauzat prin acţiune sau omisiune”.
65.Potrivit art. 2036 alin. (1) Codul civil „în cazul în care persoanei i s-a cauzat un 
prejudiciu moral prin fapte ce atentează la drepturile ei personale nepatrimoniale, precum şi 
în alte cazuri prevăzute de lege, instanţa de judecată are dreptul să oblige persoana 
responsabilă la reparaţia prejudiciului prin plata de despăgubiri”.
66.Potrivit art. 2036 alin. (2) Codul civil „prejudiciul moral se repară indiferent de 
existenţa şi întinderea prejudiciului patrimonial”.
67.Conform art. 2037 alin. (1) Cod civil „mărimea despăgubirii pentru prejudiciu 
moral se determină de către instanţa de judecată în funcţie de caracterul şi gravitatea 
prejudiciului moral cauzat persoanei vătămate, de gradul de vinovăţie a autorului 
prejudiciului, dacă vinovăţia este o condiţie a răspunderii, şi de măsura în care această 
despăgubire poate aduce satisfacţie echitabilă persoanei vătămate”.
68.Potrivit art. 2037 alin. (2) Codul civil „caracterul şi gravitatea prejudiciului moral 
le apreciază instanţa de judecată, luînd în considerare circumstanţele în care a fost cauzat 
prejudiciul, restrîngerea posibilităţilor de viaţă familială şi socială, precum şi statutul social 
al persoanei vătămate”.
69.La adoptarea sentinței instanța a reținut că pretenția de reparare a prejudiciului 
material și moral din cererea de chemare în judecată depusă de Guțan Dmitri rezultă din 
săvârșirea unei infracțiuni, constatând cu certitudine că Bolfosu Ana se face vinovată de 
comiterea infracțiunii prevăzute de art. 264 alin. (5) Codul penal. Astfel instanța constată că 
pe caz sunt întrunite condițiile răspunderii delictuale prevăzute de art. 1998 alin. (1) Codul 
civil, respectiv pretenția lui Guțan Dmitri referitor la repararea prejudiciului material și 
compensarea pagubei morale de către inculpată este parțial întemeiată.
70.Referitor la pretenţia părții civile Guțan Dmitru privind repararea prejudiciului 
material în sumă totală de 10.000 lei, instanţa consideră că urmează a fi respinsă. La 
adoptarea prezentei hotărâri, instanța reține că partea civilă nu a prezentat nici o probă care 
să confirme existența și mărimea acestuia prejudiciu. Or, potrivit art. 118 alin. (1) Codul de 
procedură civilă, fiecare parte trebuie să dovedească circumstanţele pe care le invocă drept 
temei al pretenţiilor şi obiecţiilor sale dacă legea nu dispune altfel. În cazul dat obligația de a 
proba că suma de 10.000 lei, indicată de partea civilă, ar reprezenta prejudiciu material, 
aparține anume părții civile, fapt care nu a fost realizat. Reieșind din cele expuse, în lipsa 
probelor care să confirme pretenția de încasare a prejudiciului material în sumă de 10.000 lei, 
instanța respinge cererea de chemare în judecată în această latură.
71.Referitor la pretenția de compensare a prejudiciului moral, instanţa constată că 
Guțan Dmitri a solicitat încasarea de la inculpată a sumei de 40.000 lei. Instanța consideră că 
pretenția părții civile de compensare a pagubei morale suportate este întemeiată. Astfel 
instanța constată că inculpata Bolfosu Ana, prin fapta sa ilegală din 30 octombrie 2022 a 
condiționat decesul lui Guțan Vera, prin ce i-a cauzat părții civile (care este fiul victimei) o 
pagubă morală care rezultă din suferințele legate de pierderea unei persoane apropiate, 
sentimente de disperare, disconfort, etc.. Or, instanța constată că în rezultatul acțiunilor 
ilegale ale inculpatei soldate cu decesul lui Guțan Vera a fost afectat sentimentul de iubire și 
de preţuire al părții civile Guțan Dmitri, cel mai profund şi sensibil sentiment uman. Moartea 
Pagină  din 
unei persoane dragi lasă răni adânci și produce suferinţe psihice majore celor de care era 
ataşată afectiv, iar viaţa acestora este puternic perturbată şi constituie o vătămare a condiţiilor 
de existenţă umană. În cadrul examinării cauzei instanța a constatat că a existat o legătura 
afectivă profundă dintre partea civilă Guțan Dmitri şi victima acțiunilor infracționale ale 
inculpatei, cea căreia i-a fost lezat dreptul la viaţă (Guțan Vera). Aceste două condiţii sunt 
prevăzute și de art. 15 din Anexa  Rezoluţiei nr. (75) 7 adoptată la 14 martie 1975 de 
Comitetul Miniştrilor Consiliului Europei (sursa pagina WEB oficială a Consiliului Europei - 
http://hub.coe.int/web/coe-portal).
72.Pentru stabilirea mărimii echitabile a compensației ce urmează a fi dispusă părții 
civile, instanța va lua în considerare și Recomandarea nr. 6 a Curții Supreme de Justiție 
privind satisfacția echitabilă, conform căreia în cazul constatării violării dreptului 
fundamental prevăzut de art. 2 al Convenției pentru apărarea drepturilor omului şi a 
libertăţilor fundamentale (dreptul la viață), potrivit practicii CtEDO instanțele judecătorești 
ar putea să acorde satisfacție morală în limitele 6.000 – 30.000 Euro, conform echivalentului 
în monedă națională. La stabilirea necesității încasării prejudiciului moral în monedă 
națională și nu în valută străină, instanța reține și prevederile art. 873 alin. (1) Codul civil, 
potrivit căruia obligația pecuniară se exprimă în monedă națională.
73.Reieșind din cele expuse, instanţa consideră necesar de a încasa în beneficiul părții 
civile Guțan Dmitri de la inculpata Bolfosu Ana suma de 40.000 lei cu titlu de compensaţie 
pentru paguba morală cauzată. Instanța consideră că în acest mod va fi asigurat principiul 
echității și anume că suma indicată reprezintă o justă despăgubire, atingându-și efectul 
compensatoriu, fără a reprezenta un venit nejustificat pentru partea civilă. 
74.La adoptarea sentinței instanța a reținut că pretenția de reparare a moral din cererea 
de chemare în judecată depusă de Pastuh Natalia rezultă din săvârșirea unei infracțiuni, 
constatând cu certitudine că Bolfosu Ana se face vinovată de comiterea infracțiunii prevăzute 
de art. 264 alin. (5) Codul penal. Astfel instanța constată că pe caz sunt întrunite condițiile 
răspunderii delictuale prevăzute de art. 1998 alin. (1) Codul civil, respectiv pretenția lui 
Pastuh Natalia referitor la compensarea pagubei morale de către inculpată este întemeiată.
75.Astfel, instanţa constată că Pastuh Natalia a solicitat încasarea de la inculpată a 
sumei de 1.500.000 lei. Instanța consideră că pretenția părții civile de compensare a pagubei 
morale suportate este întemeiată. Astfel instanța constată că inculpata Bolfosu Ana, prin 
fapta sa ilegală din 30 octombrie 2022 a condiționat decesul lui Pastuh Serghei, prin ce i-a 
cauzat părții civile (care este soția victimei) o pagubă morală care rezultă din suferințele 
legate de pierderea unei persoane apropiate, sentimente de disperare, disconfort, etc.. Or, 
instanța constată că în rezultatul acțiunilor ilegale ale inculpatei soldate cu decesul lui Pastuh 
Serghei a fost afectat sentimentul de iubire și de preţuire al părții civile Pastuh Natalia, cel 
mai profund şi sensibil sentiment uman. Moartea unei persoane dragi lasă răni adânci și 
produce suferinţe psihice majore celor de care era ataşată afectiv, iar viaţa acestora este 
puternic perturbată şi constituie o vătămare a condiţiilor de existenţă umană. În cadrul 
examinării cauzei instanța a constatat că a existat o legătura afectivă profundă dintre partea 
civilă Pastuh Natalia şi victima acțiunilor infracționale ale inculpatei, cea căreia i-a fost lezat 
dreptul la viaţă (Pastuh Serghei). Aceste două condiţii sunt prevăzute și de art. 15 din Anexa  
Rezoluţiei nr. (75) 7 adoptată la 14 martie 1975 de Comitetul Miniştrilor Consiliului Europei 
(sursa pagina WEB oficială a Consiliului Europei - http://hub.coe.int/web/coe-portal).
Pagină  din 
76.Pentru stabilirea mărimii echitabile a compensației ce urmează a fi dispusă părții 
civile, instanța va lua în considerare și Recomandarea nr. 6 a Curții Supreme de Justiție 
privind satisfacția echitabilă, conform căreia în cazul constatării violării dreptului 
fundamental prevăzut de art. 2 al Convenției pentru apărarea drepturilor omului şi a 
libertăţilor fundamentale (dreptul la viață), potrivit practicii CtEDO instanțele judecătorești 
ar putea să acorde satisfacție morală în limitele 6.000 – 30.000 Euro, conform echivalentului 
în monedă națională. La stabilirea necesității încasării prejudiciului moral în monedă 
națională și nu în valută străină, instanța reține și prevederile art. 873 alin. (1) Codul civil, 
potrivit căruia obligația pecuniară se exprimă în monedă națională.
77.Reieșind din cele expuse, instanţa consideră necesar de a încasa în beneficiul părții 
civile Pastuh Natalia de la inculpata Bolfosu Ana suma de 200.000 lei cu titlu de 
compensaţie pentru paguba morală cauzată. Instanța consideră că în acest mod va fi asigurat 
principiul echității și anume că suma indicată reprezintă o satisfacție echitabilă și rezonabilă , 
atingându-și efectul compensatoriu, fără a reprezenta un venit nejustificat pentru partea 
civilă. Cuantificarea satisfacției morale rezultă și din practica reținută prin Decizia CSJ nr. 
1ra-569/2023, recomandate prin Fișa tematică a CSJ din 30 iunie 2025, paragraful IV.
78.Cu referire la cheltuielile judiciare de 14.290 lei (efectuarea rapoartelor de expertiză 
judiciară; testarea alcoolscopică), invocate de către acuzatorul de stat în Informația-anexă la 
rechizitoriu (fila dosarului 74, vol. II), instanța reține următoarele:
79.Conform art. 229 Cod de procedură penală ”(1) Cheltuielile judiciare sunt suportate 
de condamnat sau sunt trecute în contul statului. (2) Instanța de judecată poate obliga 
condamnatul să recupereze cheltuielile judiciare, cu excepția sumelor plătite interpreților, 
traducătorilor, precum şi apărătorilor în cazul asigurării inculpatului cu avocat care acordă 
asistență juridică garantată de stat, atunci cînd aceasta o cer interesele justiției şi 
condamnatul nu dispune de mijloacele necesare. Achitarea cheltuielilor judiciare poate fi 
suportată şi de condamnatul care a fost eliberat de pedeapsă sau căruia i-a fost aplicată 
pedeapsă, precum şi de persoana în privința căreia urmărirea penală a fost încetată pe 
temeiuri de nereabilitare”. 
80.Potrivit art. 397 Cod de procedură penală ”Dispozitivul sentinței de condamnare, 
precum şi al celei de achitare sau de încetare a procesului penal, pe lîngă chestiunile 
enumerate în art. 395 şi 396, în cazurile necesare, trebuie să mai cuprindă: (…) 5) dispoziția 
referitoare la repartizarea cheltuielilor judiciare”. 
81.Prin urmare, în conformitate cu prevederile art. 229 alin. (1), (2) și art. 397 pct. 5) 
Cod de procedură penală, instanța va dispune încasarea de la inculpata Bolfosu Ana în 
beneficiul statului a sumei de 14.290 lei, cu titlu de cheltuieli judiciare (pentru efectuarea 
testării alcoolscopice și rapoartelor de expertiză).
82.În temeiul celor expuse, conform art. 341 alin. (2), art. 384-385, 389, 392- 395, 397 
Cod procedură penală, instanța de judecată, în numele Legii,- 
H O T Ă R Ă Ș T E :
BOLFOSU Ana se recunoaște vinovată de săvârșirea infracțiunii prevăzute de art. 264 
alin. (5) Cod penal și i se stabilește pedeapsa cu închisoare pe un termen de 6 (șase) ani, cu 
anularea dreptului de a conduce mijloace de transport.
Pagină  din 
Executarea pedepsei aplicate lui Bolfosu Ana se suspendă condiționat conform art. 90 
alin. (1) Codul penal, cu stabilirea unei perioade de probațiune de 3 (trei) ani, iar 
condamnatului i se stabileşte obligaţia să nu-şi schimbe domiciliul fără consimțământul 
Biroului de probațiune.
Se dispune neexecutarea pedepsei aplicate lui Bolfosu Ana dacă, în perioada de 
probațiune, aceasta nu va săvârși o nouă infracţiune şi, prin respectarea condiţiilor 
probaţiunii, va îndreptăţi încrederea ce i s-a acordat.
Se aplică în privinţa lui Bolfosu Ana măsura preventivă sub formă de obligarea de a 
nu părăsi țara, care va înceta de drept la punerea în executare a sentinței de condamnare.
Corpul delict: automobilul de marcă „Volkswaghen”, cu numărul de înmatriculare 
*****, care se păstrează la Inspectoratul de Poliție Fălești, se restituie succesorului victimei 
Pastuh Natalia, iar automobilul de marcă „***** CRV”, cu numărul de înmatriculare *****, 
care se păstrează la Inspectoratul de Poliție Fălești, se restituie lui Bolfosu Ana.
Acțiunea civilă intentată de Guțan Dmitri se admite parțial și se dispune încasarea de 
la BOLFOSU Ana, născută la *****, domiciliată în raionul *****, IDNP *****, în 
beneficiul lui GUȚAN Dmitri, născut la *****, domiciliat în s. *****, IDNP ***** 
prejudiciul moral în sumă de 10.000 (zece mii) lei. În restul pretențiilor acțiunea se respinge.
Se admite acțiunea civilă intentată de partea civilă Pastuh Natalia și se încasează  de 
la BOLFOSU Ana, născută la *****, domiciliată în raionul *****, IDNP ***** în beneficiul 
lui PASTUH Natalia, născută la *****, domiciliată în s. *****, IDNP  *****, prejudiciul 
moral în sumă de 200.000 (două sute) lei. 
Se încasează de la inculpata Bolfosu Ana în beneficiul statului bani în sumă de 14.290 
lei (paisprezece mii două sute nouăzeci) lei, cu titlu de cheltuieli judiciare. 
Sentința poate fi atacată cu apel în Curtea de Apel Nor în termen de 15 zile de la data 
pronunțării sentinței, prin intermediul Judecătoriei Bălți (sediul Fălești). 
Sentința motivată pronunțată public la 12 decembrie 2025. 
Preşedintele şedinţei, 
judecător   Dorin 
Cazacu 