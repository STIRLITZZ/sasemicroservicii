Dosarul nr. 5r-152/2025
PIGD 4-25113279-15-5r-07082025   
                                                         H O T Ă R Â R E
În numele Legii
 11 decembrie 2025                                                                                             or. 
Cantemir
Judecătoria Cahul sediul Cantemir
Instanța de judecată compusă din:
Preşedintele şedinţei, judecător – Cristina Salagor, 
Grefier – Anastasia Dogotari,
Cu participarea: 
Petiționarului –Vasile Popov,
Victimei –Ina Crestincov,
În lipsa agentului constatator – Iuliana Sandu, citată legal,
examinând în şedinţă de judecată publică contestația depusă de Popov Vasile 
împotriva procesului-verbal cu privire la contravenție nr. MAI06 ***** din 18 iulie 2025 
în baza art. art. 354 alin. (1), 69 alin. (1) Cod contravențional și deciziei de sancționare, 
c o n s t a t ă :
1. La data de 05 august 2025 în adresa Judecătoriei Cahul sediul Cantemir a parvenit 
spre examinare contestaţia depusă de Popov Vasile împotriva procesului-verbal cu privire 
la contravenție nr. MAI06 ***** din 18 iulie 2025 Cod contravențional și deciziei de 
sancționare contravențională cu amendă în mărime de 30 unități convenționale, 
echivalentul sumei de 1 500 lei. 
2. În argumentarea contestației a fost invocat că, la data de 18 iulie 2025 de către 
Inspectoratul de Poliţie Cantemir, în persoana agentului constatator, Sandu Iuliana, SSS 
al SP1 al IP Cantemir, a fost întocmit procesul-verbal cu privire la contravenție MAI 
06***** în privința sa, Popov Vasile, în calitate de contravenient, prin care a fost 
sancționat cu amendă în mărime de 30 unități convenționale, echivalentul a 1 500 lei, 
pentru faptul că a încălcat prevederile art. 354 alin. (1) şi 69 alin. (1) Cod 
contravențional.
Nu este de acord cu procesul-verbal MAI 06***** din data de 18 iulie 2025, 
întocmit în privința sa, deoarece este unul emis neîntemeiat cu încălcarea normelor 
legale.
Astfel, agentul constatator la examinarea cauzei a clarificat împrejurările cauzei 
subiectiv şi a adoptat o decizie de sancţionare în privința sa în lipsa a careva probe sau 
constatări concludente şi pertinente din care ar reieși că ar fi implicat într-un fel sau altul 
în comiterea contravenţiei imputate sie fără a fi audiați martorii indicați de dânsul şi/sau 
de a stabili alte persoane care au fost prezente la acel caz.
Lecturând textul procesului-verbal cu privire la contravenție seria/nr. MAI 06***** 
se constată că la pct. 1 al procesului-verbal cu privire la contravenţie, la rândul ,,Locul 
încheierii” este indicat ,,or. Cantemir”, exclamație care nu identifică clar în ce loc a fost 
încheiat acesta, or nu este necesar de indicat locul concret, exemplu: apartament, birou, 
strada etc.
La pct. 2 al procesului-verbal cu privire la contravenție, la rândul ,,denumirea 
autorității pe care o reprezintă” este indicat ,,IP Cantemir”, exclamație care nu identifică 
clar ce autoritate reprezintă, or nu este necesar înainte de utilizarea unei abrevierii într-un 
document, inițial să fie explicat semnificația acesteia. Același lucru identic şi la rubrica 
,,Calitatea” agentului constatator.
La pct. 2 al procesului-verbal cu privire la contravenție, la rândul ,,Adresa juridică” 
este indicat ,,Testimițanu 2”, exclamație care nu cuprinde toate datele ce trebuie să le 
cuprindă o adresă, or nu este necesar să fie indicată şi localitatea în afară de denumirea 
străzii şi numărul clădirii.
Totodată, de către agentul constatator la întocmirea procesului verbal cu privire la 
contravenţie contrar prevederilor lit. d) alin. (1) al art. 443 Cod contravențional nu a 
indicat fapta contravențională, locul şi timpul săvârşirii ei, circumstanţele cauzei care au 
importanţa pentru stabilirea faptelor şi consecințelor lor juridice, evaluarea eventualelor 
pagube cauzate de contravenţie, fapt ce în procesul verbal nu este indicat.
Respectiv în opinia sa, agentul constatator în procesului-verbal cu privire la 
contravenție, la rubrica – Timpul săvârşirii, locul săvârşirii şi fapta contravențională nu 
au specificat nimic, casetele fiind goale fără careva inscrisuri.
Legea contravențională prevede redactarea procesului-verbal cu privire la 
contravenţie într-o anumită formă ,,ad validitatem”, cu respectarea tuturor prescripţiilor 
legale de fond şi de formă, pentru încheierea sa valabilă, în scopul producerii efectelor 
juridice, pentru care a fost întocmit, în acest context, respectarea exigentelor legale 
prevăzute la art. 443 Cod contravenţional sunt impuse agentului constatator la întocmirea 
procesului-verbal cu privire la contravenţie prin prisma art. 445 Cod contravențional.
Astfel urmează a fi constatat că procesul-verbal cu privire la contravenție, care este 
un act oficial de învinuire, nu corespunde normei legale, iar deficiențele de formă şi 
conţinut al procesului-verbal cu privire la contravenție atrage nulitatea acestuia,
Consideră că această descriere a faptei contravenționale este una insuficientă şi 
neclară, or în acest caz, agentul constatator potrivit prevederilor specificate mai sus urma  
să consemneze în procesul-verbal cu privire la contravenţie circumstanţele cauzei într-un 
mod amplu şi suficient pentru a da o claritate învinuirii ce i se aduce.
Prevederile art. 442 Coid contravențional, a fost încălcat de către agentul 
constatator, care contrar situației de fapt, a constatat circumstanţe care nu sunt 
caracteristici cazului întâmplat şi a constatat contravenția menționată în mod arbitrar.
Prin urmare agentul constatator a aplicat sancţiunea pentru o contravenție pe care el 
de fapt nici nu a comis-o şi pe care în realitatea agentul constatator nu a constatat-o.
Or, nespecificarea elementelor de fapt din norma dată, presupune o încălcare adusă 
încadrării juridice a faptei şi a dreptului persoanei de a cunoaşte în ce este învinuită, 
deoarece prevederile art. 443 alin. 1 lit. e) Cod contravențional stabileşte că încadrarea 
juridica a faptei, norma materială contravențională şi indiciile calificative ale elementelor 
constitutive ale contravenţiei, sânt obligatorii a fi specificate şi în învinuirea ce i se aduce, 
pentru ca aceasta să-i fie clară şi pentru a-i putea asigura o apărare adecvată şi eficientă, 
fapt ce nu a fost respectat de agentul constatator.
Totodată, menționeză că procesul-verbal cu privire la contravenţie ce i-a fost 
întocmit trebuia să corespundă celor trei criterii de calitate: accesibilitate, previzibilitate 
şi claritate, fapt ce nu a fost respectat de agentul constatator şi ca rezultat a dus la aceia ca 
el nu a cunoscut cu certitudine esenţa învinuirii ce i s-a adus, nu s-au stabilit toate 
circumstanţele cauzei necesare pentru o examinare obiectivă a cauzei, în procesul-verbal 
cu privire la contravenţie s-au menţionat acțiuni ale contravenientului şi elemente 
constitutive ale contravenţiei care de fapt nu au fost stabilite, nu s-a respectat procedura 
prevăzută de lege, prin care fapt s-au încălcat prevederile art. 443 alin. (1) lit. a), c), d), e) 
şi alin. (7) Cod contravențional.
Consideră că probe pertinente şi concludente nu au fost acumulate şi administrate 
de catre agentul constatator, cauza fiind examinată incomplet, nefiind stabilit cu 
certitudine faptul că ar fi comis careva contravenţii.
Astfel, a fost sancționat pentru o faptă care nu a fost constatată și pe care nu a 
comis-o ceea ce constituie temei de încetare a procesului contravențional — inexistența 
faptului contravenției, potrivit art. 441 alin. (l ) lit. a) Cod contravențional.
3. Fiind citat legal, agentul constatator Sandu Iuliana, în ședința de judecată nu s-a 
prezentat și nu a comunicat instanței motivele neprezentării sale. 
Audiind opinia participanților la proces, ținând cont de prevederile art. 455 Cod 
contravenţional și datele privind citarea legală a agentului constatator, instanța a dispus 
examinarea cauzei în lipsa agentului constatator Sandu Iuliana.
4. Fiind audiat petiționarul Popov Vasile a menționat faptul că, susține contestația 
integral, menționează că nu este de acord că agentul constatator în procesul verbal i-a 
stabilit amenda maximă. A achitat amenda stabilită prin decizia de sancționare, în 
jumătate în decurs de 3 zile și vrea ca aceasta săi fie restituită.
5. Fiind audiată victima Crestincov Ina a menționat faptul că, în seara zilei de 18 
iulie aproximativ ora 19.30 era în fața casei la terenul de joacă cu cei doi copii ai săi fiul 
Nicolae de 11 ani și Daria de 4 ani. Între timp Nicolae s-a îndepărtat de dânsa ca să se 
joace cu alți copii la terenul de joacă, însă ea a rămas cu vecina. Puțin mai târziu s-a 
apropiat fiul Nicolae de dânsa, era speriat și i-a comunicat că s-a împiedicat și copilul lui 
Popov Vasile a început să se râdă de dânsul. Ea i-a comunicat lui acelui copil să nu să se 
râdă fiindcă se poate întâmpla și cu dânsul așa ceva și atunci se va râde și ea. Apoi fiul i-a 
comunicat că băiatul lui Popov s-a dus acasă să îl anunțe pe tatăl său să vină să îl bată. Nu 
a dat atenție și la fel i-a comunicat și fiului. La scurt timp s-au apropiat 2 copii de dânsa și 
i-au spus că pe fiul ei cineva îl bate. A mers la fata locului unde m văzut că  Popov Vasile 
foarte înrăit îl ținea de umăr pe fiul ei. Ea a întrebat de Popov Vasile ce se întâmplă aici, 
însă Popov la lăsat în pace pe fiul ei și a început să o numească pe dânsa cu cuvinte urâte. 
Atunci a telefonat soțului și i-a comunicat că pe dânsa afară o agresează Popov Vasile, el 
i-a spus să telefoneze la 112 ca să vină un echipaj de poliție. Ea a telefonat 112, a dat pe 
silențios ca să audă Popov că telefonează să cheme ajutor, însă el a fugit. La scurt timp 
soțul a mers la Popov Vasile acasă să discute cu el, însă când a deschis ușa soțul nu avea 
cu cine vorbi deoarece acesta era beat, însă soțul ia comunicat că va da explicație la 
poliție. La ora 00.00 a fost telefonată de agentul constatator Sandu Iuliana și i-a 
comunicat ca să iasă afară să dea explicații, ea a refuzat și le-a spus că va merge a doua zi 
la IP Cantemir  și o să scrie plângere. Mai târziu a primit și decizia de la poliție, însă soția 
lui Popov Vasile merge la procuratură dând declarații mincinoase, s-a apropiat și de 
psihologul Volînschi Anastasia și i-a comunicat că a țipat la copilul lor, iar Anastasia i-a 
dat diagnoza ,,tulburare de stres și anxietate” ca  să  îi atace familia. Vrea să menționeze 
că tot Popov Vasile i-a dat peste mână fiului ei și a scăpat telefonul jos și l-a stricat.
6. Ascultând opiniile participanților la proces, examinând materialele contestației în 
raport cu situația de fapt și de drept, având în vedere temeiurile de fapt și de drept 
invocate în contestație, instanța de judecată ajunge la concluzia că contestația înaintată de 
Popov Vasile urmează a fi admisă, din următoarele considerente
7. În conformitate cu art. 448 alin. (1) Cod contravenţional, Contravenientul, 
victima sau reprezentantul acestora, procurorul, dacă este parte în cauza 
contravențională, în cazul în care nu sânt de acord cu decizia agentului constatator sau 
în cazul în care aceasta a fost emisă cu încălcarea normelor procesuale stabilite de 
prezentul cod, sunt în drept să conteste decizia emisă asupra cauzei contravenționale. 
Termenul de contestare a deciziei agentului constatator este de 15 zile de la data emiterii 
acesteia sau, pentru părțile care nu au fost prezente la şedinţa de examinare a cauzei 
contravenționale, de la data înmânării copiei de pe decizia respectivă în condițiile art. 
4471 alin. (8). 
Instanța reține că, procesul-verbal cu privire la contravenție și decizia de sancționare 
au fost emise la data de 18 iulie 2025, în prezența petiționarului Popov Vasile, fapt 
confirmat prin semnătura acesteia în procesul-verbal.
Contestația depusă de Popov Vasile a fost înregistrată de către Inspectoratul de 
Poliție Cantemir la data de 01 august 2025, astfel că, contestația a fost depusă în termenul 
legal prevăzut de legea contravențională.
8. În continuare, instanța reține că, potrivit art. 458 Cod contravențional Examinând 
cauza contravenţională, instanţa de judecată este obligată să determine: a) caracterul 
veridic al contravenţiei imputate; b) existenţa cauzelor care înlătură caracterul 
contravenţional al faptei; c) vinovăţia persoanei în a cărei privinţă a fost pornit procesul 
contravenţional; d) existenţa circumstanţelor atenuante şi/sau agravante; e) necesitatea 
sancţionării şi, după caz, caracterul sancţiunii contravenţionale; f) alte aspecte 
importante pentru soluţionarea justă a cauzei. 
Totodată, urmează a fi menționat că, constatarea faptei contravenţionale, potrivit art. 
440 alin. (1) Cod contravenţional, înseamnă activitatea, desfăşurată de agentul 
constatator, de colectare şi de administrare a probelor privind existenţa contravenţiei, de 
încheiere a procesului-verbal cu privire la contravenţie, de aplicare a sancţiunii 
contravenţionale sau de trimitere, după caz, a dosarului în instanţa de judecată sau în alt 
organ spre soluţionare. 
Prerogativa instanței de judecată constă în respectarea cu certitudine a prevederilor 
art. art. 457-458 Cod contravențional, care prevăd examinarea contravenției sub toate 
aspectele complet și obiectiv, clarificând circumstanțele care au importanță pentru 
soluționarea justă a cauzei. 
Pentru respectarea garanțiilor menționate, instanța de judecată urmează să verifice 
legalitatea și temeinicia proceselor-verbale cu privire la contravenție.
Conform prevederilor art. 381 alin. (4) Cod contravenţional, Autoritatea competentă 
să soluţioneze cauza contravenţională are obligația de a lua toate măsurile prevăzute de 
lege pentru cercetarea sub toate aspectele, completă şi obiectivă a circumstanţelor 
cauzei, de a evidenţia atât circumstanţele care dovedesc vinovăţia persoanei, cât şi cele 
care dezvinovăţesc persoana în a cărei privinţă a fost pornit proces contravenţional, 
precum şi circumstanţele atenuante sau agravante. 
Instanţa de judecată reţine că, în cadrul şedinţei de judecată, s-a constatat cu 
certitudine faptul că, de către agentul constatator Sandu Iuliana, a fost întocmit în privința 
lui Popov Vasile procesul-verbal cu privire la contravenție nr. MAI06 *****  din 18 iulie 
2025 ora 13:47 în baza art. 354 alin. (1) și art. 69 alin. (1) Cod contravențional, iar prin 
decizia de sancționare i-a fost aplicată sancțiune sub formă de amendă în mărime de 30 
unități convenționale, echivalentul sumei de 1 500 lei.
Instanța de judecată reține că, pentru a stabili corect încadrarea juridică a unei 
acțiuni trebuie să existe concordanță deplină între fapta concretă săvârșită de făptuitor, 
norma materială contravențională, precum și în raport cu dispozițiile legale general 
aplicabile faptei comise. Prin urmare, încadrarea juridică are o importanţă deosebită, 
deoarece se asigură desfășurarea în limitele legii a represiunii contravenţionale și 
constituie o garanţie a respectării drepturilor legitime ale persoanelor.
Verificând legalitatea procesului-verbal cu privire la contravenție MAI06 *****   
din 18 iulie 2025 prin prisma art. 443 și 445 Cod contravențional, instanța de judecată 
notează că actul de învinuire adus lui Popov Vasile, nu corespunde rigorilor impuse de 
norma art. 443 Cod contravențional, deoarece acesta nu conține circumstanțele comiterii 
faptelor contravenționale, data, ora și locul comiterii acestora.
În conformitate cu art. 440 alin. (1) Cod contravențional, Constatarea faptei 
contravenţionale înseamnă activitatea, desfăşurată de agentul constatator, de colectare 
şi de administrare a probelor privind existenţa contravenţiei, de încheiere a deciziei 
privind examinarea contravenţiei în temeiul constatării agentului constatator sau 
procesului-verbal cu privire la contravenţie, de aplicare a sancţiunii contravenţionale 
sau de trimitere, a dosarului, după caz, funcţionarului abilitat să examineze cauza 
contravenţională, din cadrul autorităţii din care face parte agentul constatator, în 
instanţa de judecată sau în alt organ spre soluţionare.
Conform art. 443 (1) lit. d) Cod contravențional Procesul-verbal cu privire la 
contravenţie va cuprinde: fapta contravenţională, locul şi timpul săvârşirii ei, 
circumstanţele cauzei care au importanţă pentru stabilirea faptelor şi consecinţelor lor 
juridice, evaluarea eventualelor pagube cauzate de contravenţie. 
Articolul 354 alin. (1) Cod contravențional, prevede huliganismul nu prea grav, 
adică acostarea jignitoare în locuri publice a persoanei fizice, alte acţiuni similare ce 
tulbură ordinea publică şi liniştea persoanei fizice, se sancţionează cu amendă de la 6 la 
30 de unităţi convenţionale sau cu muncă neremunerată în folosul comunităţii de la 20 la 
60 de ore.
Articolul 69 alin. (1), prevede Injuria, adică exprimarea verbală, scrisă sau 
nonverbală, inclusiv prin desen sau imagine, care ofensează intenţionat persoana şi care 
contravine normelor de conduită general acceptate într-o societate democratică, se 
sancţionează cu amendă de la 10 la 30 de unităţi convenţionale sau cu muncă 
neremunerată în folosul comunităţii de la 10 la 20 de ore.
La caz, agentul constatator în procesul-verbal cu privire la contravenție a stabilit că, 
Popov Vasile a comis contravenție prevăzută de art. 354 alin. (1) și art. 69 alin. (1) Cod 
contravențional, însă nu a individualizat faptele, data, ora ți locul comiterii acestora, 
pentru incriminarea art. 354 alin. (1) și art. 69 alin. (1) Cod contravențional.
Articolul 445 alin. (1) Cod contravențional prevede că, Neconsemnarea în 
procesul-verbal cu privire la contravenţie a mențiunilor privind numele, prenumele și 
funcția agentului constatator, numele, prenumele, data (ziua, luna, anul) întocmirii 
procesului-verbal, seria și numărul actului de identitate și numărul de identificare 
personal (IDNP) sau datele de identificare din buletinul de identitate provizoriu ale 
făptuitorului care renunţă la numărul de identificare personal şi la evidenţa automatizată 
în Registrul de stat al populaţiei, iar în cazul persoanei juridice – lipsa denumirii și a 
sediului acesteia, a circumstanţelor comiterii şi încadrării juridice a faptei 
contravenţionale săvârșite și a datei comiterii acesteia, a semnăturii agentului 
constatator sau a martorului asistent, în cazul refuzului contravenientului de a semna, 
atrage nulitatea absolută a procesului-verbal. 
Astfel, instanța notează că, agentul constatator la întocmirea procesului-verbal cu 
privire la contravenție nu a individualizat faptele contravenționale, nu a indicat timpul 
săvârșirii contravențiilor și locul săvârșirii acestora.
Potrivit art. 384 alin. (2) lit. b) Cod contravențional, persoana în a cărei privinţă a 
fost pornit proces contravenţional are dreptul să cunoască fapta imputată.
Din conținutul prevederilor normelor citate se desprinde, că agentul constatator 
urmează să realizeze o descriere în concret a contravențiilor, cu specificarea tuturor 
circumstanțelor de natura a reda faptei un caracter contravențional, întrucât rațiunea 
instituirii acesteia a fost de a permite instanței cercetarea legalității procesului-verbal cu 
privire la contravenție prin stabilirea faptelor materiale și verificarea încadrării juridice, 
precum și a echității sancțiunii aplicate. 
În lipsa descrieri faptelor, instanța de judecată nu poate exercita controlul de 
legalitate și temeinicie a procesului-verbal cu privire la contravenție, intervenind uno icto 
nulitatea absolută a acestuia. 
La fel, instanța de judecată notează că, fapta de săvârșirea căreia este învinuită 
persoana, trebuie să fie clară pentru aceasta, principiu care este consfințit în art. 6 al 
Convenției Europene pentru Apărarea Drepturilor Omului și a Libertăților Fundamentale. 
Acest principiu este parte integrantă al dreptului la un proces echitabil și stabilește 
că, orice persoană este în drept să cunoască în ce este învinuită, pentru a-și alege 
metodele de apărare. În acest sens, instanța de judecată consideră necesar de invocat că, 
Curtea Europeană a Drepturilor Omului, în jurisprudența sa relevantă, a stabilit că, 
informarea despre învinuirea adusă nu cuprinde numai cauza acuzației, adică faptele 
materiale care alcătuiesc temeiul acuzației, ci și natura acesteia, și anume, clasificarea 
juridică a acelor fapte materiale, pentru ca acuzatul să-și poată pregăti apărarea, aceasta 
constituind o condiție obligatorie pentru asigurarea echității procedurilor (cauza Gea 
Catalan împotriva Spaniei, din 10 februarie 1995). 
Față de cele elucidate, instanța de judecată conchide că procesul-verbal cu privire la 
contravenție, care este un act oficial de învinuire, nu corespunde normei legale, iar 
deficiențele de formă și conținut al procesului-verbal cu privire la contravenție atrage 
nulitatea acestuia. 
În acest context, respectarea exigențelor legale prevăzute de art. 443 Cod 
contravenţional este obligatorie pentru agentul constatator la întocmirea procesului-verbal 
cu privire la contravenție, prin prisma art. 445 Cod contravenţional, care în cazul dat, 
afectează în mod esenţial fondul cauzei din motivele expuse supra. 
În acest context instanța de judecată notează că, odată ce procesul-verbal cu privire 
la contravenție este lovit de nulitate absolute, nulitate care nu poate fi acoperită, procesul 
contravențional încetează, iar în consecință procesul de judecare a cauzei 
contravenționale este întrerupt, ne fiind posibilă examinarea chestiunilor prevăzute de art. 
458 Cod contravențional.
Luând în consideraţie omisiunile depistate în procesul-verbal cu privire la 
contravenţie, determină, în conformitate cu art. 445, 461 Cod contravenţional, admiterea 
contestației depusă de Popov Vasile împotriva procesului verbal cu privire la contravenție 
nr. MAI06 ***** în baza art. 354 alin. (1) și art. 69 alin. (1) Cod contravențional și a 
decizie de sancționare din 18 iulie 2025.
9. Referitor la solicitarea privind restituirea amenzii stabilită prin decizia de 
sancționare a agentului constatator din 18.07.2025 nr. MAI06 *****, în mărime de 30 
unități convenționale, echivalentul a 1 500 /una mie cinci sute/ lei și achitată în jumătate, 
instanța ține să menționeze că, persoana în privinţa căreia a fost încetat procesul 
contravențional, hotărârea fiind definitivă și irevocabilă, este în drept să solicite 
restituirea executării amenzii, prin depunerea unei cereri de chemare în judecată. Cererea 
privind restituirea executării se depune la instanţa civilă de drept comun competentă. Însă 
în speță, hotărârea nu este definitivă și irevocabilă.
10. În conformitate cu art. art. 461-462 Cod contravenţional instanţa de judecată, -
h o t ă r ă ş t e:
Se admite contestația depusă de Popov Vasile împotriva procesului verbal cu privire 
la contravenție nr. MAI06 ***** în baza art. art. 354 alin. (1), 69 alin. (1) Cod 
contravențional și deciziei de sancționare.
Se anulează decizia de sancționare din data de 18 iulie 2025, emisă în privința lui 
Popov Vasile în baza art. art. 354 alin. (1), 69 alin. (1) Cod contravențional sub formă de 
amendă în mărime de 30 unităţi convenţionale, echivalentul sumei de 1 500 lei.
Se încetează procesul contravențional intentat în privinţa lui Popov Vasile în baza 
art. art. 354 alin. (1), 69 alin. (1) Cod contravențional, pe motivul nulităţii procesului-
verbal cu privire la contravenție nr. MAI06 *****  din 18 iulie 2025.
Hotărârea poate fi atacată cu recurs la Curtea de Apel SUD în termen de 15 zile, 
prin intermediul Judecătoriei Cahul. 
Președintele ședinței,   
Judecător                                                    /semnătura/                  Cristina SALAGOR
 
Copia corespunde cu originalul,
Judecător                                                                                          Cristina SALAGOR