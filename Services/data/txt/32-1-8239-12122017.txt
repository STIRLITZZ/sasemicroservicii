 Dosarul nr. 1-
439/2017
S E N T I N Ţ Ă
În numele Legii
12 decembrie 2025         or. Ialoveni
Judecătoria Hînceşti, sediul Ialoveni,
Instanța compusă din:
Președintele ședinței, judecătorViorel Botnaraș,
Grefieri – Sabina Mereacre, Daniela Borș, Tatiana Levinte, Valeria Petic,
cu participarea:
Procurorului – Levco Vladimir,
Avocatului – Caracuian Victoria în interesele inculpatului Vutcariov Serghei,
Avocatului – Bogos Alexandru în interesele inculpatului Vidrașcu Serghei,
a judecat în ședință de judecată publică, în procedură generală, cauza penală de 
învinuire a lui
Vutcariov Serghei Fiodor, a.n. *****, 
cetățean al R. Moldova, moldovean, 
domiciliat în or. Ialoveni, str.*****, cu 
studii medii incomplete, supus militar, 
căsătorit, la întreținere doi copii minori, 
neangajat în câmpul muncii, anterior 
nejudecat,
de săvârşirea infracţiunilor prevăzute de art. 179 alin. (2), 287 alin. (3) Cod 
penal
și
Vidrașcu Serghei Iurie, a.n. *****, 
cetățean al R. Moldova, moldovean, 
domiciliat în or. Ialoveni, str. *****, cu 
studii medii incomplete, supus militar, 
căsătorit, o persoană la întreținere, 
neangajat în câmpul muncii, anterior 
judecat,
de săvârşirea infracţiunilor prevăzute de art. 179 alin. (2), 287 alin. (3) Cod 
penal.
Termenul de examinare a cauzei:
- 13.12.2017 – 18.06.2019 – judecător Marcel Juganari (admisă declarația de 
abținere);
- 18.06.2019 – 21.10.2019 – judecător Natalia Doroftei (concediu maternitate);
- 21.10.2019 – 16.12.2022 – judecător Victor Olărescu (expirarea mandatului 
de judecător);
- 16.12.2022 – 13.06.2024 – judecător Viorica Alexeeva (concediu de 
maternitate);
- 13.06.2024 – 12.12.2025 – judecător Viorel Botnaraș.
Procedura de citare a fost legal executată.
Procurorul, în ședința de judecată, a solicitat ca inculpații Vutcariov Serghei și 
Vidrașcu Serghei să fie recunoscuți vinovați în temeiul art. 179 alin. (2) Cod penal, 
aplicându-li-se câte 1 an închisoare fiecăruia, precum și în temeiul art. 287 alin. (3) 
Cod penal, aplicându-li-se câte 4 ani închisoare fiecăruia. În conformitate cu art. 84 
alin. (1) Cod penal, procurorul a solicitat stabilirea pedepsei definitive de câte 4 ani și 
6 luni închisoare, cu executare în penitenciar de tip semiînchis.
Avocatul Caracuian Victoria, în interesele inculpatului Vutcariov Serghei, și 
avocatul Bogos Alexandru, în interesele inculpatului Vidrașcu Serghei, au solicitat 
achitarea inculpaților pentru infracțiunile imputate, iar în eventualitatea recunoașterii 
vinovăției, aplicarea Legii cu privire la amnistie din 2021, cu încetarea procesului 
penal.
Asupra mijloacelor de probă administrate și cercetate în ședința de judecată, 
instanța
c o n s t a t ă :
1. Inculpații Vutcariov Serghei și Vidrașcu Serghei, la data de 04.07.2016, în 
jurul orei 12:30, fără a avea consimțământul lui Dubovîi Natalia și Bucatari Viorel, 
contrar prevederilor art. 29 din Constituția Republicii Moldova, au pătruns ilegal în 
gospodăria acestora din or. Ialoveni, str. Ion Creangă 29A, în apropierea magazinului 
alimentar SRL „Anival-Grup”, încalcînd ordinea publică, aceștia au aplicat violență 
asupra persoanelor și au ameninţat cu aplicarea unei asemenea violenţe, manifestând o 
obrăznicie deosebită, au inițiat o ceartă cu Dubovîi Natalia, au insultat-o cu cuvinte 
necenzurate, au amenințat-o cu aplicarea violenței și au îmbrâncit-o. La intervenția lui 
Bucatari Viorel, care încerca să aplaneze conflictul, Vutcariov Serghei i-a aplicat 
acestuia lovituri peste cap cu un obiect din lemn, doborându-l la pământ. Ulterior, în 
timp ce Bucatari Viorel se afla la sol, Vutcariov Serghei și Vidrașcu Serghei i-au 
aplicat lovituri cu picioarele peste diferite părți ale corpului, cauzându-i dureri fizice, 
după care au părăsit locul faptei.
În urma acțiunilor inculpaților, părții vătămate Dubovîi Natalia i-au fost cauzate 
dureri fizice, iar conform raportului de expertiză medico-legală nr. 1951 din 
22.07.2016, la partea vătămată Bucatari Viorel au fost constatate: „TCCÎ, comoție 
cerebrală, contuzia țesuturilor moi, regiunea occipitală.
2. În cadrul ședinței de judecată, inculpatul Vidrașcu Serghei nu s-a prezentat, 
iar potrivit informației IP Ialoveni din 12.07.2023 și din 09.12.2024, în privința 
ultimului a fost inițiat dosar de căutare la data de 11.07.2023, astfel instanța de 
judecată în conformitate cu prevederile art. 321 alin. (2) pct. 1) Cod procedură penală, 
a dispus judecarea cauzei în lipsa acestuia.
Astfel, la faza de urmărire penală, Vidrașcu Serghei nu şi-a recunoscut 
vinovăția de comiterea infracţiunilor imputate şi a menționat că la data de 04.07.2016, 
în jurul orei 08:00, împreună cu Vutcariov Serghei „Fîșca”, s-a deplasat la un magazin 
alimentar din or. Ialoveni, str. Ion Creangă, cu automobilul Opel Vectra al acestuia. 
La sosire magazinul era închis, astfel că s-au întors acasă la Serghei, pe str. M. 
Eminescu, lăsând automobilul acolo, apoi s-au întors la magazin și au consumat bere 
în fața acestuia. În acel moment, a observat o femeie necunoscută care îl acuza verbal 
pe Serghei. Vutcariov i-a spus să plece. Ulterior, a venit în fața magazinului bărbatul 
Viorel, soțul Nataliei, care a început să lovească cu o țeavă de metal de aproximativ 
un metru și 2-3 cm diametru. Serghei a intervenit, i-a smuls țeava lui Vutcariov și i-a 
aplicat câteva palme lui Viorel, care a fugit spre casă. Vidrașcu Maria, mama sa, l-a 
sfătuit să nu se implice. Vidrașcu a declarat că nu a intrat în ograda lui Viorel și nu a 
agresat fizic nici pe Viorel, nici pe Natalia. Conflictul a durat 3-4 minute, iar la 
momentul respectiv nu au apelat la poliție. De asemenea, nu a avut conflicte 
anterioare cu Natalia și Viorel și nu cunoștea relațiile acestora cu Vutcariov.
3. Inculpatul Vutcariov Serghei, în cadrul ședinței de judecată, a recunoscut 
parțial vinovăția, ulterior, a depus o cerere prin care a solicitat judecarea cauzei în 
lipsa sa, astfel conform art. 321 alin. (1) pct. 3) din Codul de procedură penală, 
judecarea cauzei a avut loc în lipsa inculpatului.
Astfel, la faza de urmărire penală, Vutcariov Serghei a declarat că folosește 
automobilul Opel Vectra verde, proprietatea fratelui său, Vitalie. La 04.07.2016, în 
jurul orei 09:00, s-a deplasat împreună cu Vidrașcu Serghei în or. Ialoveni, str. Ion 
Creangă, oprindu-se la un magazin alimentar pentru a procura țigări. În fața 
magazinului se aflau mama lui Vidrașcu, Maria, vecinul Vova, și Natalia, soția lui 
Viorel „Viu”, care l-a insultat verbal și l-a acuzat că i-ar fi omorât copilul, fără a 
cunoaște detalii exacte. Ulterior, Viorel a apărut cu o țeavă de metal și l-a lovit la 
mâna dreaptă, acesta smulgând țeava și aplicând câteva lovituri cu pumnii lui Viorel 
în zona capului și spatelui. Viorel a fugit în ograda sa. Conflictul a început în fața 
magazinului și a continuat în hudiță. În timpul altercației, Vutcariov a observat că i-a 
fost sustras telefonul mobil și a alergat după Viorel până la poarta acestuia, unde s-a 
implicat și Natalia. Vidrașcu Serghei a intervenit și l-a dus pe Vutcariov la automobil, 
după care s-a retras acasă. Nu a intrat în ograda lui Natalia și Viorel și nu i-a agresat 
fizic înainte sau după conflict. Înainte altercației, el și Vidrașcu au consumat câte două 
beri de 0,5 L. Nu a sesizat poliția și nu a depus plângeri împotriva lui Natalia și 
Viorel. Nu consumă droguri și nu le-a vândut, fiind conștient că Natalia și Viorel 
consumă substanțe. Conflictul a durat aproximativ 15 minute.
4. Necătînd la faptul că inculpații nu și-au recunoscut vinovăția în cele 
imputate, ascultând opiniile participanților la proces, analizând cumulul de probe prin 
prisma art. 101 Cod de procedură penală, din punct de vedere al pertinenței, 
concludenții, veridicității și coroborării lor, instanța de judecată ajunge la concluzia că 
vinovăția lor este pe deplin dovedită prin probele administrate și anume declarațiile 
părților vătămate, martorilor și de materialele dosarului cercetate în ședința instanței 
de judecată și anume:
Declaraţiile părții vătămate Bucatari Viorel, citite în şedinţa de judecată depuse 
în cursul urmăririi penale, în conformitate cu art. 371 alin. (1) pct. 2) CPP, care a 
declarat că la data de 04.07.2016, în jurul orelor 12:00, s-a dus la magazinul de pe str. 
Ion Creangă pentru a cumpăra țigări și cafea. În timp ce se afla acolo, a auzit gălăgie 
în ograda sa și a constatat că Sergiu alias „Fîșca” și Sergiu alias „Beșica” intraseră 
fără permisiune și adresau cuvinte urâte concubinei sale, Natalia. Sergiu „Fîșca” l-a 
lovit în cap, iar Sergiu „Beșica” l-a lovit cu o bâta, provocându-i mai multe răni. A 
încercat să se ridice și să fugă, fiind lovit și cu picioarele, iar bătaia a durat 2–3 
minute. După ce agresorii au fugit, s-a spălat cu apă și a primit ajutor de la concubina 
sa și de la salvare, fiind transportat la Spitalul de Urgență Chișinău. La spital a 
constatat că îi lipsește un lănțișor din aur. Anterior, a avut un conflict cu Sergiu 
„Fîșca” din cauza narcoticelor, dar de jumătate de an nu mai consumă astfel de 
substanțe. El și Natalia nu sunt la evidență ca consumatori de droguri.
În cadrul ședinței de judecată au fost date citire declarațiilor părții vătămate 
Guțu (Dubovîi) Natalia (decedată), depuse în cursul urmăririi penale, în conformitate 
cu art. 371 CPP, care a declarat că la 04.07.2016, în jurul orelor 12:00-13:00, în timp 
ce se afla singură acasă în partea de la terasă, partea stângă, a auzit cum s-a deschis 
poarta cu un zgomot puternic și a auzit un glas de bărbat că doi strigau după Viorel. 
Atunci ea a venit la poarta de la intrarea în ogradă să vadă cine sunt la poartă. Atunci 
a văzut că la poartă în ogradă era un bărbat pe nume Sergiu alias „Fîşca”, iar în drum, 
lângă poartă, era un bărbat corpolent, pe care nu îl cunoaște și pe care l-a văzut pentru 
prima dată în drum, însă pe Sergiu îl cunoaște, fiind taximetrist în or. Ialoveni. Ei au 
întrebat-o unde este Viorel. Ea le-a spus că nu este acasă. Atunci Sergiu a început să o 
înjure și să o amenințe cu răfuială fizică, încercând să intre în casă. Ea le-a spus 
ambilor să iasă din ogradă, că nu le permite să intre și le-a spus că ea este femeie și că, 
dacă doresc, să-l aștepte pe Viorel în stradă ca să discute cu el. În acel moment, ea îl 
împingea pe Sergiu de umăr ca să iasă în drum, iar el a împins-o, însă ea nu a căzut. 
Speriată, a ieșit din ogradă și strigau după Viorel, care era dus la magazinul de la str. 
Creangă, la distanță de aproximativ 100 metri de gospodăria ei. Sergiu, împreună cu 
cealaltă persoană, au rămas în ogradă. Ea a alergat la magazinul de unde se vedea 
ogradă și striga tare să cheme poliția. În acel timp, Viorel a văzut că a alergat la 
magazin și i-a spus că în ogradă îl caută două persoane, Sergiu alias „Fîşca” și un 
bărbat necunoscut. Din stradă se vedea că unul era lângă fântână, iar cel gras lângă 
balcon. Viorel i-a întrebat ce caută în ogradă, iar bărbatul corpolent i-a aplicat o 
lovitură cu un baston de lemn, lung de aproximativ 30-40 cm, la un capăt având scoci 
de culoare transparentă, baston de culoarea lemnului. De la prima lovitură, Viorel a 
căzut jos. Ulterior, s-a ridicat și a făcut câțiva pași spre Sergiu, care era lângă copacul 
de cireș, și a început să-l lovească cu bastonul peste diferite părți ale corpului, ambii 
aflându-se în jurul lui și lovindu-l și cu picioarele. Vecina Nadia a strigat către 
Natalia: „Uite că îl lovește a treia oară în regiunea capului cu bita”. Atunci ea a alergat 
din nou la magazin, rugând vânzătoarea să cheme salvarea și poliția. A ieșit afară și a 
văzut cum Sergiu cu persoana străină alergau din ograda sa spre magazin. Când au 
ieșit, Sergiu alias „Fîşca” a întrebat unde este bita, apoi s-a întors și a luat-o din 
ogradă. Ei s-au urcat într-un automobil verde închis și s-au deplasat spre centrul or. 
Ialoveni. 
Martorul Babenco Elena în cadrul ședinței de judecată a relatat că, în anul 
2016, lucra ca vânzătoare la SRL „Anival Grup”, or. Ialoveni. În jurul orei 13:00, a 
auzit de la unii cumpărători că pe stradă se bat câteva persoane, dar fiind ocupată și 
obișnuită cu astfel de conflicte frecvente, nu a ieșit afară și nu a observat cine era 
implicat. Nu a auzit strigăte, însă a crezut că l-a văzut pe unul dintre inculpați, posibil 
că a intrat și a cumpărat ceva. Nu știe dacă locuia în apropiere, dar venea des la 
magazin. Casa unde se petreceau conflictele era mai jos de magazin, iar acolo oamenii 
se îmbătau și se băteau frecvent.
În ședința de judecată martorul Lozinschi Nadejda a declarat că, îi cunoaște pe 
inculpații Vutcariov Serghei și pe Vidrașcu Serghei. Casa sa se află lângă casa părților 
vătămate și la data de 04.07.2016, l-a văzut pe Bucatari Viorel murdar de sânge, însă 
nu a auzit nimic și nu a văzut cum a fost agresat. A observat doar starea părții 
vătămate. În afară de Bucatari Viorel, nu a văzut nicio altă persoană implicată și nu a 
observat ambulanța în ziua respectivă. Viorel a intrat în ogradă și l-a văzut pe acesta 
pentru prima și ultima dată atunci.
În cadrul urmăririi penale martorul a relatat, că locuieşte în vecinătate cu 
gospodăria unde locuiesc Bucatari Viorel împreună cu Dubovîi Natalia. Despre 
aceștia cunoaște că sunt niște vecini scandalagii care locuiesc la gazdă din anul 2008. 
Între gospodăriile lor este gard din plasă metalică și se vede foarte bine în ograda 
vecinilor. La 04.07.2016, în timp ce era în grădină între orele 12:00-13:00, a auzit 
gălăgie la poarta vecinilor, atunci a ieșit pe cărăruia de la spatele grădinii ce duce în 
fața porții vecinilor, unde a văzut că Bucatari Viorel împreună cu concubina sa, 
Natalia, se băteau cu o persoană pe care nu a recunoscut-o și cu Vidrașcu Serghei alias 
„Beșica”. Din ce motiv se băteau nu cunoaște, careva obiecte nu a văzut să fi avut 
acestea în mână. După ce i-a despărțit Vidrașcu Serghei, ultimul împreună cu 
persoana pe care nu o cunoaște au plecat de la fața locului. Aceasta s-a deplasat în 
stradă, în fața magazinului alimentar, unde mai erau și alte persoane, printre care a 
recunoscut-o pe cet. Vidrașcu Maria. Peste scurt timp, la fața locului a venit 
ambulanța și i-a acordat ajutor lui Viorel și a auzit că medicul care îl examina a 
declarat că nu este nimic grav. Menționând că ea nu a văzut ca conflictul dintre 
Viorel, Natalia și cei doi bărbați, printre care era și Vidrașcu Serghei, să fi avut loc în 
ograda lui Viorel Bucătari; a văzut că conflictul a avut loc în stradă, în fața porții 
acestora. Din ce motiv a avut conflictul între ei nu cunoaște.
Vinovăţia inculpaților este demonstrată şi prin procesele-verbale ale acțiunilor 
de urmărire penală, documentele și înscrisurile anexate la dosar și anume:
- raportul de expertiză medico-legală nr. 1951/D din 22.07.2016, întocmit în 
privința lui Bucătari Viorel, potrivit căruia diagnosticul clinic: „TCCI. Comoție 
cerebrală”, nu se supune aprecierii medico-legale, din motivul neconfirmării prin 
simptomatica neurologică obiectivă (status neurologic). „Contuzia țesuturilor moi 
regiunea occipitală” nu se supune aprecierii medico-legale, în conformitate cu 
prevederile Regulamentului de apreciere medico-legală a gravității corporale, din 
motivul nespecificării prin ce se exprimă această contuzie (echimoze, edem, 
excoriații) (vol. 1 f.d. 52);
- procesul-verbal de cercetare la faţa locului din 04.07.2016, prin care a fost 
cercetat locul comiterii faptei (vol. 1, f.d. 12);
- procesul-verbal de confruntare din 22.07.2016, dintre partea vătămată 
Bucatari Viorel şi bănuitul Vutcariov Serghei, prin care partea vătămată a relatat 
inculpații au intrat în curte și a fost bătut (vol. 1, f.d. 33);
- procesul-verbal de confruntare din 22.07.2016, dintre partea vătămată 
Dubovîi Natalia şi bănuitul Vutcariov Serghei, prin care partea vătămată a relatat 
circumstanțele comiterii infracțiunilor de către inculpați, că au intrat în ogradă, 
amenințată și maltratat Bucatari Viorel (vol. 1, f.d. 34).
5. Instanța relevă, că conform art. 384 alin. (3) Cod de procedură penală, 
sentinţa instanţei de judecată trebuie să fie legală, întemeiată şi motivată.
În acelaş timp, instanţa reiterează şi prevederile art. 6 CEDO, dreptul la un 
proces echitabil la care se atribuie şi faptul că hotărîrea pronunţată într-o cauză 
urmează a fi motivate. Asfel, în cauzele Hiro Balani contra Spaniei, Vandehurk contra 
Olandei, Ruiz Torija contra Spaniei şi Boldea contra României din 2007, Curtea 
Europeană a Drepturilor Omului arătat că art. 6 paragraf 1 din Conveţie obligă 
instanţele să-şi motiveze hotărîrile. Amploarea acestei obligaţii poate varia în funcţie 
de natura hotărîrii. Trebuie avute în vedere diversitatea solicitărilor pe care inculpatul 
le-a formulat în faţa instanţei, precum şi diferenţele existente în fiecare stat 
contractant cu privire la dispoziţiile legale obligatorii, cutume, opinii exprimate în 
doctrină, aplicabile în această materie.
De asemenea CEDO a arătat că obligaţia instanţei de a motiva hotărîrea 
pronunţată, este de a demonstra părţile că au fost ascultate (cauza Tatishvili contra 
Rusiei din 2007). La fel, art. 6 al Convenţiei implică în special în sarcina instanţei de 
judecată obligaţia de a examina efectiv mijloacele, argumentele şi ofertele de probă 
ale părţilor (cauza Perez împotriva Franţei şi cauza Van de Hurk împotriva Olandei).
Instanţa de judecată, ţinînd cont de prevederile art. 27, 99-101 Cod de 
procedură penală, cercetînd sub toate aspectele probele prezentate, verificîndu-le 
minuţios, prin prisma admisibilităţii, pertinenţei, concludenţei, utilităţii şi veridicităţii 
lor, conchide că din probele administrate la materialele dosarului și cercetate în 
ședința de judecată, rezultă vinovăţia inculpaților Vutcariov Serghei și Vidrașcu 
Serghei de comiterea infracţiunilor prevăzute de art. 179 alin. (2), 287 alin. (3) Cod 
penal.
Concluzia instanţei de judecată este justificată de următoarele considerente, în 
temeiul art. 14 alin. (1) Cod penal, infracţiunea este o faptă (acţiune sau inacţiune) 
prejudiciabilă, prevăzută de legea penală, săvîrşită cu vinovăţie şi pasibilă de 
pedeapsă penală.
Potrivit reglementărilor stabilirea vinovăţiei unei persoane în comiterea unei 
fapte infracţionale are loc în baza unor probe care urmează a fi colectate, administrate 
şi cercetate de organele competente.
Conform art. 101 alin. (1), (2) Cod de procedură penală, fiecare probă urmează 
să fie apreciată din punct de vedere al pertinenţei, concludenţei, utilităţii şi veridicităţii 
ei, iar toate probele în ansamblu – din punct de vedere al coroborării lor. Judecătorul 
apreciază probele conform propriei convingeri, formate în urma examinării lor în 
ansamblu, sub toate aspectele şi în mod obiectiv, călăuzindu-se de lege.
Potrivit prevederilor art. 100 alin. (4) Cod de procedură penală, toate probele 
administrate în cauza penală vor fi verificate sub toate aspectele, complet şi obiectiv. 
Verificarea probelor constă în analiza probelor administrate, coroborarea lor cu alte 
probe, administrarea de noi probe şi verificarea sursei din care provin probele, în 
conformitate cu prevederile prezentului cod, prin procedee probatorii respective.
În corespundere cu art. 93 alin. (1) Cod de procedură penală, probele sînt 
elemente de fapt dobîndite în modul stabilit de prezentul cod, care servesc la 
constatarea existenţei sau inexistenţei infracţiunii, la identificarea făptuitorului, la 
constatarea vinovăţiei, precum şi la stabilirea altor împrejurări importante pentru justa 
soluţionare a cauzei.
În virtutea dispoziţiei legale indicate la art. 384 alin. (1) Cod de procedură 
penală, instanţa hotărăşte asupra învinuirii înaintate inculpatului prin adoptarea 
sentinţei de condamnare, de achitare sau de încetare a procesului penal.
În acest context instanţa de judecată precizează că art. 6 al Convenţie obligă 
instanţele să-şi argumenteze deciziile luate. Această obligaţie nu poate fi înţeleasă în 
sensul că ele trebuie să  răspundă în mod detaliat la fiecare argument al părţilor 
procesului. Obligaţia de motivare a deciziilor variază în funcţia de natural or.
Pertinentă în acest sens este şi jurisprudenţa CEDO care a statuat că o instanţă 
nu este obligată să dea un răspuns detaliat la fiecare argument înaintat de justiţiabil 
(Balani vs Spania nr.1021/2001 din 28 martie 2003).
Instanţa de judecată şi-a bazat constatările pe probele verbale şi în scris 
prezentate şi în analiza faptului dacă acuzările sunt bine justificate standardul de 
dovadă este acel al ,,în afara dubiilor rezonabile” Astfel, de dovadă poate rezulta din 
coexistenţa deducerilor suficient de puternice, clare şi concordante sau a similarelor 
prezumţii de fapt necombătute; adiţional, poate fi luat în consideraţie comportamentul 
părţilor cînd sunt obţinute dovezile ( Hotărîrea Irlanda c. Regatului Unit din 18 
ianuarie 1978, seria A nr.24, p.65, alin. 161).
Astfel, instanţa consideră că vinovăţia inculpaților Vutcariov Serghei și 
Vidrașcu Serghei în comiterea infracţiunilor incriminate a fost integral dovedită prin 
probele pertinente şi concludente prezentate şi administrate în cadrul şedinţelor de 
judecată, și anume prin declarațiile părților vătămate Bucătari Viorel și Guțu 
(Dubovîi) Natalia, ale martorilor Babenco Elena și Lozinschii Nadejda – declarațiile 
ultimei urmând a fi apreciate critic de către instanță, care va avea în vedere cu 
precădere cele oferite în faza urmăririi penale – precum și prin materialele cauzei 
menționate supra.
Prin urmare, probele administrate nemijlocit în ședința de judecată, în 
conformitate cu art. 314 Cod de procedură penală, prin aprecierea fiecărei probe din 
punctul de vedere al pertinenței, concludenței, utilității și veridicității, iar a tuturor 
probelor în ansamblu din punctul de vedere al coroborării lor, în conformitate cu art. 
101 alin. (1) Cod de procedură penală, confirmă cu certitudine vinovăția inculpaților 
Vutcariov Serghei și Vidrașcu Serghei în comiterea infracțiunilor prevăzute de art. 
179 alin. (2) Cod penal – violarea de domiciliu, adică pătrunderea în domiciliul unei 
persoane fără consimțământul acesteia, săvârșită cu aplicarea violenței, și art. 287 
alin. (3) Cod penal – huliganismul agravat, constând în acțiuni intenționate care 
încalcă ordinea publică, însoțite de aplicarea violenței asupra persoanelor și de 
amenințarea cu aplicarea unei asemenea violențe, precum și în acțiuni care, prin 
conținutul lor, se deosebesc printr-o obrăznicie deosebită, săvârșite de două persoane, 
cu aplicarea unor obiecte pentru vătămarea integrității corporale și a sănătății.
Instanța de judecată apreciază critic și respinge afirmațiile avocaților privind 
pretinsa nevinovăție a inculpaților în comiterea infracțiunilor imputate, acestea fiind 
combătute de totalitatea probelor cercetate în ședința de judecată, menționate anterior. 
Susținerile apărării au un caracter pur declarativ și sunt apreciate ca o modalitate de a 
evita răspunderea penală pentru faptele comise.
Așadar, în sensul art. 394 Cod de procedură penală, instanţa de judecată 
constatând faptele ilicite ca fiind dovedite de inculpați şi probele pe care se întemeiază 
concluziile, conchide că Vutcariov Serghei și Vidrașcu Serghei au comis infracțiunile 
prevăzute de art. 179 alin. (2), 287 alin. (3) Cod penal.
Cu referire la pedeapsa ce urmează a fi aplicată inculpatului Vutcariov Serghei 
în baza art. 179 alin. (2) Cod penal.
Legalitatea pedepsei impune instanţei obligația de a stabili pedeapsa în limitele 
fixate în Partea Specială şi în strictă conformitate cu dispozițiile Părţii Generale a 
Codului penal.
Conform art. 60 alin (1) lit. b) Cod penal, persoana se liberează de răspundere 
penală dacă din ziua săvîrşirii infracţiunii a expirat termenul de 5 ani de la săvîrşirea 
unei infracţiuni mai puţin grave.
Conform art. 179 alin. (2) Cod penal, se pedepseşte cu amendă în mărime de la 
550 la 950 unităţi convenţionale sau cu muncă neremunerată în folosul comunităţii de 
la 140 la 240 de ore, sau cu închisoare de pînă la 3 ani.
Conform art. 16 alin. (3) Cod penal, infracţiuni mai puţin grave se consideră 
faptele pentru care legea penală prevede pedeapsa maximă cu închisoare pe un termen 
de pînă la 5 ani inclusiv.
Instanța relevă, că infracțiunea comisă de inculpatul Vutcariov Serghei face 
parte din categoria infracţiunilor mai puțin grave.
Prin urmare, termenul de prescripție pentru tragerea la răspundere penală a 
inculpatului Vutcariov Serghei pentru infracțiunea prevăzută de art. 179 alin. (2) Cod 
penal a expirat, întrucât fapta imputată a fost comisă la 04.07.2016. Totodată, instanța 
constată că termenul de prescripție nu a fost suspendat și nici întrerupt în privința 
acestuia, astfel că prescripția răspunderii penale este împlinită.
Instanța de judecată remarcă faptul, că în conformitate cu prevederile art. 389 
alin. (4) pct. 3) Cod de procedură penală, sentinţa de condamnare se adoptă fără 
stabilirea pedepsei, cu liberarea de răspundere penală în cazurile prevăzute în art. 57 şi 
58 din Codul penal, cu liberarea de pedeapsă în cazul prevăzut în art. 93 din Codul 
penal sau al expirării termenului de prescripție.
Astfel, instanța de judecată reieșind din raționamentele expuse mai sus, va 
recunoaște pe Vutcariov Serghei vinovat de săvîrșirea infracțiunii prevăzute de art. 
179 alin. (2) Cod penal, cu liberarea acestuia de pedeapsa penală în legătură cu 
intervenirea termenului de prescripție de tragere la răspundere penală.
Cu referire la pedeapsa ce urmează a fi aplicată inculpatului Vutcariov Serghei 
în baza art. 287 alin. (3) Cod penal și inculpatului Vidrașcu Serghei în baza art. 179 
alin. (2) și art. 287 alin. (3) Cod penal.
La stabilirea pedepsei, instanţa în conformitate cu prevederile art. 61, 75 Cod 
penal, ţine cont de gravitatea infracţiunii săvîrşite, de motivul acesteia, de persoana 
celui vinovat, de circumstanţele cauzei care atenuează ori agravează răspunderea, de 
influenţa pedepsei aplicate asupra corectării şi reeducării vinovatului, precum şi de 
condiţiile de viaţă ale familiei acestuia.
Astfel, la stabilirea pedepsei inculpaților, instanţa ţine cont de prevederile art. 
75 Cod penal, adică de gradul prejudiciabil al faptei săvârşite, a fost săvârşită o 
infracţiune mai puțin gravă și una gravă (art. 16 alin. (3), (4) Cod penal), de persoana 
celui vinovat, de circumstanţele cauzei care atenuează sau agravează răspunderea.
În conformitate cu prevederile art. 76, 77 Cod penal, circumstanțe atenuante și 
agravante nu au fost stabilite.
Potrivit prevederilor art. 61 alin. (1), (2) Cod penal, pedeapsa penală este o 
măsură de constrîngere statală şi un mijloc de corectare şi reeducare a condamnatului 
ce se aplică de instanţele de judecată, în numele legii, persoanelor care au săvîrşit 
infracţiuni, cauzînd anumite lipsuri şi restricţii drepturilor lor. Pedeapsa are drept scop 
restabilirea echităţii sociale, corectarea şi resocializarea condamnatului, precum şi 
prevenirea săvîrşirii de noi infracţiuni atît din partea condamnaţilor, cît şi a altor 
persoane. Executarea pedepsei nu trebuie să cauzeze suferinţe fizice şi nici să 
înjosească demnitatea persoanei condamnate.
Instanța constată că sancțiunea infracțiunii prevăzute de art. 179 alin. (2) Cod 
penal, stabilește pedeapsa cu amendă în mărime de la 550 la 950 unităţi convenţionale 
sau cu muncă neremunerată în folosul comunităţii de la 140 la 240 de ore, sau cu 
închisoare de pînă la 3 ani și, respectiv, sancțiunea infracțiunii prevăzute de art. 287 
alin. (3) Cod penal, stabilește pedeapsa cu închisoare de la 3 la 7 ani. 
Raportând cele menționate supra și reieșind din circumstanțele cauzei, precum 
și ținând cont de scopul pedepsei penale – acela al reeducării sociale a inculpatului – 
instanța reține că inculpații se caracterizează satisfăcător. Inculpatul Vutcariov 
Serghei nu a fost anterior tras la răspundere penală, este căsătorit și are în întreținere 
doi copii minori. În ceea ce îl privește pe inculpatul Vidrașcu Serghei, acesta a fost 
anterior tras la răspundere penală, iar pe numele său sunt intentate și alte cauze penale, 
fiind totodată anunțat în căutare, ceea ce face imposibilă aplicarea prevederilor art. 60 
din Codul penal, pe episodul comiterii infracțiunii prevăzute de art. 179 alin. (2) din 
Codul penal. Niciunul dintre inculpați nu și-a recunoscut vina. Ținând cont de 
gravitatea faptei, de prejudiciul cauzat și de persoana inculpaților, instanța consideră 
rezonabil să stabilească, pentru inculpatul Vutcariov Serghei, pedeapsa de 4 ani 
închisoare pentru infracțiunea prevăzută de art. 287 alin. (3) Cod penal, cu executare 
în penitenciar de tip semiînchis. În privința inculpatului Vidrașcu Serghei, instanța 
stabilește pedeapsa de 1 an închisoare pentru infracțiunea prevăzută de art. 179 alin. 
(2) Cod penal și 4 ani închisoare pentru infracțiunea prevăzută de art. 287 alin. (3) 
Cod penal, cu executare în penitenciar de tip semiînchis.
Subsidiar, instanţa de judecată relevă, că partea apărării a solicitat să fie 
aplicată Legea cu privire la amnistie nr. 243 din 24.12.2021, astfel instanța 
menționează că la 24.12.2021 a fost adoptată şi la 31.12.2021, a intrat în vigoare 
Legea nr. 243 din 24.12.2021 privind amnistia în legătură cu aniversarea a XXX-a de 
la proclamarea independenţei Republicii Moldova (în continuare Legea).
În conformitate cu prevederile art. 389 alin. (1) din Codul de procedură penală, 
sentinţa de condamnare se adoptă numai în condiţia în care, în urma cercetării 
judecătoreşti, vinovăţia inculpatului în săvârşirea infracţiunii a fost confirmată prin 
ansamblul de probe cercetate în instanţa de judecată, iar alin. (4) pct. 2) al articolului 
menţionat supra prevede că, sentinţa de condamnare se adoptă cu stabilirea pedepsei 
şi cu liberarea de executarea ei în cazul amnistiei conform art. 107 din Codul penal şi 
în cazurile prevăzute în art. 89 alin. (2) lit. a), b), c), e), f) şi g) din Codul penal.
Potrivit prevederilor art. 107 alin. (1)-(3) Cod penal, amnistia este actul ce are 
ca efect înlăturarea răspunderii penale sau a pedepsei, fie reducerea pedepsei aplicate 
sau comutarea ei. Totodată, amnistia nu are efecte asupra măsurilor de siguranţă şi 
asupra drepturilor persoanei vătămate, precum şi nu se aplică în cazul săvârşirii de 
infracţiuni prevăzute la art. 166 1 alin. (2)-(4) din Codul penal, precum şi persoanelor 
care au săvârşit asupra minorilor infracţiuni prevăzute la art. 171-1751, 201, 206, 208, 
2081 şi 2082 din acelaşi cod.
În speță, infracţiunile comise de inculpații Vutcariov Serghei, în baza art. 287 
alin. (3) Cod penal, și Vidrașcu Serghei, în baza art. 179 alin. (2) și art. 287 alin. (3) 
Cod penal, au fost săvârşite până la adoptarea Legii privind amnistia în legătură cu 
aniversarea a XXX-a de la proclamarea independenței Republicii Moldova şi prevăd, 
în calitate de pedeapsă principală maximă, o pedeapsă nu mai aspră decât închisoarea 
pe un termen de 7 ani, precum şi nu se includ în categoria infracţiunilor pentru care nu 
se aplică amnistia, potrivit art. 6 al Legii.
Prin urmare, faptele comise, precum și persoana inculpaților, cad sub incidenţa 
Legii privind amnistia în legătură cu aniversarea a XXX-a de la proclamarea 
independenţei Republicii Moldova, iar temeiuri pentru neaplicarea actului de 
amnistie, în corespundere cu art. 6 al Legii, instanța nu a stabilit. Astfel, instanța 
consideră posibilă liberarea de la executarea pedepsei stabilite a inculpaților Vutcariov 
Serghei și Vidrașcu Serghei, pe motivul intervenirii amnistiei.
Instanța consideră necesară aplicarea, în privința inculpaților Vutcariov Serghei 
și Vidrașcu Serghei, a măsurii preventive – obligarea de a nu părăsi localitatea, care 
urmează a fi menținută până la rămânerea definitivă a sentinței, în temeiul art. 385 
alin. (1) pct. 15) din Codul de procedură penală.
În conformitate cu prevederile art. 162, 219 și 221 din Codul de procedură 
penală, nu există corpuri delicte, iar acțiunea civilă nu a fost înaintată.
6. În conformitate cu art. 391 alin. (1) pct. 6), 332 alin. (1), 384-385, 389, 392-
395, 396 Cod de procedură penală, instanţa de judecată
H O T Ă R Ă Ş T E :
Vutcariov Serghei Fiodor se recunoaște vinovat de comiterea infracțiunii 
prevăzute de art. 179 alin. (2) Cod penal și se liberează de pedeapsa penală în legătură 
cu intervenirea termenului de prescripție pentru tragere la răspundere penală.
Vutcariov Serghei Fiodor se recunoaște vinovat de comiterea infracţiunii 
prevăzute de art. 287 alin. (3) Cod penal și i se stabilește pedeapsă sub formă de 
închisoare pe un termen de 4 ani, în penitenciar de tip semiînchis.
Se liberează Vutcariov Serghei Fiodor de executarea pedepsei stabilite, în 
temeiul art. 107 alin. (1) Cod penal, în legătură cu intervenirea amnistiei în baza Legii 
nr. 243 din 24.12.2021 privind amnistia în legătură cu aniversarea a 30-a de la 
proclamarea independenţei Republicii Moldova.
Vidrașcu Serghei Iurie se recunoaște vinovat de comiterea infracţiunilor 
prevăzute de art. 179 alin. (2), 287 alin. (3) Cod penal și i se stabilește pedeapsă:
- în baza art. 179 alin. (2) Cod penal – 1 an închisoare, în penitenciar de tip 
semiînchis;
- în baza art. 287 alin. (3) Cod penal – 4 ani închisoare, în penitenciar de tip 
semiînchis.
Conform art. 84 alin. (1) Cod penal, pentru concurs de infracțiuni, prin cumul 
parţial al pedepselor stabilite, lui Vidrașcu Serghei Iurie i se stabilește pedeapsa 
definitivă de 4 ani și 6 luni închisoare, în penitenciar de tip semiînchis.
Se liberează Vidrașcu Serghei Iurie de executarea pedepsei stabilite, în temeiul 
art. 107 alin. (1) Cod penal, în legătură cu intervenirea amnistiei în baza Legii nr. 243 
din 24.12.2021 privind amnistia în legătură cu aniversarea a 30-a de la proclamarea 
independenţei Republicii Moldova.
Se aplică în privința lui Vutcariov Serghei și Vidrașcu Serghei, măsura 
preventivă – obligarea de a nu părăsi localitatea, care urmează a fi menținută până la 
rămânerea definitivă a sentinței.
În conformitate cu prevederile art. 162, 219 și 221 din Codul de procedură 
penală, nu există corpuri delicte, iar acțiunea civilă nu a fost înaintată.
Sentinţa poate fi atacată cu apel la Curtea de Apel Centru în termen de 15 zile, 
prin intermediul Judecătoriei Hîncești, sediul Ialoveni.
Preşedintele şedinţei,
JudecătorViorel 
Botnaraș