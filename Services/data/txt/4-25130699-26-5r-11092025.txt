Dosarul nr. 5r-883/2025
(PIGD: 4-25130699-26-5r-11092025)
H O T Ă R Â R E
În numele Legii
12 decembrie 2025                                                                                      orașul Drochia
Judecătoria Drochia, sediul Central 
Instanța de judecată având în componența sa: 
Preşedintele şedinţei, judecător:                   Corina Tăbăcaru 
Grefier:                                                            Ala Bejanu      
Cu participarea 
Contestatarei – Tomuz Carolina    
Agentului constatator din cadrul Inspectoratului de Poliție Drochia – Crinu Neculce 
A examinat în şedinţă de judecată publică, în procedura de examinare a contestațiilor în 
conformitate cu art. 448 Cod Contravențional contestația înaintată de contestatara Tomuz 
Carolina  împotriva procesului-verbal cu privire la contravenție seria și nr. MAI06 503848 din 10 
aprilie 2025 și a deciziei de sancționare din 10 aprilie 2025 în temeiul căreia Tomuz Carolina a 
fost sancționată pentru comiterea contravenției prevăzute de art. 47 1 alin. (1) Cod 
Contravențional, fiindu-i aplicată sancțiunea sub formă de amendă în mărime de 750 unități 
convenționale, și –
Termenul de judecare a contestației în temeiul art. 454 Cod Contravențional: 16 
octombrie 2025 – 12 decembrie 2025
c o n s t a t ă:
I. Partea descriptivă
La data de 10 aprilie 2025, orele 13:20, agentul constatator al Inspectoratului de Poliție 
Drochia, Crinu Neculce a întocmit procesul-verbal cu privire la contravenție cu seria şi nr. 
MAI06 503848 din 10 aprilie 2025 în privința lui Tomuz Carolina, pe faptul comiterii 
contravenției prevăzute de art. 471 alin. (1) Cod Contravențional.
II. Contestația înaintată în temeiul art. 448 Cod Contravențional
La data de 05 septembrie 2025 contestatarul Tomuz Carolina a depus contestație 
împotriva procesului-verbal cu privire la contravenție seria și nr. MAI06 503848 din 10 aprilie 
2025 și a deciziei de sancționare din 10 aprilie 2025.
În motivarea contestației a invocat că, în fapt, la data de 10 aprilie 2025, în localitatea 
orașului Drochia, agentul constatator ar fi stabilit precum că, ar fi implicat în contravenția de 
corupere electorală pasivă, în calitate de alegător, pentru a participa la referendumul 
constituțional și alegerile prezidențiale din 20.10.2024. Se invocă faptul precum că ar fi acceptat 
o sumă de bani prin intermediul aplicației bancare PSB pentru a exercita votul în anume fel, în 
favoarea unui bloc politic. 
Pentru aceste presupuse fapte i s-a aplicat o sancțiune cu amendă semnificativă. 
Nu este de acord cu procesul-verbal şi decizia de sancționare, considerând că a fost 
adoptată contrar prevederilor legale şi în contradicție totală cu circumstanțele de fapt.
Menționează faptul că, tot procesul a derulat în regim de urgență maximă, iar agentul 
constatator nu a constatat de fapt și de jure vinovăția sa, nu a explicat drepturile și obligațiile, nu 
a explicat dreptul ei la apărare și nu i-a asigurat acest drept, nu a explicat esența faptei imputate 
și nu a prezentat nicio probă care ar confirma acest fapt, mai mult ca atât a ignorat indicarea în 
procesului-verbal cu privire la contravenție însăși fapta incriminată, limitându-se la copierea 
componenței contravenționale a art. 47 1 alin. (1) Cod Penal. A amenințat cu probleme și mai 
mari și dosare penale în caz de nesupunere. În tot procesul de constatare a acestei presupuse 
contravenții a fost supusă unui tratament umilitor și degradant, fapt care a afectat-o pe ea și pe 
întreaga familie. 
Conform art. 425 Cod contravenţional, probele sînt elemente de fapt, dobîndite în modul 
stabilit de prezentul cod, care servesc la constatarea existenţei sau inexistenţei contravenţiei, la 
identificarea făptuitorului, la constatarea vinovăţiei şi la cunoaşterea altor circumstanţe 
importante pentru justa soluţionare a cauzei. În calitate de probe se admit elementele de fapt 
constatate prin intermediul următoarelor mijloace: procesul-verbal cu privire la contravenţie, 
procesul-verbal de ridicare a obiectelor şi documentelor, procesul-verbal de percheziţie, 
procesul-verbal privind cercetarea la faţa locului, procesele-verbale privind alte acţiuni 
procesuale efectuate în conformitate cu prezentul cod, explicaţiile persoanei în a cărei privinţă a 
fost pornit proces contravenţional, declaraţiile victimei, ale martorilor, înscrisurile, înregistrările 
audio sau video, fotografiile, corpurile delicte, obiectele şi documentele ridicate, constatările 
tehnico-ştiinţifice şi medico-legale, raportul de expertiză.
Această omisiune ridică dubii referitoare la respectarea în speţă a prevederilor art.425 şi 
442 alin. (1) CC, ori în situaţia respectivă este dificil de stabilit care a fost materialul probator pe 
care l-a utilizat agentul constatator la formularea concluziilor cu privire la faptele indicate în 
procesul-verbal contravenţional. 
Menționează că, omisiunea enunţată, de rând cu celelalte enunţate, apreciate în ansamblul 
lor au fost în măsură să afecteze echitatea procedurii în cauza dată.
Procesul-verbal cu privire la contravenţie reprezintă un act probator al unei contravenţii şi 
trebuie să conţină menţiunile prevăzute la art. 443 Cod Contravenţional. Lipsa elementelor care 
trebuie să figureze în procesul-verbal atrage nulitatea acestuia.
Elementele de bază ale procesului-verbal lipsesc, or, la caz, acestea sunt generice: locul şi 
timpul săvârşirii faptei contravenţionale, circumstanțele cauzei care au importanță pentru 
stabilirea faptelor și consecințelor lor juridice, evaluarea eventualelor pagube cauzate de 
contravenție, semnăturii agentului constatator. 
Agentul constatator nu a indicat exact locul şi timpul sau perioada comiterii faptei 
contravenționale.
Omisiunile respective, aşa cum vor fi elucidate în alineatele ce succed, au afectat în mod 
esențial modul în care în prezenta speţă agenţii statului au înţeles să răstoarne prezumţia de 
nevinovăţie, ceea ce potrivit art. 445 alin. (2) Cod Contravențional determină nulitatea 
procesului-verbal cu privire la contravenţie şi a deciziei agentului constatator.
Menționează că, agentul constatator, care potrivit dispozițiilor legale enunțate era obligat 
să desfășoare toate acțiunile pentru constatarea faptei contravenționale, întocmind în acest sens 
un proces-verbal cu privire la contravenție, în care trebuia să individualizeze inclusiv fapta și 
făptuitorul și pedeapsa, s-a limitat doar la o întocmire formală a procesului-verbal cu emiterea 
deciziei asupra cauzei contravenționale. 
Agentul constatator nu a examinat obiectiv materialul contravențional și nu a elucidat 
toate aspectele speței și acumulat probe, care ar fi demonstrat vinovăția contravenientului. 
Potrivit procesului-verbal și deciziei de sancționare ar fi „pretins, acceptat sau primit, 
personal sau prin mijlocitor, servicii, privilegii sau avantaje sub orice formă, care nu s-au 
cuvenit, în scopul exercitării sau al neexercitării unor drepturi electorale în cadrul scrutinului 
electoral și referendumului republican constituțional din toamna anului 2024”, aceste concluzii 
sunt false și abuzive. 
Nu există nicio probă, cel puțin care să fie prezentată în confirmarea celor imputate, nu 
este menționat când și de cine s-au pretins, acceptat sau primit serviciile, privilegiile sau avantaje 
sub orice formă de la cine și în favoarea cui. 
Nu este probată legătura cauzală între o aplicație bancară, un mesaj de la o aplicație 
bancară și alegerile din toamna anului 2024. Nu este probată participarea sa la alegeri din interes 
material.
Prin urmare, fapta incriminată este bazată doar pe niște presupuneri subiective generice 
personale ale agentului constatator.
La decizia de sancţionare nu a fost anexat niciun material probator care ar demonstra 
componenţa contravenţiei de la art. 471 Cod contravenţional.
Agentul de constatare a admis un grav abuz în acest sens, aplicând o sancţiune pentru o 
faptă care nu constituie element constitutiv al contravenţiei.
Astfel, s-a solicitat repunerea în termen, admiterea contestației, anularea procesului-
verbal cu privire la contravenție și a deciziei de sancționare din 10 aprilie 2025, cu încetarea 
procesului contravențional în legătură cu lipsa faptei contravenționale.
III. Termenul de înaintare a contestației 
În temeiul art. 448 alin. (1) Cod Contravențional, (1) Contravenientul, victima sau 
reprezentantul acestora, procurorul, dacă este parte în cauza contravenţională, în cazul în care nu 
sînt de acord cu decizia agentului constatator sau în cazul în care aceasta a fost emisă cu 
încălcarea normelor procesuale stabilite de prezentul cod, sînt în drept să conteste decizia emisă 
asupra cauzei contravenţionale. Termenul de contestare a deciziei agentului constatator este de 
15 zile de la data emiterii acesteia sau, pentru părţile care nu au fost prezente la şedinţa de 
examinare a cauzei contravenţionale, de la data înmînării copiei de pe decizia respectivă în 
condiţiile art.4471 alin.(8).
În conformitate cu art. 448 alin. (2)-(4) Cod Contravențional, (2) În cazul omiterii 
termenului prevăzut la alin.(1) din motive întemeiate, dar nu mai tîrziu de 15 zile de la data 
începerii executării sancţiunii sau a perceperii despăgubirii materiale, persoana faţă de care a fost 
emisă decizia poate fi repusă în termen, la cerere, de către instanţa de judecată competentă să 
examineze contestaţia. (3) Persoana faţă de care a fost emisă decizia şi care a lipsit atît la 
examinarea cauzei, cît şi la pronunţarea deciziei şi nu a fost informată despre decizia emisă poate 
contesta decizia agentului constatator şi peste termen, dar nu mai tîrziu de 15 zile de la data 
începerii executării sancţiunii contravenţionale sau a perceperii despăgubirii materiale. (4) 
Contestaţia împotriva deciziei emise asupra cauzei contravenţionale se depune la autoritatea din 
care face parte agentul constatator, conform competenţei teritoriale, care a examinat cauza. În cel 
mult 5 zile lucrătoare de la data depunerii, agentul constatator expediază contestația şi dosarul 
cauzei contravenționale în instanța de judecată competentă.
Instanța de judecată reține că, procesul-verbal cu privire la contravenție cu seria și nr. 
MAI06 503848 a fost încheiat la data de 10 aprilie 2025 în prezența contestatarului. 
La data de 05 septembrie 2025 contestatarul a depus contestație împotriva procesului-
verbal cu privire la contravenție seria și nr. MAI06 503848 din 10 aprilie 2025 și a deciziei de 
sancționare din 10 aprilie 2025.
Instanța de judecată va admite solicitarea contestatarului privind repunerea în termenul de 
depunere a contestației, or, omiterea termenului de înaintare a contestației a fost determinată de 
circumstanțe obiective, având în vedere faptul că, contestatarul a invocat faptul că, dânsa are la 
întreținere mama pensionară și fiica minoră care are probleme cu vederea și a fost la investigații 
medicale.
Reieșind din prevederile legale enunțate supra, în coraport cu cele menționate instanța de 
judecată va admite cererea contestatarului Tomuz Carolina privind repunerea în termenul de 
contestare a deciziei agentului constatator asupra cauzei contravenționale în temeiul art. 448 alin. 
(1) Cod Contravențional și se repune în termen contestația înaintată de contestatarul Tomuz 
Carolina împotriva procesului-verbal cu privire la contravenție seria și nr. MAI06 503848 din 10 
aprilie 2025 și a deciziei de sancționare din 10 aprilie 2025.
IV. Cercetarea judecătorească desfășurată în conformitate cu art. 448 și 457 Cod 
Contravențional
În cadrul ședinței de judecată, contestatara Tomuz Carolina a susținut contestația 
înaintată în baza temeiurilor de fapt și de drept și a solicitat admiterea acesteia.
Agentul constatator din cadrul Inspectoratului de Poliție Drochia. Crinu Neculce a pledat 
pentru respingerea contestației și menținerii procesului-verbal cu privire la contravenție din 10 
aprilie 2025.
V. Aprecierea instanței de judecată
Studiind materialele cauzei contravenționale, pe principii de nemijlocire și 
contradictorialitate în proces, instanța de judecată ajunge la concluzia de a admite contestația 
înaintată de contestatarul Tomuz Carolina împotriva procesului-verbal cu privire la 
contravenție seria și nr. MAI06 503848 din 10 aprilie 2025 și a deciziei de sancționare din 10 
aprilie 2025, parțial, din următoarele considerente. 
În conformitate cu prevederile art. 7 Cod Contravențional, persoana poate fi sancționată 
numai pentru contravenția în a cărei privință este dovedită vinovăția sa, cu respectarea normelor 
prezentului cod.
Totodată, potrivit prevederilor art. 381 alin. (4) Cod Contravențional, (4) Autoritatea 
competentă să soluţioneze cauza contravenţională are obligaţia de a lua toate măsurile prevăzute 
de lege pentru cercetarea sub toate aspectele, completă şi obiectivă, a circumstanţelor cauzei, de 
a evidenţia atît circumstanţele care dovedesc vinovăţia persoanei, cît şi cele care dezvinovăţesc 
persoana în a cărei privinţă a fost pornit proces contravenţional, precum şi circumstanţele 
atenuante sau agravante.
În baza art. 440 alin. (1) Cod Contravențional, (1) Constatarea faptei contravenţionale 
înseamnă activitatea, desfăşurată de agentul constatator, de colectare şi de administrare a 
probelor privind existenţa contravenţiei, de încheiere a deciziei privind examinarea contravenţiei 
în temeiul constatării agentului constatator sau procesului-verbal cu privire la contravenţie, de 
aplicare a sancţiunii contravenţionale sau de trimitere, a dosarului, după caz, funcţionarului 
abilitat să examineze cauza contravenţională, din cadrul autorităţii din care face parte agentul 
constatator, în instanţa de judecată sau în alt organ spre soluţionare.
VI. Sub aspectul legalității procesului-verbal cu privire la contravenție, în contextul 
aprecierii argumentelor invocate de contestatarul Tomuz Carolina, instanța de judecată notează 
că, motivele de nulitate absolută a actului atacat pot fi invocate atât de părți, cât și din oficiu de 
către instanță întru asigurarea respectării principiului legalității și dreptății, consacrate expres în 
art. 5 și 7 din Codul Contravențional. 
Legea contravențională prevede redactarea procesului-verbal cu privire la contravenție 
într-o anumită forma „ad validitatem”, cu respectarea tuturor prescripțiilor legale de fond și de 
formă, pentru încheierea sa valabilă, în scopul producerii efectelor juridice, pentru care a fost 
întocmit, iar în acest context, respectarea exigențelor legale prevăzute la art. 443 Cod 
Contravențional sunt impuse agentului constatator la întocmirea procesului verbal cu privire la 
contravenție prin prisma art. 445 Cod Contravențional. 
Instanța de judecată reține că, procesul-verbal cu privire la contravenție a fost încheiat în 
absența contravenientului, astfel după cum rezultă din conținutul pct. 14.
Astfel, cu referire la obiecțiile contestatarului referitor la faptul că, agentul constatator a 
examinat procesul în lipsa sa, nu i-au fost explicate drepturile și obligațiile, nu a asigurat dreptul 
la apărare, nu a explicat esența faptei imputate instanța de judecată apreciază că, acestea nu atrag 
nulitatea procesului-verbal cu privire la contravenție, or, contestatarul a recepționat o copie a 
procesului-verbal cu privire la contravenție, unde pe verso actului sunt inserate drepturile și 
obligațiile, totodată, la rubrica nr. 19 a semnat că i s-a adus la cunoștință drepturile și obligațiile 
prevăzute de art. art. 34, 378, 384, 387 și 448 Cod Contravențional. 
În această ordine de idei, din punct de vedere al legalității procesului-verbal cu privire la 
contravenție, instanța de judecată constată că, acesta a fost încheiat cu respectarea dispozițiilor 
legale incidente și cuprinde toate mențiunile obligatorii prevăzute de art. 443 Cod 
Contravențional, neexistând cazuri de nulitate absolută ce ar putea fi invocate din oficiu şi în 
consecință, instanța de judecată constată că forța probantă a actului contestat nu a fost înlăturată, 
el bucurându-se în continuare de prezumția de legalitate și temeinicie instituită de lege în 
favoarea sa. 
Totodată, instanța de judecată reține că, agentul constatator a descris în conținutul actului 
fapta contravențională, formulată cu suficientă precizie, astfel încât să permită persoanei să 
decidă asupra conduitei sale și să prevadă, în mod rezonabil, în funcție de circumstanțele cauzei, 
consecințele acestei conduite.
În concluzie, instanța de judecată atestă că, procesul-verbal cu privire la contravenție a 
fost întocmit de către agentul constatator în prezenţa contestatarului, astfel neconsemnarea în 
proces a unor date irelevante conform art. 443 Cod Contravențional care nu creează incertitudini 
şi în privinţa cărora nu există obiecţii, nu poate afecta esenţial fondul cauzei în această situaţie, 
or, contestatarului nu i-a fost adusă o atingere directă şi gravă drepturilor sale şi garanţiilor 
stipulate în art. 384 alin. (2) Cod Contravențional, inclusiv la administrarea probelor, să înainteze 
obiecţii, cereri, demersuri, să ia cunoştinţă de procesul-verbal încheiat de agentul constatator, să 
ceară completarea lui cu circumstanţele care, în opinia sa, trebuie să fie consemnate, iar în acest 
mod, instanţa de judecată apreciază neajunsurile admise de agentul constatator ca fiind irelevante 
în raport cu fondul cauzei şi respinge obiecţiile contestatarului la aceste aspecte, ca fiind 
neîntemeiate. 
VII. Sub aspectul temeiniciei procesului-verbal cu privire la contravenţie, prin prisma 
criticilor invocate de contestatarul Tomuz Carolina, instanţa de judecată a stabilit că, din cele 
invocate de contestatar, ultimul invocă temeiuri de nulitate a procesului-verbal cu privire la 
contravenţie sau a deciziei de sancţionare, dar şi consideră în aspect substanţial că, nu este 
vinovată în comiterea faptei imputate, după cum a iterat inclusiv în actul contestat că nu este de 
acord cu învinuirile aduse.
În acest context, instanța de judecată notează că, dreptul unei persoane de a fi prezumată 
nevinovată și de a solicita acuzării să dovedească faptele ce i se impută, rezultă cert din art. 375 
alin. (1) Cod Contravențional, potrivit căruia, persoana acuzată de săvîrşirea unei contravenţii se 
consideră nevinovată atîta timp cît vinovăţia sa nu este dovedită în modul prevăzut de prezentul 
cod. Nimeni nu este obligat să dovedească nevinovăţia sa. Concluziile despre vinovăţia persoanei 
în săvîrşirea contravenţiei nu pot fi întemeiate pe presupuneri. Toate dubiile în probarea 
învinuirii care nu pot fi înlăturate în condiţiile prezentului cod se interpretează în favoarea 
persoanei în a cărei privinţă a fost pornit proces contravenţional.
În conformitate cu art. 440 alin. (1) Cod Contravențional, (1) Constatarea faptei 
contravenţionale înseamnă activitatea, desfăşurată de agentul constatator, de colectare şi de 
administrare a probelor privind existenţa contravenţiei, de încheiere a deciziei privind 
examinarea contravenţiei în temeiul constatării agentului constatator sau procesului-verbal cu 
privire la contravenţie, de aplicare a sancţiunii contravenţionale sau de trimitere, a dosarului, 
după caz, funcţionarului abilitat să examineze cauza contravenţională, din cadrul autorităţii din 
care face parte agentul constatator, în instanţa de judecată sau în alt organ spre soluţionare.
Potrivit art. 442 alin. (1) Cod Contravențional, (1) Procesul-verbal cu privire la 
contravenţie este un act prin care se individualizează fapta ilicită şi se identifică făptuitorul. 
Procesul-verbal se încheie de agentul constatator pe baza constatărilor personale şi a probelor 
acumulate, în prezenţa făptuitorului sau în absenţa lui.
În această ordine de idei şi din interpretarea art. 425 alin. (2) şi art. 442 alin. (1) Cod 
Contravenţional, rezultă că, procesul-verbal cu privire la contravenție seria MAI06 503848 din 
10 aprilie 2025 face dovada cu privire la încadrarea în drept şi situaţia faptică stabilită de agentul 
constatator, urmând a fi examinat în raport cu actele existente la dosar. 
VIII. Instanța de judecată atestă că, acțiunile contestatarului Tomuz Carolina au fost 
încadrate în conformitate cu art. 47 1 alin. (1) Cod Contravențional, respectiv, cu privire la starea 
de fapt fixată de agentul constatator în procesul-verbal cu privire la contravenţie şi în 
corespundere cu art. 425 alin. (2), (3), (4), (5) Cod Contravenţional, instanţa de judecată reţine că 
aceasta a fost confirmată prin probe pertinente, concludente şi utile cazului contravenţional, și 
anume:
-procesul-verbal cu privire la contravenție cu Seria și nr. MAI06 503848 din 10 aprilie 
2025 potrivit căruia Tomuz Carolina a pretins, acceptat sau primit personal sau prin mijlocitor 
servicii, privilegii sau avantaje sub orice formă care nu i s-au cuvenit în scopul exercitării sau al 
neexercitării unor drepturi electorale în cadrul scrutinului electoral și referendumului republican 
constituțional din toamna anului 2024; 
-scrisoarea din 07 aprilie 2025 prin care a fost informat șeful Inspectoratului de Poliție 
Drochia despre faptul că, în conformitate cu prevederile art. 374 alin. (2 1) Cod Contravențional a 
fost inițiat proces contravențional nr. RAP01433516 cu privire la acțiunile unor persoane 
implicate în fapte de pretindere, acceptare sau primire, personal sau prin mijlocitor, de către un 
alegător a bunurilor, serviciilor, privilegiilor sau avantajelor sub orice formă care nu i se cuvin, 
pentru sine sau pentru o altă persoană, în scopul exercitării sau al neexercitării unor drepturi 
electorale în cadrul scrutinului electoral și Referendumului republican constituțional din toamna 
anului 2024. Potrivit prevederilor art. 393 alin. (2) Cod Contravențional, cauzele 
contravenționale aflate în competența autorităților prevăzute la alin. (1) se soluționează de către 
autoritatea competentă în a cărei rază teritorială a fost săvârșită contravenția. Urmare, în temeiul 
normelor prenotate se remit materialele și probele acumulate pentru examinare conform 
competenței, prin prisma prevederilor art. 471 alin. (1) Cod Contravențional;                                                                                                                   
-raportul privind înregistrarea contravenției din 08 aprilie 2025 prin care s-a constatat 
săvârșirea faptei contravenționale manifestate prin pretinderea, acceptarea sau primirea, personal 
sau prin mijlocitor, de către un grup de persoane, locuitori ai raionului Drochia a bunurilor, 
serviciilor, privilegiilor sau avantajelor sub orice formă care nu i se cuvin pentru sine sau pentru 
o o altă persoană în scopul exercitării sau neexercitării unor drepturi electorale în cadrul 
scrutinului electoral și referendumului republican constituțional din toamna anului 2024, în caz, 
fiind prezente elementele constitutive a contravenției prevăzute de art. 47 1 alin. (1) Cod 
Contravențional. La raport se anexează materialul înregistrat în Registrul de evidență a 
sesizărilor despre infracțiuni și incidente a IP Drochia cu nr. 20251201331 din 08 aprilie 2025;                                                                                     
-copia raportului de analiză informațional criminală efectuat în temeiul cauzei penale nr. 
2023970322 conform elementelor constitutive ale infracțiunii prevăzute de art. 181 3 și art. 243 
alin. (3), lit. a), b) Cod Penal;                                                                                                         
-extras din fișierele Excel anexă la procesul contravențional RAP01 602076 inițiat la 
08.04.2025, pe indicii contravenției prevăzute de art. 47 1 alin. (1) Cod Contravențional, potrivit 
căruia pe numărul de telefon *****, identificat după Tomuz Carolina au parvenit de la 
destinatarul „PSB” – 5 mesaje în perioada 09 octombrie 2024 – 17 octombrie 2024, iar pe 
numărul de telefon *****, identificat după Tomuz Carolina au parvenit de la destinatarul „PSB” 
– 5 mesaje în perioada 09 octombrie 2024 – 17 octombrie 2024;             
IX. Instanţa de judecată apreciază că, în măsura în care procesul-verbal cu privire la 
contravenţie nu este afectat de vicii de legalitate, valoarea sa probatorie nu trebuie exclusă. 
Or, forța probantă a proceselor-verbale este lăsată la latitudinea fiecărui sistem de drept, 
putându-se reglementa importanța fiecărui mijloc de probă, însă instanța are obligația de a 
respecta caracterul echitabil al procedurii în ansamblu atunci când administrează și apreciază 
probatoriul (cauza Bosoni împotriva Franței, hotărârea din 7 septembrie 1999). 
În această ordine de idei, instanța de judecată apreciază că, agentul constatator a făcut 
dovadă stării de fapt prin înscrisurile depuse la dosar, apreciate de instanţa de judecată, iar 
instanţa reţine că încheierea procesului-verbal cu privire la contravenţie este temeinică. 
Tot în acest sens, instanța de judecată reține că, potrivit pct. 310-318 din Decizia Curții 
Constituționale nr. 1 din 21 ianuarie 2025 de inadmisibilitate privind excepțiile de 
neconstituționalitate a unor prevederi din articolul 47 1 din Codul contravențional, Curtea 
Constituțională statuează: „310. Referitor la sintagma „exercitarea sau neexercitarea unor 
drepturi electorale”, care nu ar prevedea un mecanism de verificare a modului în care persoana 
şi-a exercitat votul, Curtea menţionează că articolul 47 1 alin.(1) descrie doar fapta, nu şi urmarea 
prejudiciabilă. Altfel spus, contravenţia în discuţie este una formală şi nu obligă autorităţile să 
verifice dacă alegătorul a votat pentru candidatul sau pentru partidul politic care l-a corupt. 
Curtea consideră că existenţa unui astfel de mecanism ar contraveni caracterului secret al votului, 
garantat de articolul 38 din Constituţie. 311. Din aceste considerente, Curtea constată că 
dispoziţiile contestate nu afectează articolul 22 în coroborare cu articolele 1 alin.(3) şi 23 alin.(2) 
din Constituţie, din perspectiva argumentelor invocate în sesizări. 312. Referitor la critica de 
neconstituţionalitate a limitelor amenzii prevăzute la articolul 47 1 alin.(1) din Codul 
contravenţional, în jurisprudenţa sa, Curtea a notat că articolul 20 din Constituţie devine incident 
atunci când este afectat principiul individualizării sancţiunii. Legislatorul nu poate reglementa o 
sancţiune astfel încât să lipsească instanţa de judecată de posibilitatea de a o individualiza în mod 
efectiv şi rezonabil. Limitarea rolului instanţei de judecată lipseşte de substanţă garanţiile 
dreptului la un proces echitabil, consacrat de articolele 20 din Constituţie şi 6 din Convenţia 
Europeană (a se vedea HCC nr.18 din 30 iunie 2020, § 40, § 109). 313. Curtea notează că fapta 
de corupere electorală pasivă prevăzută la articolul 47 1 alin.(1) din Codul contravenţional se 
sancţionează cu amendă în mărime de la 500 la 750 de unităţi convenţionale. 314. În acest caz, 
Curtea observă că diferenţa dintre limita minimă şi cea maximă este de 250 unităţi 
convenţionale. Astfel, Curtea reţine că există o diferenţă suficientă între limita minimă şi limita 
maximă a sancţiunii, care îi permite agentului constatator şi instanţei de judecată să 
individualizeze amenda în funcţie de circumstanţele precise ale faptei comise (a se vedea, a 
contrario, HCC nr.18 din 30 iunie 2020). Mai mult, diferenţele dintre limitele sancţiunii 
contravenţionale în discuţie sunt comparabile cu diferenţele dintre limitele sancţiunilor pentru 
comiterea altor contravenţii stabilite de legislator. Acestea nu restrâng competenţa instanţei de 
judecată de a exercita un control de jurisdicţie deplină în privinţa individualizării şi aprecierii 
proporţionalităţii sancţiunii prin raportare la circumstanţele cazului şi nu contravin articolului 20 
din Constituţie. 315. Referitor la incidenţa articolului 46 din Constituţie, autorii excepţiilor au 
afirmat că amenda prevăzută de articolul 471 alin.(1) din Codul contravenţional este una excesivă 
şi nu este proporţională cu gravitatea faptei comise, în comparaţie cu alte încălcări din domeniul 
dreptului electoral. 316. Cu privire la amenzi, Curtea Europeană a menţionat că acestea trebuie 
considerate imixtiuni în dreptul de proprietate al contravenientului, pentru că lipsesc persoana 
vizată de o parte din patrimoniul său, i.e. de suma de bani pe care trebuie să o plătească (a se 
vedea Mamidakis v. Grecia, 11 ianuarie 2007, § 44; S.C. Complex Herta Import Export S.R.L. 
Lipova v. România, 18 iunie 2013, § 31). 317. Curtea notează că votul secret şi liber exprimat al 
alegătorilor constituie elementul de bază al alegerilor libere şi democratice şi al dreptului de vot. 
Coruperea alegătorilor sau vânzarea voturilor sunt incompatibile cu conceptul alegerii 
democratice şi printr-un vot liber exprimat de către cetăţeni a organelor reprezentative şi 
fraudează competiţia bazată pe idei şi pe programe politice desfăşurată între partidele politice şi 
între candidaţi (a se vedea HCC nr.25 din 28 noiembrie 2024, § 102). 318. Astfel, sancţionarea 
coruperii alegătorilor urmăreşte scopul asigurării integrităţii şi caracterului democratic al 
proceselor electorale prin exercitarea necondiţionată a drepturilor electorale. Prin urmare, 
politica penală a Parlamentului urmăreşte să descurajeze actele de corupţie electorală, inclusiv 
prin stabilirea unui sistem efectiv de sancţiuni”.
X. Astfel, instanţa de judecată statuează în afara oricăror dubii că, într-adevăr fapta 
incriminată a avut loc, cu vinovăţie, chiar dacă ultima invocă lipsa faptei contravenţiei şi nu 
infirmă de altfel faptele incriminate, instanța de judecată remarcă că, argumentele contestatarei 
nu sunt însoţite de circumstanţe obiective întemeiate sau alte probe relevante în acest sens, ci 
doar cu o referință abstractă la administrarea ineficientă a probelor în acuzarea sa. 
Evaluarea judiciară a legalității și temeiniciei procesului-verbal de constatare a 
contravenției presupune, în mod necesar, coroborarea probatoriului administrat cu exigențele de 
legalitate formală și substanțială, în lumina unui standard de analiză propriu materiei 
contravenționale, distinct de rigorile procesului penal. 
În speță, instanța de judecată constată că, ansamblul probelor administrate (conform 
scrisorii din 07 aprilie 2025 a Inspectoratului General al Poliției) –  încheierile și mandatele 
judecătorești emise de Judecătoria Chișinău, sediul Ciocana, ordonanțele procurorului privind 
autorizarea unor măsuri speciale de investigație (MSI), ordonanțele procurorului cu privire la 
aprecierea pertinenței rezultatelor măsurii speciale de investigații, precum și extrasele din 
raportul de analiză informațional-criminală – configurează o imagine probatorie unitară, care 
susține, dincolo de dubii rezonabile în sfera contravențională, existența faptei și vinovăția 
subiectului sancțiunii. 
În continuare, instanța de judecată apreciază că, înscrisurile administrate relevă în mod 
coerent faptul că, pe numerele de telefon identificate după Tomuz Carolina au parvenit de la 
destinatarul „PSB” – 10 mesaje în perioada 09 octombrie 2024 – 17 octombrie 2024, provenind 
de la aplicația bancară „PSB” – asociată Băncii Comerciale „Promsveazibank” din Federația 
Rusă, entitate menționată în cauze penale conexe pentru implicarea în mecanisme de finanțare 
electorală ilicită.
Tot în acest context, instanța de judecată relevă că, fapta contravențională a fost 
materializată după intrarea în vigoare a Legii nr. 230 din 31.07.2024 (în vigoare 15.08.2024) 
„pentru modificarea unor acte normative” prin care Codul Contravențional a fost completat cu 
articolul 471 Cod Contravențional, fiind sancționabile contravențional actele ilicite de corupere 
electorală pasivă, așa cum, mesajele au parvenit în perioada 09 octombrie 2024 – 17 octombrie 
2024.
În continuare, instanța de judecată apreciind materialele probatorii administrate la cauză, 
atestă că, probele sunt derivate din autorizații judiciare valide privind măsuri speciale de 
investigație (MSI) - inclusiv colectarea de date electronice, dispuse în cadrul unei cauze penale 
cu relevanță sistemică. 
Instanța de judecată atestă că, acestea au fost autorizate de judecătorul de instrucție, 
executate de organul de urmărire penală în condiții de legalitate, documentate prin încheieri și 
ordonanțe și puse la dispoziția instanței de judecată în condiții de contradictorialitate. 
Cu referire la alegațiile părții apărării potrivit căreia, nu este probat faptul dacă acești 
bani au ajuns anume la contestatar și că au fost ridicați, instanța de judecată le apreciază critic, 
or, aceste alegații sunt contrazise prin însăși declarațiile contravenientului, mai mult ca atât, 
pentru realizarea laturii obiective a contravenției de corupere electorală pasivă este suficientă 
săvârșirea uneia din acțiunile alternative prevăzute la art. 47 1 alin. (1) Cod Contravențional, or, 
componența contravenției este formală, pentru realizarea laturii obiective fiind suficientă 
întrunirea unei singure modalități normative reglementate la norma de incriminare.
Tot în acest sens, instanța de judecată a reținut prevederile pct. 310 din Decizia Curții 
Constituționale nr. 1 din 21 ianuarie 2025, care a statuat că „contravenţia în discuţie este una 
formală şi nu obligă autorităţile să verifice dacă alegătorul a votat pentru candidatul sau pentru 
partidul politic care l-a corupt. Curtea consideră că existenţa unui astfel de mecanism ar 
contraveni caracterului secret al votului, garantat de articolul 38 din Constituţie. 311. Din 
aceste considerente, Curtea constată că dispoziţiile contestate nu afectează articolul 22 în 
coroborare cu articolele 1 alin.(3) şi 23 alin.(2) din Constituţie, din perspectiva argumentelor 
invocate în sesizări”.
Critic se apreciază și alegațiile părții apărării potrivit căreia nu este probată legătura 
cauzală între aplicația bancară, un mesaj de la aplicația bancară și alegerile electorale sau nu a 
fost răsturnată ipoteza unei simple donații sau a unui simplu transfer bancar, or, din conținutul 
raportului de analiză informațional-criminală rezultă că, în urma efectuării acțiunilor de urmărire 
penală și a măsurilor speciale de investigație efectuate pe cauza penală s-a stabilit că, prin 
intermediul SIM +74992712173 (Federația Rusă) ce aparține Băncii Comerciale 
Promsvyazibank din Federația Rusă și al aplicației mobile cu identificatorul „PSB” și „ПСБ” 
(Federația Rusă) ce aparține Băncii Comerciale Promsvyazibank din Federația Rusă, precum și 
alte numere SIM, au fost și/sau sunt contactați mai mulți cetățeni ai Republicii Moldova, care 
sunt achitați în condiții de confidențialitate pentru diferite acțiuni întreprinse, corupere electorală, 
inclusiv pentru remunerarea reprezentanților formațiunii partidului politic „Șansa” și/sau așa 
numitului bloc politic „Pobeda”. 
Tot potrivit raportului de analiză informațional-criminală rezultă că, la 21 octombrie 2024 
de către judecătorul de instrucție în Judecătoria Chișinău, sediul Ciocana, prin încheierea și 
mandatul judecătoresc nr. 13-7920/2024 din 21.10.2024 a fost autorizată măsura specială de 
investigații prevăzută de art. 138 4 Cod de Procedură Penală: „Colectarea de informații de la 
furnizorii de servicii de comunicații electronice” a conexiunilor aplicației mobile cu 
identificatorul „PSB” și/sau „ПСБ” (Federația Rusă) ce aparține Băncii Comerciale 
Promsvyazibank (ПСБ Promsvyazibank) din Federația Rusă către și/sau cu abonații operatorilor 
de telefonie mobilă din Republica Moldova. Iar, la data de 19.11.2024 a fost autorizată măsura 
specială de investigații prevăzută de art. 138 6 Cod procedură penală: „Identificarea abonatului 
sau a utilizatorului unei rețele de comunicații electronice” în privința numerelor SIM unice, 
deservite de operatorii de telefonie mobilă din Republica Moldova.
În argumentarea poziției procesuale, contestatarul a invocat, în mod generic, o serie de 
deficiențe procedurale și pretinse încălcări ale drepturilor fundamentale care, în viziunea sa, ar 
vicia întregul proces contravențional și ar impune anularea actelor emise de autoritățile 
competente. 
Tot în acest sens, instanța de judecată apreciază critic alegațiile contestatarei potrivit 
căreia, nu este clar conținutul mesajelor parvenite pe numărul de telefon al contravenientului, or, 
acestea nu constituie temei de încetare a procesului contravenționale pe temeiul lipsei faptei 
contravenționale, deoarece din conținutul materialelor cauzei s-a desprins faptul că, prin 
intermediul SIM +74992712173 (Federația Rusă) ce aparține Băncii Comerciale 
Promsvyazibank din Federația Rusă și al aplicației mobile cu identificatorul „PSB” și „ПСБ” 
(Federația Rusă) ce aparține Băncii Comerciale Promsvyazibank din Federația Rusă, precum și 
alte numere SIM, au fost și/sau sunt contactați mai mulți cetățeni ai Republicii Moldova, care 
sunt achitați în condiții de confidențialitate pentru diferite acțiuni întreprinse, corupere electorală, 
inclusiv pentru remunerarea reprezentanților formațiunii partidului politic „Șansa” și/sau așa 
numitului bloc politic „Pobeda”.
Din materialele anexate rezultă că, pe numărul de telefon identificat după Tomuz 
Carolina au parvenit de la destinatarul „PSB” – 10 mesaje în perioada 09 octombrie 2024 – 17 
octombrie 2024, provenind de la aplicația bancară „PSB” – asociată Băncii Comerciale 
„Promsveazibank” din Federația Rusă, entitate menționată în cauze penale conexe pentru 
implicarea în mecanisme de finanțare electorală ilicită.
În conformitate cu art. 384 alin. (2) Cod Contravențional, persoana în privința căreia s-a 
pornit procedura contravențională beneficiază de o serie de drepturi procesuale, inclusiv: de a fi 
informată despre învinuirea adusă, de a avea acces la dosar, de a beneficia de 
interpret/traducător, de a contesta actele, precum și de a fi asistată de apărător. Obligația 
autorităților este de a asigura efectiv exercitarea acestor drepturi, în mod concret și nu formal. 
Cu toate acestea, invocarea generică a unei încălcări nu echivalează cu dovedirea 
existenței acesteia. 
Or, contestatarul nu a făcut dovada că a fost împiedicat obiectiv să participe la 
examinarea cauzei sau că a formulat, în timp util, solicitări privind asistența unui apărător, 
consultarea dosarului sau explicarea faptei imputate. 
În concluzie, afirmațiile contestatarului necesită o abordare echilibrată și nuanțată: 
respectarea drepturilor procesuale trebuie garantată în mod efectiv, însă contestarea procedurii 
contravenționale nu poate fi fundamentată doar pe declarații nedovedite, ci presupune 
identificarea unor vicii procedurale concrete, dublate de probe care să susțină realitatea 
încălcărilor invocate. 
În lipsa acestora, instanța de judecată nu poate reține existența unor limitări a drepturilor 
și intereselor contestatarei la constatarea faptei contravenționale. 
XI. În aceste condiţii, instanţa de judecată apreciază drept neîntemeiată poziţia 
contestatarei, chiar dacă se invocă faptul nerecunoaşterii vinovăției, iar argumentele aduse în 
contestaţie instanţa de judecată le apreciază drept declarative şi formale, fără relevarea unor 
obiecţii pertinente la probatoriul acumulat de agentul constatator. 
Respectiv, faptele ilicite vizate în speță sunt imputabile anume contestatarei, fapt pentru 
care instanța de judecată a apreciat argumentele ultimului drept o încercare de exonerare de la 
răspunderea contravențională ce-i revine în speță şi concomitent, prin prisma celor enunţate, 
instanţa de judecată va respinge obiecţiile sale, care sunt combătute prin probele acumulate în 
procesul contravenţional şi care demonstrează indubitabil vinovăţia acesteia. 
Instanța de judecată consideră oportun de a preciza că, prezumțiile bazate pe fapte sau 
legi operează în toate sistemele de drept și nu sunt interzise de Convenția Europeană a 
Drepturilor Omului, în măsură în care statul respectă limite rezonabile, având în vedere 
importanța scopului urmărit, dar și respectarea dreptului la apărare, care la caz nu au fost 
încălcate de către reprezentantul autorităţii constatatoare.
Pe lângă acestea, instanța de judecată apreciază că, în măsura în care procesul-verbal cu 
privire la contravenţie cu seria şi nr. MAI06 503848 din 10 aprilie 2025 nu este afectat de vicii 
de legalitate, valoarea sa probatorie nu trebuie exclusă, care fiind coroborat cu probele 
acumulate, în ansamblu se completează unele pe altele, nu trezesc nici o îndoială și dovedesc cert 
comiterea cu vinovăţie a contravenției imputate contestatarei.
Prin urmare, faptele contestatarei au fost calificate corect și întrunesc elementele 
constitutive ale contravenției prevăzute în art. 471 alin. (1) Cod Contravențional. 
De asemenea, instanța de judecată nu a determinat nici alte circumstanțe prevăzute în art. 
441 Cod Contravențional, care ar înlătura răspunderea contravențională. 
În contextul circumstanțelor stabilite supra, instanța de judecată a constatat că agentul 
constatator a examinat cauza sub toate aspectele şi just a ajuns la concluzia în ceea ce privește 
vinovăția contestatarei în comiterea contravenției incriminate, care a fost integral dovedită prin 
probele pertinente și concludente acumulate de către agentul constatator și cercetate în cadrul 
ședinței de judecată, iar contestatarul nu a prezentat instanței de judecată careva probe pertinente 
și concludente, în corespundere cu principiul contradictorialității, în combaterea celor constatate 
de către agentul constatator, de aceea faptele constatate de către agentul constatator se apreciază 
ca fiind veridice, reflectând evenimentele ce au avut loc în realitate.
XII. Cu referire la decizia de sancționare din 10 aprilie 2025, parte componentă a 
procesului-verbal cu privire la contravenție Seria și nr. MAI06 503848 din 10 aprilie 2025, 
instanța de judecată reține că, legea contravențională reglementează sancțiunea pentru comiterea 
contravenției prevăzute de art. 471 alin. (1) Cod Contravențional sub formă de „amendă de la 500 
la 750 de unităţi convenţionale”.
Instanța de judecată atestă că, agentul constatator a aplicat limita maximă a sancțiunii 
reglementată la art. 471 alin. (1) Cod Contravențional, și anume sub formă de amendă în mărime 
de 750 unități convenționale, ceea ce constituie suma de 37 500 lei. 
În temeiul art. 2 Cod Contravențional, scopul legii contravenţionale constă în apărarea 
drepturilor şi libertăţilor legitime ale persoanei, apărarea proprietăţii, ordinii publice, a altor 
valori ocrotite de lege, în soluţionarea cauzelor contravenţionale, precum şi în prevenirea 
săvîrşirii de noi contravenţii.
În conformitate cu art. 9 alin. (1) Cod Contravențional, la aplicarea legii contravenţionale 
se ţine cont de caracterul şi de gradul prejudiciabil al contravenţiei, de persoana făptuitorului şi 
de circumstanţele atenuante ori agravante.
Potrivit art. 41 alin. (1)-(2) Cod Contravențional, (1) Sancţiunea contravenţională se 
aplică în funcţie de caracterul şi de gradul prejudiciabil al contravenţiei, de caracteristica 
persoanei şi de circumstanţele atenuante şi agravante. (2) Faţă de persoana a cărei vinovăţie este 
dovedită se aplică o sancţiune echitabilă, în limitele şi în conformitate cu dispoziţiile prezentului 
cod.
La stabilirea categoriei sancțiunii care urmează să i se aplice făptuitorului, urmează a se 
ține cont de caracterul contravenţiei, de persoana vinovată, de circumstanţele cauzei care 
atenuează ori agravează răspunderea contravenţională, precum şi de faptul că pedeapsa 
contravenţională este o măsură de constrângere statală, un mijloc de corectare şi de reeducare a 
contravenientului în numele legii, persoanelor care au săvârşit contravenţii, cauzând anumite 
lipsuri şi restricţii drepturilor lor. 
Mai mult, pedeapsa are drept scop restabilirea echităţii sociale, corectarea făptuitorului, 
precum şi prevenirea săvârşirii de noi fapte contravenţionale atât de către contravenienţi, cât şi 
de către alte persoane.
În conformitate cu art. 44 1 alin. (1) Cod Contravențional, (1) Ţinînd cont de 
circumstanţele excepţionale ale cauzei, legate de scopul şi motivele faptei, de rolul 
contravenientului în săvîrşirea contravenţiei, de personalitatea contravenientului, de comportarea 
lui în timpul şi după consumarea contravenţiei, de alte circumstanţe care micşorează esenţial 
gravitatea faptei şi a consecinţelor ei, precum şi de contribuirea activă a participantului unei 
contravenţii săvîrşite în grup la descoperirea acesteia, agentul constatator, după caz, procurorul, 
instanţa de judecată sau comisia administrativă poate aplica o sancţiune sub limita minimă, 
prevăzută de partea specială a cărţii întâi pentru contravenţia respectivă.
Potrivit art. 34 alin. (1), (2) Cod Contravențional, (1) Amenda este o sancţiune pecuniară, 
care se aplică în cazurile şi în limitele prevăzute de prezentul cod. Amenda se stabileşte în unităţi 
convenţionale. O unitate convenţională este egală cu 50 de lei. (2) Amenda se aplică persoanelor 
fizice de la una la 1500 de unităţi convenţionale, iar persoanelor cu funcţie de răspundere – de la 
10 la 1500 de unităţi convenţionale.
În această ordine de idei, instanța de judecată analizând gradul de pericol social concret al 
faptei ilicite săvârșite, personalitatea contestatarului consideră că, sancţiunea amenzii aplicată la 
limita maximă nu este justificată și se apreciază ca fiind prea aspră, or, instanța de judecată nu a 
stabilit la materialele cauzei circumstanțe ce ar caracteriza din punct de vedere negativ 
personalitatea contravenientului sau date despre atragerea anterioară a acestuia la răspundere 
contravențională/penală.
Tot în acest sens, instanța de judecată reține și pct. 313 și 314 din Decizia Curții 
Constituționale nr. 1 din 21 ianuarie 2025, care a statuat că, „fapta de corupere electorală pasivă 
prevăzută la articolul 47 1 alin.(1) din Codul contravenţional se sancţionează cu amendă în 
mărime de la 500 la 750 de unităţi convenţionale. 314. În acest caz, Curtea observă că diferenţa 
dintre limita minimă şi cea maximă este de 250 unităţi convenţionale. Astfel, Curtea reţine că 
există o diferenţă suficientă între limita minimă şi limita maximă a sancţiunii, care îi permite 
agentului constatator şi instanţei de judecată să individualizeze amenda în funcţie de 
circumstanţele precise ale faptei comise (a se vedea, a contrario, HCC nr.18 din 30 iunie 2020). 
Mai mult, diferenţele dintre limitele sancţiunii contravenţionale în discuţie sunt comparabile cu 
diferenţele dintre limitele sancţiunilor pentru comiterea altor contravenţii stabilite de legislator. 
Acestea nu restrâng competenţa instanţei de judecată de a exercita un control de jurisdicţie 
deplină în privinţa individualizării şi aprecierii proporţionalităţii sancţiunii prin raportare la 
circumstanţele cazului şi nu contravin articolului 20 din Constituţie”.
Astfel, instanța de judecată luând în considerare circumstanțele excepționale ce țin de 
situația familială și financiară a contravenientei, care are la întreținere mama în vârstă înaintată, 
are la întreținere un copil minor care are deficiențe în vedere, potrivit anchetei sociale anexată la 
materialele cauzei se confirmă faptul că, situația socio-economică a familiei este modestă, 
veniturile existente fiind insuficiente pentru acoperirea cheltuielilor de consum necesare unui trai 
adecvat,  totodată, ținând cont și de personalitatea contravenientei și din explicațiile 
contravenientei, care a conștientizat faptul că a fost indusă în eroare, nu este implicat în acțiuni 
ilicite cu caracter politic, consideră echitabil de a-i aplica contravenientei pentru comiterea 
contravenției prevăzute de art. 47 1 alin. (1) Cod Contravențional, cu aplicarea art. 44 1 alin. (1) 
Cod Contravențional sancțiunea sub formă de amendă sub limita minimă prevăzută de lege 
pentru contravenția sus-indicată, în mărime de 20 (douăzeci) unități convenționale, ceea ce 
constituie suma de 1 000 (una mie) lei.
În conformitate cu art. 34 alin. (3) Cod contravențional, contravenientul este în drept să 
achite jumătate din amenda stabilită dacă o plăteşte în cel mult 3 zile lucrătoare de la data 
aducerii la cunoştinţă a deciziei de aplicare a sancţiunii contravenţionale.
Instanța de judecată reiterează că, executarea sancțiunii nu trebuie să cauzeze suferinţe 
fizice şi nici să înjosească demnitatea persoanei condamnate. Sancțiunea aplicată persoanei 
recunoscute vinovate trebuie să fie echitabilă, legală şi corect individualizată, capabilă să 
restabilească echitatea socială şi să realizeze scopurile legii şi sancțiunii contravenționale.
XIII. În conformitate cu prevederile art. art. 395 alin. (1), pct. 2), 448, 460 și 462 Cod 
Contravențional al RM, instanța de judecată, - 
h o t ă r ă ș t e:
Contestația înaintată de contestatara Tomuz Carolina  împotriva procesului-verbal cu 
privire la contravenție seria și nr. MAI06 503848 din 10 aprilie 2025 și a deciziei de sancționare 
din 10 aprilie 2025 în temeiul căreia Tomuz Carolina a fost sancționată pentru comiterea 
contravenției prevăzute de art. 471 alin. (1) Cod Contravențional, fiindu-i aplicată sancțiunea sub 
formă de amendă în mărime de 750 unități convenționale, se admite parțial.
Se modifică decizia de sancționare contravenţională parte componentă a procesului-
verbal cu privire la contravenție cu Seria și Nr. MAI06 503848 din 10 aprilie 2025, încheiat de 
către agentul constatator din cadrul Inspectoratului de Poliție Drochia, după cum urmează:
Contravenientei Tomuz Carolina pentru comiterea contravenției prevăzute de art. 47 1 
alin. (1) Cod Contravențional al RM cu aplicarea art. 44 1 alin. (1) Cod Contravențional al RM i 
se stabilește sancțiunea sub formă de amendă în mărime de 20 (douăzeci) unități convenționale, 
ceea ce constituie suma de 1 000 (una mie) lei.
Se explică contravenientei Tomuz Carolina că, în conformitate cu art. 34 alin. (3) Cod 
Contravenţional al RM este în drept să achite jumătate din amenda stabilită dacă o plăteşte în 
cel mult 3 zile lucrătoare de la data aducerii la cunoştinţă a deciziei de aplicare a sancţiunii 
contravenţionale. În acest caz se consideră că sancţiunea amenzii este executată integral.
În rest, procesul-verbal cu privire la contravenție seria și nr. MAI06 503848 din 10 aprilie 
2025, se menține. 
Hotărârea este susceptibilă recursului la Curtea de Apel Nord în termen de 15 zile, prin 
intermediul Judecătoriei Drochia, sediul Central. 
Preşedintele şedinţei, 
Judecător:                                                         /semnătura/                   Corina Tăbăcaru 
„Copia corespunde originalului” 
Judecător:                                                                                                    Corina Tăbăcaru 
