Dosarul nr.4-1678/2025
4-25099841-12-4-14072025
H O T Ă R Î R E
În numele Legii
12 decembrie 2025                                                                                      
mun.Chişinău
Judecătoria Chișinău (sediul Buiucani)
În componenţa:
Preşedintelui şedinţei, judecătorul Angela Catană
Grefierului: Nicolae Leucă
Cu participarea: persoanei în a cărei privință a fost pornit procesul 
contravențional, Ignatieva Svetlana, a apărătorului Petru Timuș 
În lipsa: agentului constatator din cadrul Direcției de Poliție mun.Chișinău al IGP, 
Comerzan Vasile
 Examinând în ședință de judecată publică, cauza contravențională intentată în 
privința cet.Ignatieva Svetlana, născută la *****, IDNP *****, domiciliată în 
mun.Chișinău, str.*****, care se învinuiește în comiterea contravenției prevăzute 
de art.243 alin.(1) din Codul contravențional, instanța de judecată,
C O N S T A T Ă:
1. La data de 30 iunie 2025, agentul constatator din cadrul Direcției de Poliție 
mun.Chișinău al IGP, Comerzan Vasile, a întocmit procesul-verbal cu privire la 
contravenție seria/nr.MAI07 106668, prin care s-a reținut în sarcina 
cet.Ignatieva Svetlana că, la data de 31.05.2025, ora 06:02, în mun.Chișinău, 
str.*****, conducând mijlocul de transport de model *****, fiind implicată într-
un accident rutier a părăsit locul faptei, ignorând în așa fel, prevederile pct.12 
(1) din Regulamentul Circulației Rutiere.
2. Fapta cet.Ignatieva Svetlana a fost calificată în baza art.243 alin.(1) din Codul 
contravențional, iar materialul contravențional a fost expediat spre examinare, 
conform competenței, în adresa instanței de judecată.
3. În cadrul ședinței de judecată, persoana în a cărei privință a fost întocmit 
procesul-verbal cu privire la contravenție, Ignatieva Svetlana, a declarat că, își 
recunoaște vina, dar menționează că nu a făcut-o intenționat și a restituit 
prejudiciul cauzat victimei. Explică că, după ce a lovit poarta a așteptat să se 
apropie careva persoane și deoarece nu a venit nimeni, a plecat.
4.Apărătorul Petru Timuș, care acționează în interesele cet.Ignatieva Svetlana, în 
cadrul ședinței de judecată a solicitat să fie încetat procesul contravențional, pe 
motivul lipsei faptei, prezentând cererea cet.Profir Vitalie în care se indică că nu 
are careva pretenții față de cet.Ignatieva Svetlana.
5.În ședința de judecată, agentul constatator din cadrul Direcției de Poliție 
mun.Chișinău, Comerzan Vasile, nu s-a prezentat. Procedura de citare legală a 
fost respectată, fapt ce se atestă prin avizele de recepție, anexate la materialele 
cauzei, motiv din care, instanța a apreciat drept posibilă examinarea cauzei în 
absența agentului constatator, cu remiterea copiei de pe hotărâre.
6.Audiind participaților prezenți la proces, examinînd materialele cauzei, studiind 
tot cumulul de probe, instanţa de judecată reține următoarea situație de fapt.
7. În conformitate cu prevederile art.458 din Codul contravențional: examinând 
cauza contravențională, instanța de judecată este obligată să determine: 
caracterul veridic al contravenției imputate; existența cauzelor care înlătură 
caracterul contravențional al faptei; vinovăția persoanei în a cărei privință a fost 
pornit procesul contravențional; existența circumstanțelor atenuante și/sau 
agravante; necesitatea sancționării și, după caz, caracterul sancțiunii 
contravenționale; alte aspecte importante pentru soluționarea justă a cauzei.
8. Astfel, examinând procesul-verbal cu privire la contravenție prin prisma 
corespunderii acestuia ingerințelor stabilite de prevederile art.443 Cod 
contravențional, instanța constată că este legal întocmit, or legea prevede 
redactarea procesului-verbal într-o anumită formă ad validatem, cu respectarea 
tuturor prescripțiilor legale de fond și formă, pentru încheierea sa valabilă, în 
scopul producerii efectelor juridice, pentru care a fost întocmit.
9. Potrivit art.5 alin.(1) din Codul contravențional, nimeni nu poate fi declarat 
vinovat de săvârșirea unei contravenții, nici supus sancțiunii contravenționale 
decât în conformitate cu legea contravențională.
10. În conformitate cu art.8 alin.(2) din Codul contravențional, este supusă 
răspunderii contravenționale numai persoana, care a săvârșit cu intenție sau din 
imprudență o faptă prevăzută de legea contravențională.
11. În acord cu prevederile art.10 din Codul contravențional, constituie contravenție 
fapta – acțiunea sau inacțiunea – ilicită, cu un grad de pericol social mai redus 
decât infracțiunea, săvârșită cu vinovăție, care atentează la valorile sociale 
ocrotite de lege, este prevăzută de prezentul cod și este pasibilă de sancțiune 
contravențională.
12. Potrivit art.14 alin.(1), (2), (3) din Codul contravențional, contravenția se 
săvârșește cu intenție sau din imprudență. Contravenția se consideră săvârșită 
cu intenție dacă persoana care a săvârșit-o își dădea seama de caracterul 
prejudiciabil al acțiunii sau inacțiunii sale, a prevăzut urmările ei prejudiciabile, 
a dorit sau a admis în mod conștient survenirea acestor urmări. Contravenția se 
consideră săvârșită din imprudență dacă persoana care a săvârșit-o își dădea 
seama de caracterul prejudiciabil al acțiunii sau inacțiunii sale, a prevăzut 
urmările ei prejudiciabile, dar considera în mod ușuratic că ele vor putea fi 
evitate, ori nu își dădea seama de caracterul prejudiciabil al acțiunii sau 
inacțiunii sale, nu a prevăzut posibilitatea survenirii urmărilor ei prejudiciabile, 
deși trebuia și putea să le prevadă.
13. În conformitate cu prevederile art.374 alin.(3) din Codul contravențional, 
procesul contravențional se desfășoară pe principii generale de drept 
contravențional, în temeiul Constituției, al prezentului cod, al Codului de 
procedură penală în cazurile expres prevăzute de prezentul cod, precum și al 
normelor dreptului internațional și ale tratatelor internaționale cu privire la 
drepturile și libertățile fundamentale ale omului la care Republica Moldova este 
parte.
14. Potrivit art.375 alin.(3) din Codul contravențional, concluziile despre vinovăția 
persoanei în săvârșirea contravenției nu pot fi întemeiate pe presupuneri. Toate 
dubiile în probarea învinuirii care nu pot fi înlăturate în condițiile prezentului 
cod se interpretează în favoarea persoanei în a cărei privință a fost pornit proces 
contravențional.
15. Conform art.425 Cod contravențional, probele sânt elemente de fapt, dobîndite 
în modul stabilit de prezentul cod, care servesc la constatarea existenţei sau 
inexistenţei contravenţiei, la identificarea făptuitorului, la constatarea 
vinovăţiei şi la cunoaşterea altor circumstanţe importante pentru justa 
soluţionare a cauzei. În calitate de probe se admit elementele de fapt constatate 
prin intermediul următoarelor mijloace: procesul-verbal cu privire la 
contravenţie, procesul-verbal de ridicare a obiectelor şi documentelor, 
procesul-verbal de percheziţie, procesul-verbal privind cercetarea la faţa 
locului, procesele-verbale privind alte acţiuni procesuale efectuate în 
conformitate cu prezentul cod, explicaţiile persoanei în a cărei privinţă a fost 
pornit proces contravenţional, depoziţiile victimei, ale martorilor, înscrisurile, 
înregistrările audio sau video, fotografiile, corpurile delicte, obiectele şi 
documentele ridicate, constatările tehnico-ştiinţifice şi medico-legale, raportul 
de expertiză.
16. Conform art.425 alin.(7) din Codul contravențional, procesului contravențional 
se aplică în mod corespunzător prevederile Codului de procedură penală cu 
privire la mijloacele de probă  și  la  procedeele  probatorii, cu excepțiile 
prevăzute de prezentul cod.
17. În corespundere cu art.101 alin.(1)-(4) din Codul de procedură penală, fiecare 
probă urmează să fie apreciată din punct de vedere al pertinenței, concludentei, 
utilității și veridicității ei, iar toate probele în  ansamblu  –  din  punct de vedere 
al coroborării lor. Judecătorul apreciază probele conform propriei convingeri, 
formate în urma examinării lor în ansamblu, sub toate aspectele și în mod 
obiectiv, călăuzindu-se de lege.
18. Constatarea faptei contravenționale înseamnă activitatea, desfășurată de agentul 
constatator, de colectare și de administrare a probelor privind existența 
contravenției, de încheiere a procesului-verbal cu privire la contravenție, de 
aplicare a sancțiunii contravenționale sau de trimitere, după caz, a dosarului în 
instanța de judecată sau în alt organ spre soluționare, reieșind din prevederile 
art.440 alin.(1) din Codul contravențional.
19.Dispoziția art.243 alin.(1) din Codul contravențional, prevede sancțiune pentru 
– Părăsirea de către persoana implicată în accident rutier a locului în care s-a 
produs accidentul ce a cauzat consecinţele prevăzute la art.242 alin.(1), dacă 
fapta nu constituie infracţiune, cu excepţia accidentului rutier documentat prin 
procedura de constatare amiabilă a accidentului, prevăzută de Legea 
nr.414/2006 cu privire la asigurarea obligatorie de răspundere civilă pentru 
pagube produse de vehicule.
20.Obiectul juridic special al contravenției prevăzute la art.243 din Codul 
contravențional îl formează relațiile sociale cu privire la siguranța traficului 
rutier, sub aspectul prohibiției impuse conducătorului mijlocului de transport să 
părăsească locul accidentului rutier, în cazul în care a încălcat regulile de 
securitate a circulației rutiere.
21.Latura obiectivă a contravenției prevăzute de art.243 Cod contravențional 
constă în fapta prejudiciabilă exprimată în acțiunea de părăsire a locului 
accidentului rutier. În sensul art.243 Cod contravențional, noțiunea de accident 
rutier are înțelesul de eveniment produs ca urmare a încălcării regulilor de 
securitate a circulației sau de exploatare a mijloacelor de transport, în care au 
fost implicate unul sau mai multe mijloace de transport aflate în circulație, 
soldată cu deteriorarea neînsemnată a vehiculelor, a încărcăturilor, a drumurilor, 
a instalațiilor rutiere, a altor instalații sau a altor bunuri sau cu cauzarea de 
vătămări corporale ușoare victimei sau cu deteriorarea considerabilă a 
vehiculelor, a încărcăturilor, a drumurilor, a instalațiilor rutiere, a altor 
instalații, a altor bunuri.
22. Prin locul accidentului rutier se înțelege segmentul de drum public sau un alt 
loc în care s-a produs accidentul rutier, în rezultatul circulației mijlocului de 
transport și al intrării acestuia în coliziune cu persoane, cu alte mijloace de 
transport, cu alte bunuri mobile sau imobile. Altfel spus, luând în considerație 
contextul contravenției prevăzute la art.243 din Codul contravențional, se poate 
susține că prin părăsirea locului accidentului rutier se înțelege acțiunea de 
plecare a făptuitorului de la locul accidentului rutier cu mijlocul de transport (al 
său ori al unei alte persoane) ori plecarea pe jos de la locul respectiv, în pofida 
interdicției de rigoare din Regulamentul circulației rutiere.
23.Latura subiectivă a contravenției analizate se exprimă prin intenție directă, 
întrucât făptuitorul trebuia să prevadă rezultatul acțiunii sale și anume părăsirea 
locului accidentului rutier, periclitând astfel siguranța circulației rutiere.
24. Referitor la argumentele invocate de persoana în privința căreia a fost pornit 
procesul contravențional, precum și ale apărătorului acesteia, privind lipsa 
faptei contravenționale, instanța constată că acestea nu pot fi reținute. Din 
declarațiile cet.Ignatieva Svetlana, rezultă că, după ce a lovit poarta, a așteptat 
un timp pentru ca cineva să se apropie, iar întrucât nimeni nu s-a prezentat, a 
părăsit locul accidentului, contrar Regulamentului Circulației Rutiere, or 
potrivit pct.12 subpct.1 lit.g) din Regulamentul Circulației Rutiere, aprobat prin 
Hotărârea Guvernului nr.357 din 13 mai 2009, cu modificările ulterioare, 
conducătorul de vehicul implicat într-un accident în traficul rutier este obligat: 
să anunţe despre accident poliţia şi să rămînă pe loc pînă la sosirea polițiștilor.
25.Totodată, în baza pct.13 din același Regulament, Conducătorii de vehicule 
implicaţi într-un accident în traficul rutier soldat numai cu pagube 
materiale imediat la telefon trebuie să anunţe poliţia despre producerea 
accidentului şi, în cazul în care au ajuns la o înţelegere reciprocă în aprecierea 
circumstanţelor acestui accident şi dacă starea tehnică a vehiculelor permite 
garantarea securităţii traficului, sînt obligaţi să se deplaseze, în timp de cel mult 
2 ore, la cel mai apropiat post de poliţie pentru întocmirea actelor necesare, 
avînd completat formularul de constatare a accidentului aferent poliţei de 
asigurare obligatorie de răspundere civilă a deţinătorilor mijloacelor de 
transport auto sau, după caz, schiţa accidentului făcută în prealabil, care trebuie 
să fie semnate de cei implicaţi în accident.
26. Cât privește scopul contravenției prevăzute la art.243 din Codul 
contravențional, îl constituie împiedicarea activității de constatare imediată și 
completă a încălcărilor regulilor de securitate a circulației sau de exploatare a 
mijloacelor de transport, precum și a activității de identificare a făptuitorului și 
de stabilire a circumstanțelor concrete în care au fost comise încălcările 
respective.
27.Subiectul contravenției prevăzute de art.243 din Codul contravențional, este 
persoana fizică responsabilă cu vârsta între 16 și 18 ani. Mai mult, subiectul 
contravenției în cauză are o calitate specială de conducător de vehicul.
28.Instanța de judecată este obligată să pună la baza hotărârii sale numai acele 
probe a căror cercetare au avut acces toate părțile în egală măsură și să 
motiveze în hotărâre admisibilitatea sau inadmisibilitatea tuturor probelor 
administrate.
29. Astfel, instanța reține că, din materialele cauzei cercetate nemijlocit în ședință 
de judecată,  rezultă cu certitudine vinovăția cet.Ignatieva Svetlana, în 
comiterea contravenției prevăzute de art.243 alin.(1) din Codul contravențional.
30. La aplicarea sancţiunii contravenţionale, instanţa de judecată ţine cont de 
caracterul şi de gradul prejudiciabil al contravenţiei, de caracteristica persoanei, 
cât şi de circumstanţele atenuante şi cele agravante.
31. Careva circumstanțe atenuante la examinarea cauzei și stabilirea sancțiunii 
contravenționale, în baza art.42 Cod contravențional, instanța nu a constatat.
32. Careva circumstanțe agravante, la examinarea cauzei și stabilirea sancțiunii 
contravenționale, în baza art.43 Cod contravențional, instanța nu a constatat.
33. În așa fel, cu referire la cele enunţate supra şi luând în consideraţie că vinovăţia 
cet.Ignatieva Svetlana în săvârşirea contravenţiei prevăzute de art.243 alin.(1) 
din Codul contravențional, relevată în procesul-verbal cu privire la contravenţie 
seria/nr.MAI07 106668 din 30.06.2025, este dovedită complet, instanţa de 
judecată consideră necesar a-i aplica cet.Ignatieva Svetlana, o sancţiune 
contravenţională sub formă de amendă în mărime de 40 (patruzeci) unități 
convenționale, ceea ce constituie suma de 2000 (două mii) lei.
34. Pentru aceste motive, călăuzindu-se de prevederile art. 395, art. 460 şi, 
respectiv, art.462 – 463 din Codul contravenţional, în numele Legii, instanţa de 
judecată –
H O T Ă R Ă Ş T E:
 Pe Ignatieva Svetlana, născută la *****, a o recunoaște vinovată de săvârşirea 
contravenţiei prevăzute de art.243 alin.(1) din Codul contravenţional, aplicându-i-
se astfel o sancţiune contravenţională sub formă de amendă în mărime de 40 
(patruzeci) unități convenționale, ceea ce constituie suma de 2000 (două mii) lei.
 Se aduce la cunoştinţa cet.Ignatieva Svetlana că, în corespundere cu prevederile 
art.34 alin.(3) din Codul contravenţional, este în drept să achite jumătate din 
amenda stabilită dacă o plăteşte în cel mult 3 zile lucrătoare de la data aducerii la 
cunoştinţă a deciziei de aplicare a sancţiunii contravenţionale. În acest caz se 
consideră că sancţiunea amenzii este executată integral, cu excepţia cazului în care 
a fost contestată decizia de aplicare a sancţiunii contravenţionale şi contravenientul 
nu şi-a retras cererea de contestare a deciziei, emisă asupra cauzei 
contravenţionale, pînă la cercetarea judecătorească.
Hotărârea poate fi contestată cu recurs la Curtea de Apel Centru în termen de 15 
zile, prin intermediul Judecătoriei Chişinău (sediul Buiucani).
 Preşedintele şedinţei,
       Judecătorul                                                           Angela 
Catană