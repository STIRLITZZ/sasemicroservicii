Dosarul nr. 4-154/2025   
4-25007722-12-4-22012025
H O T Ă R Â R E
În numele Legii
11 decembrie 2025                                                               mun. Chișinău
 
Judecătoria Chişinău, sediul Buiucani 
Instanţa de judecată compusă din:                  
Preşedintele şedinţei, judecătorul   Lilia Lupașco
Grefierul       Mariana Harabagiu, Ariana Cernei
Cu participarea:
Avocatului făptuitorului                 Alla Pelevaniuc 
Făptuitorului                 Ion Spînu 
Victimei                                                             *****
În lipsa:
Agentului constatator       Vasile Solomud
examinând în şedinţă judiciară publică, la sediul instanței, în limba de stat, cauza 
contravențională privind învinuirea cet. Spînu Ion, *****, în comiterea contravenției 
prevăzute de art. 3181 din Codul contravențional, instanța
c o n s t a t ă:
La data de 20 ianuarie 2025, în procedura Judecătoriei Chișinău, sediul Buiucani a 
parvenit spre examinare dosarul contravențional pe învinuirea cet. Spînu Ion în săvârșirea 
contravenției prevăzute de art. 3181 din Codul contravențional.
Potrivit procesului-verbal cu privire la contravenție seria/nr. MAI06 552340 din 
14.01.2025, încheiat de către agentul constatator din cadrul Inspectoratului de Poliție 
Buiucani al Direcției de poliție a mun. Chișinău, Solomud Vasile, Spînu Ion se învinuiește în 
săvârșirea contravenției prevăzute de art. 3181 din Codul contravențional, pentru faptul că, la 
11.01.2025, ora 14:22, în c*****, la data de 08.01.2025, aproximativ orele 21:53, cet. Spînu 
Ion, *****, i-a fost întocmit ordin de restricție de urgență cu nr. 07, care ultimul la încălcat.
Potrivit pct. 16 al Deciziei agentului constatator, cauza contravențională a fost remisă 
instanței de judecată ca fiind autoritatea competentă să o soluționeze în temeiul art. 395 Cod 
contravențional.
În ședința de judecată, avocatul făptuitorului Alla Pelevaniuc, a solicitat încetarea 
procesului contravenţional cu eliberarea de răspundere contravenționala, din motiv că 
potrivit certificatului anexat la materialele cauzei, Spînu Ion a fost internat pe 06.02.2025 la 
Spitalul psihiatric unde sa constatat că acesta este în stare de iresponsabilitate.
În ședința de judecată, victima *****, susținut părerea avocatului, întru cât soțul său 
este bolnav psihic, la momentul de față urmărește un tratament riguros, are și grad de 
dezabilitate.
În ședința de judecată, agentul constatator Solomud Vasile, fiind citat legal despre 
locul, data și ora ședinței de judecată, prin citație cu aviz de recepție (f.d. 34), nu s-a 
prezentat și nu a comunicat motivele neprezentării, fapt pentru care în conformitate cu 
prevederile art. 382 și 455 alin. (2) Cod Contravențional al RM, instanța a dispus examinarea 
cauzei în lipsa acestuia.
Studiind materialele cauzei în raport cu prevederile legale ce guvernează speța 
dedusă judecății, instanța de judecată apreciază că procesul contravențional urmează a fi 
încetat, reieșind din următoarele considerente.
 În sensul art. 462 din Codul contravenţional, atunci când examinează cauza 
contravenţională, instanţa de judecată trebuie să pronunţe una din aceste două soluţii: a) 
încetarea procesului contravenţional; sau b) declararea vinovăţiei persoanei care a comis 
contravenţia imputată și, după caz, stabilirea sancţiunii contravenţionale, aplicarea măsurii 
de siguranţă sau înlăturarea executării sancţiunii.
Conform art. 7 din Codul contravențional, persoana poate fi sancționată numai pentru 
contravenția în a cărei privință este dovedită vinovăția sa, cu respectarea normelor 
prezentului cod.
Potrivit art. 10 din Codul contravențional, constituie contravenție fapta – acțiunea sau 
inacțiunea ilicită, cu un grad de pericol social mai redus decît infracțiunea, săvîrșită cu 
vinovăție, care atentează la valorile sociale ocrotite de lege, este prevăzută de prezentul cod 
și este pasibilă de sancțiune contravențională. Fapta prejudiciabilă constituie temeiul real al 
răspunderii contravenționale și se manifestă sub două forme prin intenție sau din 
imprudență.
Intenția este o comportare activă prin care se încalcă o normă prohibitivă ce interzice o 
anumită activitate, iar imprudența constă din faptul, că persoana care săvârșește fapta își dă 
seama și prevede urmările care vor surveni în urma acesteia, dar consideră, că în mod 
ușuratic vor putea fi evitate.
În baza art. 458 alin. (1) din Codul contravențional, examinînd cauza contravenţională, 
instanţa de judecată este obligată să determine: a) caracterul veridic al contravenţiei 
imputate; b) existenţa cauzelor care înlătură caracterul contravenţional al faptei; c) vinovăţia 
persoanei în a cărei privinţă a fost pornit procesul contravenţional; d) existenţa 
circumstanţelor atenuante şi/sau agravante; e) necesitatea sancţionării şi, după caz, caracterul 
sancţiunii contravenţionale; f) alte aspecte importante pentru soluţionarea justă a cauzei.
Pentru a purcede la analiza existenței sau inexistenței faptei contravenționale, prioritar 
instanța de judecată va analiza cuprinsul procesului-verbal cu privire la contravenție prin 
raportarea acestuia la cerinţele imperative prevăzute de legea contravențională prin prisma 
existenței temeiurilor de declarare a nulităţii absolute sau relative.
În accepțiunea art. 381 alin. (4) din Codul Contravențional, autoritatea competentă să 
soluționeze cauza contravențională are obligația de a lua toate măsurile prevăzute de lege 
pentru cercetarea sub toate aspectele, completă și obiectivă, a circumstanțelor cauzei, de a 
evidenția atît circumstanțele care dovedesc vinovăția persoanei, cît și cele care 
dezvinovățesc persoana în a cărei privință a fost pornit proces contravențional, precum și 
circumstanțele atenuante sau agravante.
În baza art. 442 alin. (1) din Codul contravenţional, procesul-verbal cu privire la 
contravenţie este un act prin care se individualizează fapta ilicită și se identifică făptuitorul. 
Procesul-verbal se încheie de către agentul constatator pe baza constatărilor personale și a 
probelor acumulate, în prezenţa făptuitorului sau în absenţa lui.
Din perspectiva Convenţiei Europene a Drepturilor Omului, faptele cotravenţionale pot 
intra în sfera cauzelor penale. Astfel, în materie contravenţională au fost recunoscute 
garanţiile procedurale specifice materiei penale, printre care și prezumţia de nevinovăţie, 
prevăzută de art. 6 § 2 din Convenţia Europeană.
Cu titlu preliminar, se impun a fi făcute câteva consideraţii referitoare la natura juridică 
a procesului-verbal cu privire la contravenţie, precum și la forma acestuia. Procesul-verbal 
de contravenţie materializează o manifestare de voinţă cu caracter unilateral a unei autorităţi 
publice (prin intermediul persoanelor care au calitatea de agenţi constatatori) și reprezintă un 
act administrativ unilateral cu caracter individual, emis în baza puterii publice, cu scopul de a 
produce efecte juridice. Procesul-verbal cu privire la contravenţie reprezintă un act probator 
al unei contravenţii și trebuie să conţină menţiunile prevăzute de art. 443 din Codul 
Contravenţional.
În acest context, respectarea exigenţelor legale prevăzute de art. 443 din Codul 
contravenţional este obligatorie pentru agentul constatator la întocmirea procesului-verbal cu 
privire la contravenţie, prin prisma art. 445 din Codul Contravenţional.
Analizând actul de constatare sub aspectul legalităţii sale, instanţa va cerceta dacă în 
cauză sunt întrunite cerinţele de formă ale procesului-verbal de contravenţie, așa cum sunt 
impuse acestea de dispoziţiile art. 443 din Codul Contravenţional referitoare la menţiunile 
obligatorii ce trebuie prevăzute sub sancţiunea nulităţii. Nulitatea poate fi invocată și din 
oficiu.
În raport cu prevederile art. 443 alin. (1) lit. d) din Codul Contravenţional, procesul-
verbal cu privire la contravenţie va cuprinde: fapta contravenţională, locul şi timpul săvîrşirii 
ei, circumstanţele cauzei care au importanţă pentru stabilirea faptelor şi consecinţelor lor 
juridice, evaluarea eventualelor pagube cauzate de contravenţie.
La caz, prin procesul-verbal cu privire la contravenție seria/nr. MAI06 552340 din 
14.01.2025, agentul constatator din cadrul Inspectoratului de Poliție Buiucani, Solomud 
Vasile, în sarcina lui Spînu Ion a fost reținut că, la 11.01.2025, ora 14:22, în c*****, la data 
de 08.01.2025, aproximativ orele 21:53, cet. Spînu Ion, *****, i-a fost întocmit ordin de 
restricție de urgență cu nr. 07, care ultimul la încălcat (f.d. 4).
Acțiunile cet. Spînu Ion  au fost calificate de agentul constatator în baza art. 318 1 Cod 
contravențional, adică Neexecutarea intenţionată sau eschivarea de la executarea cerinţelor 
ordinului de restricţie de urgenţă, se sancţionează cu muncă neremunerată în folosul 
comunităţii de la 45 la 60 de ore sau cu arest contravenţional de la 10 la 15 zile.
Conform art. 425 Cod contravențional, în calitate de probe se admit elementele de fapt 
constatate prin intermediul următoarelor mijloace: procesul-verbal cu privire la contravenţie, 
procesul-verbal de ridicare a obiectelor şi documentelor, procesul-verbal de percheziţie, 
explicaţiile persoanei în a cărei privinţă a fost pornit proces contravenţional, depoziţiile 
victimei, ale martorilor, înscrisurile, înregistrările audio sau video, fotografiile, corpurile 
delicte, obiectele şi documentele ridicate, constatările tehnico-ştiinţifice şi medico-legale, 
raportul de expertiză.
Astfel, instanța de judecată reține că pentru constatarea existenței contravenției 
imputate lui Spînu Ion  şi constatarea vinovăției, de către agentul constatator au fost 
administrate următoarele înscrisuri și probe, cercetate în cadrul ședinței de judecată:
- procesul-verbal cu privire la contravenție seria/nr. MAI06 552340 din 14.01.2025 
(f.d. 4);
- informație ,,112” din 08.01.2025 (f.d. 5);
- cererea cet. ***** din 08.01.2025, potrivit căreia a solicitat organelor de poliție 
tragerea la răspundere conform legislației în vigoare a soțului său, care la data de 
08.01.2025, a venit la domiciliu și a manifestat un comportament agresiv (f.d. 6);
- procesul-verbal privind actele de constatare din 08.01.2025, potrivit căruia a fost 
audiată ***** pe marginea celor întâmplate (f.d. 7);
- Chestionarului de constatare și evaluare a riscurilor în cazurile de violență în familie 
unde în calitate de victimă figurează ***** și în calitate de agresor figurează Spînu Ion (f.d. 
8);
- Ordinul de restricție de urgență nr. 07 din 08.01.2025, prin care lui Spînu Ion i s-a 
interzis contactul vizual și orice alt contact, inclusiv telefonic, prin corespondență sau în 
orice alt mod cu victima *****, de a se apropia  de anumite locuiri  pe care le frecventează 
victima. Care i-a fost adus la cunoştinţa agresorului contrasemnătură, precum și consecințele 
juridice survenite în cazul nerespectării acestuia (f.d. 9);
- procesul-verbal privind actele de constatare din 08.01.2025, potrivit căruia a fost 
audiată Spînu Ion  pe marginea celor întâmplate (f.d. 10);
- raportul din 08.01.2025 (f.d. 11);
- informație ,,112” din 08.01.2025 (f.d. 12);
- raportul din 08.01.2025 (f.d. 13);
- informație ,,112” din 11.01.2025 (f.d. 14);
- cererea cet. ***** din 11.01.2025, potrivit căreia a solicitat organelor de poliție 
tragerea la răspundere conform legislației în vigoare a soțului său, care la data de 
08.01.2025, a încălcat ordinul de protecție (f.d. 15);
- procesul-verbal privind actele de constatare din 11.01.2025, potrivit căruia a fost 
audiată ***** pe marginea celor întâmplate (f.d. 16);
- Chestionarului de constatare și evaluare a riscurilor în cazurile de violență în familie 
unde în calitate de victimă figurează ***** și în calitate de agresor figurează Spînu Ion (f.d. 
17);
- raportul din 11.01.2025 (f.d. 18);
- raportul din 14.01.2025 (f.d. 19).
Instanța, analizînd întregul material probatoriu acumulat şi prezentat în justificarea 
întocmirii procesului-verbal cu privire la contravenţie, consideră că în acțiunile cet. Spînu 
Ion  lipsește faptul contravenției prevăzut la art. 3181 Cod contravențional. 
Potrivit art. 271 alin. (1) Cod contravențional, se consideră în stare de iresponsabilitate 
persoana care săvîrşeşte o faptă prejudiciabilă aflîndu-se în imposibilitatea de a-şi 
conştientiza sau de a-şi dirija acţiunile din cauza unei boli psihice cronice, a unei tulburări 
temporare a activităţii psihice, a alienării mintale sau a unei alte stări psihice patologice.
Totodată, potrivit alin. (2) al aceluiași articol, nu este pasibilă de răspundere 
contravenţională persoana care a săvîrşit o faptă în stare de responsabilitate, dar care, pînă la 
pronunţarea hotărîrii de sancţionare, s-a îmbolnăvit de o boală psihică, fiind lipsită de 
posibilitatea de a-şi conştientiza sau de a-şi dirija acţiunile sale.
Instanța reține că, în perioada 05.02.2025 – 05.03.2025, cet. Spînu Ion a fost ***** 
(f.d. 30-32).
Potrivit concluziei medicilor pacientul prezintă semne clar de delir cu conținut 
paranoic, cu tulburări de gîndire alogică și stereotipi congnitive. Instabilitatea emoțională și 
diminuarea capacității de autocritică indică o afectare a funcțiilor psihice superioare. 
Problemele mnestice și dificultățile în menținerea unei gîndiri coerente și logice sugerează o 
tulburare organică delirantă. Tratamentul ar trebui să includă atît intevenții farmacologice 
pentru stabilizarea stării mentale, cît și sprijin phihoterapeutic pentru a ajuta pacientul să facă 
față tulburărilor de percepție și emoționale.
Astfel, instanța constată că, deși fapta contravențională este materialmente săvârșită, 
răspunderea contravențională presupune existența vinovăției, în forma intenției sau culpei. 
Or, în condițiile în care petentul se afla în stare de iresponsabilitate, lipsește elementul 
subiectiv al contravenției.
Instanța constată că Epicriza este clară și completă, iar concluziile sale sunt de natură a 
exclude răspunderea contravențională.
Potrivit art. 26 lit. a 1) Cod contravențional, înlăturarea răspunderii contravenţionale 
pentru fapta ce conţine elementele constitutive ale contravenţiei are loc în cazul: a 1) stării de 
iresponsabilitate.
Potrivit art. 441 alin. (1) lit. b) Cod contravențional, procesul contravențional nu poate 
fi pornit, iar dacă a fost pornit, nu poate fi efectuat şi va fi încetat în cazurile în care, se 
constată vreunul din temeiurile prevăzute la art. 3 alin. (3), art. 4 alin. (3), art. 20-31.
Art. 461 Cod Contravențional stabilește că, în cazul în care, pe parcursul judecării 
cauzei, se constată vreunul din temeiurile prevăzute la art. 441 instanța încetează procesul 
contravențional. 
Pornind de la cele indicate, instanța consideră învinuirea adusă cet. Spînu Ion în 
comiterea contravențiilor prevăzute de art. 318 1 Cod contravențional, neîntemeiată, urmând 
încetarea procesului în legătură cu faptul stării de iresponsabilitate a contravenientului.
Pentru aceste motive și în conformitate cu art. 461, 462 Cod Contravențional al R.M., 
instanța de judecată
H o t ă r ă ș t e:
Se încetează procesul contravenţional intentat în privința cet. Spînu Ion,  învinuit în 
săvârșirea contravențiilor prevăzută de art. 318 1 din Codul Contravenţional al RM, în 
legătură cu faptul stării de iresponsabilitate a contravenientului. 
Copia hotărârii se remite pentru informare părților.
Hotărârea poate fi atacată cu recurs la Curtea de Apel Centru în termen de 15 zile, prin 
intermediul Judecătoriei Chișinău (sediul Buiucani).
Preşedinte de şedinţă, 
judecător Lupaşco Lilia
Copia corespunde originalului,
Judecător
            Lupaşco Lilia
