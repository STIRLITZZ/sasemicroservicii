Dosarul nr.4-3/2025     
H O T Ă R Î R E
în numele Legii 
11 decembrie 2025                                                                                                              
or.Căuşeni
Judecătoria Căuşeni (sediul Central),
Instanţa de judecată în componenţa:
Preşedintele şedinţei, judecătorul            - Victoria Railean
Grefier                                                      - Ana Garaba
 examinând în şedinţă de judecată publică, cauza contravenţională privind învinuirea lui,   
Donțu Alexandru Anatolie, a.n.*****, 
                                               IDNP: *****, dom. or.Căușeni, str.*****10,  
 de comiterea contravenţiei prevăzute de art.318 alin.(2) Codul Contravenţional, 
și contestația depusă de Donțu Alexandru Anatolie împotriva procesului-verbal cu privire la 
contravenție din 16.12.2024, întocmit în baza art.318 alin.(2) Cod contravențional,
a  c o n s t a t a t:
 
1. La data de 16.12.2024, executorul judecătoresc Iulia Danu a întocmit un proces-verbal 
cu privire la constatarea contravenţiei în privința lui Donțu Alexandru, în temeiul art.318 
alin.(2) Cod contravențional, pentru faptul că ultimul nu execută hotărârea nr.2-1136/16 
din 03.05.2019, emisă de Judecătoria Căușeni (sediul Central), prin care Primăria 
or.Căușeni este obligată să elibereze titlul de autentificare a dreptului deținătorului de 
teren pe numele lui ***** S. asupra terenului trecut în Registrul titularilor funciari la 
nr.369/271 cu suprafața de 0,25 ha, amplasat în intravilanul Primăriei or.Căușeni, 
acordat în proprietate privată prin decizia nr.139a din 28.05.1992.  
2. La data de 09.01.2025, Donțu Alexandru a depus contestație împotriva procesului-verbal 
cu privire la contravenție din 16.12.2024,  în baza art.318 alin.(2) Cod contravențional.
3. În motivarea contestației a invocat că, conform procesului-verbal contestat i se 
încriminează faptul că s-ar fi eschivat de la executarea hotărârii judecătoreşti emisă în 
cadrul dosarului nr. 2-1136/16 din 03.05.2019 de Judecătoria Căuşeni (sediul central) 
prin care s-a obligat Primăria or. Căuşeni să elibereze titlul de autentificare a dreptului 
deţinătorului de teren pe numele lui ***** ***** asupra terenului trecut în Registrul 
titularilor funciari la nr.269/271 cu suprafaţa de 0,25 ha, acordat în proprietate privată 
prin Decizia nr.139a din 28.05.1992. 
În scopul executării Titlului executoriu nr.2-1136/2016 din 03.05.2019 emis de judecătoria 
Căuşeni (sediul Central) privind obligarea primăriei or. Căuşeni de a elibera titlul de 
autentificare a dreptului deţinătorului de teren pe numele lui ***** ***** ***** asupra 
terenului trecut în Registrul titularilor funciari la nr.369/271 cu suprafaţa de 0,25 ha şi 
încheierilor executorului judecătoresc Iulia Danu din 01.12.2020 şi 20.01.2021 emise în 
cadrul procedurii de executare nr. 168- 155- 2020 prin decizia Consiliului orăşenesc 
Căuşeni ”Cu privire la aprobarea materialelor cadastrale de delimitare selectivă a terenului 
proprietate publică a UAT or. Căuşeni, planului geometric, planului de contur, a procesului-
verbal şi înregistrarea dreptului de proprietate în registrul bunurilor imobile” nr.1/34 din 
04.02.2021 s-au aprobat materialele cadastrale de delimitare în mod selectiv a terenului 
proprietate publică a UAT Căuşeni cu stabilirea hotarelor, planului geometric, planului de 
contur şi procesului-verbal a terenului cu nr.cadastral *****, suprafața de 0,5588 ha, 
extravilan, destinaţia ”agricol”, modul de folosinţă ”agricol” cu ulterioara separare din 
suprafaţa totală a unui teren cu suprafaţa de 0,25 ha cu intervenirea către Instituţia Publică 
”Agenţia Servicii Publice”, Serviciul Cadastral teritorial Căuşeni, de a efectua înregistrarea 
dreptului de proprietate publică a UAT Căuşeni asupra terenului specificat cu efectuarea 
lucrărilor de separare. 
Conform deciziei Consiliului orăşenesc Căuşeni ”Cu privire la atribuirea terenului în 
proprietate privată şi autentificarea dreptului de proprietate privată asupra terenului” nr. 
5/12 din 6 august 2021 s-a decis a atribui cet.***** *****, teren cu destinaţia ”agricol”, 
modul de folosinţă ”arabil” cu S = 0,25 ha, nr. Cadastral *****, amplasat în extravilanul or. 
Căuşeni. 
În baza deciziei Consiliului Orăşenesc Căuşeni precitate, Agenţia Servicii Publice a 
perfectat Titlul de autentificare a dreptului deţinătorului de teren nr. ***** pe numele cet. 
***** *****, titlu care se află la DVS şi nu a fost contestat de nimeni. Cet. ***** ***** a 
contestat decizia Consiliului orăşenesc Căuşeni ”Cu privire la atribuirea terenului în 
proprietate privată şi autentificarea dreptului de proprietate privată asupra terenului” nr. 
5/12 din 6 august 2021 în instanţa de judecată, fiindu-i declarată ca inadmisibilă cererea 
depusă. 
Astfel, prin decizia Curţii de Apel Chişinău din 05 iulie 2023 (dosar nr.3a-1747/22) emisă 
în cauza de contencios administrativ la acţiunea înaintată de către ***** ***** împotriva 
executorului judecătoresc Iulia Danu, Primăria or. Căuşeni şi Consiliul orăşenesc Căuşeni 
privind anularea actului administrativ individual defavorabil, obligarea emiterii actului 
administrativ favorabil, repararea prejudiciului moral, restituirea cheltuielilor de judecată, 
instanţa a stabilit: ”... decizia Consiliului orăşenesc Căuşeni nr.5/12 din 6 august 2021 ”Cu 
privire la atribuirea terenului în proprietate privată şi autentificarea dreptului de proprietate 
privată asupra terenului... fiind emisă în scopul executării hotărârei judecătoreşti”. 
Astfel, la caz, avem o hotărâre judecătorească definitivă şi irevocabilă care stabileşte că cet. 
***** *****, în scopul executării hotărârii judecătoreşti, prin decizia Consiliului orăşenesc 
Căuşeni nr.5/12 din 6 august 2021, i s-a atribuit teren. Terenul în privinţa căruia cet.***** 
***** insistă să i se elibereze Titlu de autentificare a dreptului deţinătorului de teren 
aparţine cu drept de proprietate privată cet.*****. 
Art.46 din Constituţia Republicii Moldova statuează că, (1) Dreptul la proprietate privată, 
precum şi creanţele asupra statului sînt garantate. (2) Nimeni nu poate fi expropriat decît 
pentru o cauză de utilitate publică, stabilită potrivit legii, cu dreaptă şi prealabilă 
despăgubire. 
În conformitate cu art. 37 1 alin. (1), (2) al Legii nr. 1543 din 25.02.1998 cadastrului 
bunurilor imobile, dreptul de proprietate şi alte drepturi reale se constituie şi se transmit 
fără înregistrare în registrul bunurilor imobile în temeiul moştenirii, dizolvării persoanei 
juridice, care era titular al dreptului înregistrat, accesiunii naturale, vânzării/transmiterii 
silite, exproprierii pentru cauză de utilitate publică, hotărârii judecătoreşti sau dacă aceste 
drepturi sunt dobândite prin efectul unui act normativ. Excepţia dată se aplică şi dreptului 
de proprietate confirmat de titlul de autentificare a dreptului deţinătorului de teren, eliberat 
la atribuirea gratuită a terenurilor. Pentru opozabilitatea faţă de terţi, precum şi pentru ca 
titularul dreptului supus înregistrării să dispună de el prin acte juridice, dreptul dobândit 
prin modalităţile indicate la alin. (1) urmează a fi înregistrat în registrul bunurilor imobile. 
Reieşind din normele legale sus-precitate, din momentul intabulării dreptului de proprietate 
a lui ***** Haralampie în Registrul Bunurilor Imobile, în privinţa terenului cu numărul 
cadastral *****, situat în extravilanul or. Căuşeni, r-nul Căuşeni, cu destinaţia grădină, cu 
suprafaţa de 0.27 ha, dreptul de proprietate a lui *****, este opozabil terţilor, atît timp cît, 
nu este radiat din Registrul Bunurilor Imobile, în modul prevăzute de lege. 
În conformitate cu prevederile art.374 alin. (3) Cod contravenţional al Republicii Moldova, 
procesul contravenţional se desfăşoară pe principii generale de drept contravenţional, în 
temeiul Constituţiei, al prezentului cod, al Codului de procedură penală în cazurile expres 
prevăzute de prezentul cod, precum şi al normelor dreptului internaţional şi ale tratatelor 
internaţionale cu privire la drepturile şi libertăţile fundamentale ale omului la care 
Republica Moldova este parte. Potrivit art.375 alin. (3) Cod contravenţional al Republicii 
Moldovă, concluziile despre vinovăţia persoanei în săvîrşirea contravenţiei nu pot fi 
întemeiate pe presupuneri. Toate dubiile în probarea învinuirii care nu pot fi înlăturate în 
condiţiile prezentului cod se interpretează în favoarea persoanei în a cărei privinţă a fost 
pornit procesul contravenţional. 
Conform art.425 alin.(1), (2), (3) Cod contravenţional al Republicii Moldova, probele sânt 
elemente de fapt, dobândite în modul stabilit de prezentul cod, care servesc la constatarea 
existenţei sau inexistenţei contravenţiei, la identificarea făptuitorului, la constatarea 
vinovăţiei şi la cunoaşterea altor circumstanţa importante pentru justa soluţionare a cauzei. 
În calitate de probe se admit elementele de fapt constatate prin intermediul următoarelor 
mijloace: procesul - verbal cu privire la contravenţie, procesul-verbal de ridicare a 
obiectelor şi documentelor, procesul-verbal de percheziţie, procesul-verbal privind 
cercetarea la faţa locului, procesele-verbale privind alte acţiuni procesuale efectuate în 
conformitate cu prezentul cod, explicaţiile persoanei în a cărei privinţă a fost pornit proces 
contravenţional, depoziţiile victimei, ale martorilor, înscrisurile, înregistrările audio sau 
video, fotografiile, corpurile delicte, obiectele şi documentele ridicate, constatările tehnico-
ştiinţifice şi medico-legale, raportul de expertiză. Aprecierea probelor se face de persoana 
competentă să soluţioneze cauza contravenţională, potrivit convingerii sale pe care şi-a 
format-o cercetând toate probele administrate în raport cu procesul verbal întocmit. 
Conform art. 425 alin. (7) Cod contravenţional al Republicii Moldova, procesului 
contravenţional se aplică în mod corespunzător prevederile Codului de procedură penală cu 
privire la mijloacele de probă şi la procedeele probatorii, cu excepţiile prevăzute de 
prezentul cod. Iar, potrivit art. 101 alin. (l)-(4) Cod de procedură penală al Republicii 
Moldova, fiecare probă urmează să fie apreciată din punct de vedere al pertinenţei, 
concludentei, utilităţii şi veridicităţii ei, iar toate probele în ansamblu-din punct de vedere al 
coroborării lor. 
Conform cadrului legal, decizia agentului constatator asupra cauzei contravenţionale emise 
în urma examinării cauzei sânt acte juridice, care au trăsăturile actului administrativ 
individual şi produc efecte juridice concrete. Actele juridice cu privire la rezultatele acestei 
activităţi procesuale trebuie să corespundă cerinţelor caracteristice actelor administrative 
individuale. Referindu-se la noţiunea actului administrativ, menţionează că acesta 
reprezintă prescrierea unilaterală juridică a puterii organului împuternicit al administrării de 
stat (subiectul administrării) bazată pe lege, orientată spre stabilirea normelor de drept sau 
apariţia, schimbarea şi încetarea relaţiilor de drept concrete în scopul realizării practice a 
sarcinilor şi funcţiilor activităţii executive şi directive. În argumentarea celor expuse, 
pornind de la dispoziţia art.443 din Cod Contravenţional, care prevede că, conţinutul 
procesului-verbal cu privire la contravenţie trebuie să cuprindă: a) data (ziua luna, anul) şi 
locul încheierii; b)calitatea, numele şi prenumele agentului constatator, denumirea 
autorităţii pe care o reprezintă; c) numele, prenumele, domiciliul, ocupaţia 
contravenientului, datele din buletinul lui de identitate, iar în cazul persoanei juridice, 
denumirea, sediul, codul ei fiscal, datele persoanei fizice care o reprezintă; d) fapta 
contravenţională, locul şi timpul săvârşirii ei, circumstanţele cauzei care au importanţă 
pentru stabilirea faptelor şi consecinţelor lor juridice, evaluarea eventualelor pagube 
cauzate de contravenţie; e) încadrarea juridică a faptei, norma materială contravenţională şi 
indiciile calificative ale elementelor constitutive ale contravenţiei; f) aducerea la cunoştinţa 
contravenientului şi a victimei a drepturilor şi obligaţiilor lor prevăzute la art.384 şi 387; g) 
obiecţiile şi probele pe care contravenientul le aduce în apărarea sa,  precum şi obiecţiile şi 
probele victimei. 
Or, în sensul normei citate, menţionează că, una din componentele de bază ale procesului-
verbal este descrierea faptei contravenţionale, locul şi timpul săvîrşirii ei, circumstanţele 
cauzei care au importanţă pentru stabilirea faptelor şi consecinţelor lor juridice, evaluarea 
eventualelor pagube cauzate de contravenţie. Simpla trimitere la faptul că acuzaţia adusă 
prin procesul verbal cu privire la contravenţie că eschivează în calitate de primar al or. 
Căuşeni, de la executarea hotărârii judecătoreşti putând fi egalată cu o acuzaţie penală 
(Hotărîrea CtEDO în cauza Zilibeliberg vs. Moldova), prin urmare fiind necesar ca acuzaţia 
să fie una concretă, aşa cum este indicat în norma citată supra. 
Art. 318 (1) din Codul Contravenţional prevede expres: Neexecutarea intenţionată sau 
eschivarea de la executare a hotărîrii instanţei de judecată ori a documentului executoriu 
menţionat la art.11 lit. c) sau d) din Codul de executare. Deci, legiuitorul a prevăzut expres 
că o persoană poate fi sancţionată conform prevderilor art. 318 (1) din CC al doar în cazul 
în care nu execută intenţionat sau se eschivează de la executarea hotărâii judecătoreşti. 
În acest sens, latura subiectivă se realizează prin intenţie directă sau indirectă. În ambele 
cazuri făptuitorul îşi dă seama că acţiunea atinge atât interesul public, cât şi drepturile, 
interesele ocrotite prin lege ale persoanelor fizice şi juridice şi creează o stare de pericol 
pentru buna desfăşurare a activităţii autorităţilor publice. Obiectul juridic nemijlocit îl 
constituie relaţiile sociale referitoare la buna desfăşurare a activităţii de serviciu a organelor 
administraţiei publice, organelor de drept şi a altor organe de stat. Iar, latura obiectivă a 
contravenţiei se realizează prin acţiune sau inacţiune. Acţiunea se manifestă prin 
împotrivirea persoanei obligate să execute hotărârea judecătorească care se exprimă oral 
sau în scris, iar inacţiunea persoanei poate fi exprimată oral sau în scris şi prin 
neîntreprinderea acţiunilor necesare pentru executarea hotărârii judecătoreşti, considerând 
că hotărârea nu este corectă, etc... 
Totodată, latura subiectivă se manifestă prin intenţie directă, astfel ca făptuitorul să 
conştientizeze că prin acţiunile sau inacţiunile sale nu execută intenţionat sau se eschivează 
de la îndeplinirea hotărârii instanţei de judecată şi doreşte acest rezultat. Motivele 
neexecutării intenţionate nu influenţează la încadrarea faptei. 
La data de 16.12.2024, avea abia 1 lună de când intrase în exerciţiul funcţiei de primar al 
or. Căuşeni, nici nu cunoştea despre existenţa acestei hotărâri judecătoreşti, respectiv, 
execuorul judecătoresc nu-i poate incrimina că s-a eschivat de la executarea hotărârii 
judecătoreşti.
Astfel, la caz, învinuirea nu este una legală, certă şi concretă. În aceeaşi ordine de idei, 
specifică că, alin. (9) al art. 443 din Codul Contravenţional, descrie conţinutul părţii 
rezolutive a procesului-verbal, care, în mod exhaustiv, trebuie să cuprindă şi decizia 
agentului constatator de sancţionare a contravenientului sau de remitere a cauzei în instanţa 
de judecată, cu recomandarea, în cazul în care consideră necesar, referitor la sancţionare, 
sau de încetare a procesului, precum şi termenul de contestare în instanţa de judecată. 
Contestaţia împotriva procesului-verbal cu privire la contravenţie se depune la autoritatea 
din care face parte agentul constatator. 
În legislaţia Republicii Moldova, ca şi în cea a altor state europene (spre exemplu, 
România, Germania, Republica Cehă şi Slovacia), contravenţiile au fost scoase de sub 
incidenţa legii penale şi supuse unui regim administrativ. Din perspectiva Convenţiei 
Europene a Drepturilor Omului, faptele contravenţionale intră în sfera cauzelor penale. 
Astfel, în materie contravenţională au fost recunoscute garanţiile procedurale specifice 
materiei penale, printre care şi prezumţia de nevinovăţie, prevăzută de art. 6 § 2 din 
Convenţia Europeană (Ziliberberg v. Moldova, 1 februarie 2005. § 33; Fomin v. Moldova, 
11 octombrie 2011, § 18). 
În conformitate cu legislaţia privind regimul juridic al contravenţiilor instanţa are obligaţia 
să verifice procesul-verbal atât sub aspectul legalităţii, cât şi sub cel al temeiniciei 
întocmirii sale. Sub aspectul legalităţii procesului-verbal, instanţa de judecată urmează a 
constata că temeiurile de nulitate absolută a actului atacat pot fi invocate atât de părţi, cât şi 
din oficiu de către instanţă, pentru asigurarea respectării principiilor legalităţii şi al 
dreptăţii, stabilite expres în articolele 5 şi 7 din Codul contravențional.
Analizând conţinutul procesului-verbal contestat sub aspectul legalităţii întocmirii sale, 
reţine că nu există o identitate deplină între descrierea faptei şi încadrarea juridică a faptei. 
În conformitate cu art. 443 alin.(1) lit.e) Codul Contravenţional, procesul-verbal cu privire 
la contravenție trebuie să conțină încadrarea juridică a faptei, norma materială 
contravenţională şi indiciile calificative ale elementelor constitutive ale contravenţiei. 
Învederează că, pentru a stabili corect încadrarea juridică, trebuie să existe concordanţă 
deplină între fapta concretă săvârşită de făptuitor şi norma materială contravenţională, 
precum şi în raport cu dispoziţiile legale general aplicabile faptei comise. Astfel, încadrarea 
juridică are o importanţă deosebită, deoarece se asigură desfăşurarea în limitele legii a 
represiunii contravenţionale şi constituie o garanţie a respectării drepturilor legitime ale 
persoanelor. Mai mult, în cazul în care o persoană comite o contravenţie în numele unei 
persoane juridice, aceasta poate fi doar persoană cu funcţie de răspundere. Drept urmare la 
caz, agentul constatator urma a constata comiterea unei contravenţii de către el fie în 
calitate de persoană fizică sau de către persoan juridică Primăria or. Căuşeni, ceea ce 
lipseşte, or contravenţia a fost stabilită ca fiind comisă de către o persoană fizică. Conform 
art. 445 (1) din Codul contravenţional se prevede nulitatea procesului-verbal cu privire la 
contravenţie în cazurile de neconsemnare în procesul-verbal cu privire la contravenţie a 
menţiunilor privind numele, prenumele şi funcţia agentului constatator, data (ziua, luna, 
anul) întocmirii procesului-verbal, numele, prenumele, seria şi numărul actului de identitate 
şi numărul de identificare personal (IDNP) sau datele de identificare din buletinul de 
identitate provizoriu ale făptuitorului care renunţă la numărul de identificare personal şi la 
evidenţa automatizată în Registrul de stat al populaţiei, iar în cazul persoanei juridice- lipsa 
denumirii şi a sediului acesteia, a circumstanţelor comiterii şi încadrării juridice a faptei 
contravenţionale săvîrşite şi a datei comiterii acesteia, a semnăturii agentului constatator 
sau a martorului asistent, în cazul refuzului contravenientului de a semna, atrage nulitatea 
absolută a procesului-verbal. 
Examinând procesul-verbal constată că nu corespunde exigenţelor legale nici la acest 
capitol, la rubrica ”Locul de muncă” lipsind menţiunea locului de muncă, adresa juridică şi 
funcţia, identic şi la poziţia ”Persoană juridică”, or, la descrierea esenţei contravenţiei, 
agentul constatator neindicând fapta contravenţională comisă de el, timpul comiterii, etc.
Procesul-verbal a fost întocmit şi cu încălcarea altor prevederi legale: La poziţia ”Motivul” 
din procesul-verbal, agentul constatator a indicat: ”debitorul se eschivează de la executarea 
hotărârii instanţei judecătoreşti, astfel prin acţiunile sale a comis o contravenţie prevăzută 
de art.318 al.(l) CC, iar în partea ”DISPUN” indică: ”A expedia procesul-verbal în privinţa 
lui Dontu Alexandru” în conformitate cu art. 318 al. (2) CC RM”. Deci, ce contravenţie s-a 
comis, cea prevăzută de art. 318 (1) CC al RM sau 318 (2) CC al RM? Subsidiar, debitor al 
procedurii de executare este Primăria or.Căuşeni iar, procesul-verbal a fost întocmit în 
privinţa sa, în calitate de persoană fizică. 
Potrivit jurisprudenţei CEDO în cauza Anghel vs Romania, Curtea a reiterat că prezumţia 
de legalitate şi adevăr a procesului-verbal cu privire la contravenţie este o prezumţie lipsită 
de rezonabilitate şi poziţionează contravenientul într-o situaţie dezavantajoasă în raport cu 
agentul statului, ceea ce contravine principiului egalităţii părţilor şi a armelor în proces.
Potrivit prevederilor art.23 alin.(1) din Codul de executare, în cazul în care acţiunile 
(inacţiunile) cu elemente ale contravenţiei ale persoanelor care, fără motive justificative, nu 
îndeplinesc cerinţele executorului judecătoresc sau împiedică executarea documentului 
executoriu, executorul judecătoresc întocmeşte un proces-verbal cu privire la contravenţie, 
pe care îl înaintează spre examinare instanţei de judecată. 
În cazul în care aceste acţiuni conţin elemente ale infracţiunii, executorul judecătoresc 
expediază materialele organelor de urmărire penală. În context se reţine că potrivit Deciziei 
Curţii Constituţionale privind excepţia de neconstituţionalitate a unor prevederi din art.320 
alin.(2) din Codul Penal (neexecutarea hotărârii instanţei de judecată), pct.28 prevede că 
”practica judiciară demonstrează că atunci când persoana este învinuită de neexecutarea 
unei hotărâri judecătoreşti, trebuie probată posibilitatea reală a persoanei de a executa 
hotărârea în discuţie”. 
Prin urmare, pentru a demonstra cu certitudine intenţia directă a persoanei privind 
neexecutarea intenţionată a hotărârii instanţei de judecată, prioritar trebuie să fie constatată 
posibilitatea reală de a executa această hotărâre, şi, pe cale de consecinţă, împotrivirea cu 
rea voinţă a persoanei de a purcede la executare. Or, la caz, cet.***** ***** insisită să-i fie 
perfectat Titlul de autemtificare a dreptului deţinătorului de teren pe terenul cu nr. cadastral 
***** care apaţine cu drept de proprietate privată cet. *****.  
Art. 2. - (1) din Legea nr.768 din 02.02.2000, privind statutul alesului local, noţiunea de 
ales local vizează consilierii consiliilor săteşti (comunale), orăşeneşti (municipale), raionale 
şi consiliului municipal Chişinău, deputaţii în Adunarea Populară a Găgăuziei, primarii şi 
viceprimarii, preşedinţii şi vicepreşedinţii raioanelor. Art.3. - (1) în unitatea administrativ-
teritorială respectivă, alesul local este persoană oficială, el fiind reprezentantul autorităţii 
deliberative sau executive din administraţia publică locală. (2) în exercitarea mandatului, 
alesul local este în serviciul colectivităţii respective. 
Conform art.2 Cod contravențional, Scopul legii contravenţionale constă în apărarea 
drepturilor şi libertăţilor legitime ale persoanei, apărarea proprietăţii, ordinii publice, a altor 
valori ocrotite de lege, în soluţionarea cauzelor contravenţionale, precum şi în prevenirea 
săvîrşirii de noi contravenţii. Art.5 alin. (1) Nimeni nu poate fi declarat vinovat de 
săvîrşirea unei contravenţii, nici supus sancţiunii contravenţionale decît în conformitate cu 
legea contravenţională. 
Astfel în măsura în care procesul-verbal de constatare a contravenţiei nu este susţinut de 
dovezi care ar corespunde prevederilor legale procesuale în baza cărora s-a întocmit precum 
şi din cauza că în cadrul acumulării probelor nu şi-au găsit confirmare afirmaţiile agentului 
constatator, învinuirea adusă fiind respinsă de persoana în privința căreia este adusă, nu se 
mai poate susţine temeinicia procesului-verbal fără a indica prezumţia de nevinovăţie 
instituită de art.6 a Convenţiei. Or, potrivit practicii CEDO în cauzele referitoare la 
contravenţii sunt aplicate prevederile art.6 din CEDO cu toate garanţiile conferite de acesta, 
contravenientul beneficiind de prezumţia de nevinovăţiei (cauza Anghel vs României) 
sarcina probei revenind agentului constatator cu respectarea în acest mod a principiului 
egalităţii armelor. 
Studiind substratul probatoriu prezentat de către agentul constatator constată dubii 
rezonabile cu privire la temeinicia învinuirii aduse. Ori conform prevederilor art.375 Cod 
contravenţional, persoana acuzată de săvârşirea unei contravenţii se consideră nevinovată 
atâta timp cât vinovăţia sa nu este dovedită în modul prevăzut de prezentul cod. Nimeni nu 
este obligat să dovedească nevinovăţia sa. Concluziile despre vinovăţia persoanei în 
săvârşirea contravenţiei nu pot fi întemeiate pe presupuneri.Toate dubiile în probarea 
învinuirii care nu pot fi înlăturate în condiţiile prezentului cod se interpretează în favoarea 
persoanei în a cărei privinţă a fost pornit proces contravenţional, prin urmare la cazul dedus 
judecăţii prin neprezența agentului constatator în şedinţa de judecată instanţa nu poate 
reţine probele ce nu au fost examinate în cadrul şedinţei de judecată. Astfel, noţiunea de 
vinovăţie trebuie tratată prin prisma principiului prezumţiei nevinovăţiei, or dreptul 
contravenţional, în accepţiunea Curţii Europene se raportează naturii penale, şi implicit, 
garanţiilor dreptului penal. 
În concluzie, la caz, agentul constatator la etapa acumulării probelor urma să dovedească 
prin mijloace de probă pertinente, concludente şi utile vinovăţia sa. Sarcina probei revine 
celui care acuză, iar reprezentantul statului în cazul de faţă agentul constatator, este obligat 
să colecteze suficiente probe pentru dovedirea vinovăţiei persoanei. Ori, interpretarea 
corectă, în lumina hotărârilor CEDO, este ca simpla constatare (uneori pretinsa constatare) 
a agentului constatator nu este suficientă pentru stabilirea vinovăţiei în materie 
contravenţională. Reţine că, la caz, nu poate opera prezumţia de temeinicie a procesului-
verbal de contravenţie şi în lipsa unor altor mijloace de probă, care să confirme situaţia de 
fapt reţinută prin procesul-verbal de contravenţie, aplicarea prezumţiei de temeinicie a 
procesului-verbal de contravenţie în prezenta speţă ar fi contrar garanţiilor prevăzute de art. 
6 CEDO. Astfel, reţine, că principiul legalităţii, care este de rang constituţional, şi exprimă 
obligativitatea respectării legilor şi a calităţii acestora, precum şi asigurarea respectării 
ordinii de drept, au fost desconsiderate la data întocmirii actului. Or, legalitatea este de 
esenţa cerinţelor statului de drept, a preeminenţei legii în reglementarea relaţiilor sociale. 
Reiterează că, răspunderii contravenţionale este supusă numai persoana vinovată de 
săvârşirea contravenţiei prevăzute de legea contravenţională, în context temeiul real al 
răspunderii contravenţionale îl reprezintă fapta prejudiciabilă, iar componenţa de 
contravenţie reprezintă stipulată în legea contravenţională, reprezintă temeiul juridic al 
răspunderii contravenţionale. Luând în consideraţie că, la întocmirea procesului-verbal 
contestat şi emiterii deciziei de către agentul constatator, au fost admise încălcări ale 
prevederilor art.443 Cod contravenţional, ce condiţionează nulitatea procesului-verbal 
întocmit, urmează a fi admisă contestaţia depusă. Aferent circumstanţelor constatate mai 
sus, constată că agentul constatator a admis omisiuni la momentul întocmirii procesului-
verbal cu privire la contravenţie care, determină, în conformitate cu art.443, 445 din Codul 
contravenţional, necesitatea încetării procesului contravenţional, pe motivul nulităţii 
procesului verbal cu privire la contravenţie.
4.La data de 27.03.2025 în adresa instanței a parvenit referința Executorului 
judecătoresc Iulia Danu. În referința depusă executorul a invocat că, la data de 
30.11.2020 de către executorul judecătoresc DANU Iulia, a fost primit spre executare 
silită şi intentată procedura de executare nr.168-155-2020, în baza documentului 
executoriu nr.2-1136/2016 din 03.05.2019 emis de Judecătoria Căuşeni, prin care s-a 
dispus obligarea Primăriei or. Căuşeni de a elibera titlul de autentificare a dreptului 
deţinătorului de teren pe numele lui ***** ***** ***** asupra terenului trecut în 
Registrul titularilor funciari la nr.369/271 cu suprafaţa de 0,25 ha amplasat în 
intravilanul Primăriei or.Căuşeni, acordat în proprietate privată prin Decizia nr.139 „a„ 
din 28.05.1992. hotărât și încasarea de la Primăria or.Căuşeni în beneficiul lui ***** 
Semion prejudiciu moral cauzat în sumă de 5000 lei. 
Menţionează că prejudiciul a fost încasat de la Primărie, a fost executată în partea încasării 
sumei, mai mult ca atît au fost încasate dobânzi şi penalităţi rezultate din întîrziere a 
executării documentului executoriu din contul Primăriei, pe care reprezentantul lui S. ***** 
i-a primit integral. Procedura de executare are sarcina de a contribui la realizarea drepturilor 
creditorilor recunoscute printr-un document executoriu prezentat spre executare, în modul 
stabilit de lege. Executarea silită reprezintă un ansamblu de măsuri, prin care creditorul 
realizează, prin intermediul executorului judecătoresc, cu concursul organelor de stat 
abilitate, drepturile sale, recunoscute printr-un document executoriu, dacă debitorul nu-şi 
îndeplineşte benevol obligaţiile. Executarea silită începe prin sesizarea executorului 
judecătoresc în condiţiile legii şi se efectuează prin orice formă prevăzută, simultan sau 
succesiv, pînă la realizarea dreptului recunoscut prin documentul executoriu, pînă la 
achitarea dobînzilor, a penalităţilor sau a altor sume, acordate potrivit legii, precum şi a 
cheltuielilor de executare. Executarea silită se efectuează în baza unui titlu executoriu sau a 
unui alt document care, potrivit codului de executare este document executoriu. Se va referi 
la măsurile întreprinse în scopul executării hotărîrii judecătoreşti pentru instanţa de 
judecată, deoarece atât Primăria cât şi creditorul d. ***** S. cunosc toate acţiunile 
întreprinse de către ex.judecătoresc pe acest document executoriu şi anume: Pe parcursul 
executării documentului executoriu în partea obligării au fost întreprinse următoarele 
măsuri: 
-   la data de 30.11.2020 find intentaă procedura de executare, executorul judecătoresc a 
acordat termen de executare binevolă Primăriei or.Căuşeni, totodată fiind stabilită data 
prezentării pentru data de 21.12.2020 , însă la data stabilită nici una dintre părţi nu s-a 
prezentat, deşi au recepţionat încheierea, ulterior a fost emisă încheierea cu privire la 
continuarea procedurii de executare cu citarea părţilor pentru data de 01.02.2021, de către 
Primăria or. Căuşeni a fost expediat în adresa ex.jud. răspuns la data de 29.01.2021, unde 
a fost comunicat că, încheierile respective au fost incluse în ordinea de zi a şedinţei 
Consiliului orăşănesc care va avea loc, însă nu a fost indicată data petrecerii şedinţei. La 
data de 09.02.2021 de către ex.jud. a fost expediată somaţie în adresa Primăriei cu 
propunerea repetată de a fi executată hotărîrea judecătorească, totodată fiind aduse pentru 
cunoştinţă consecinţele în caz de neexecutare a hotărîrii judecătoreşti, ulterior a fost 
inclusă în ordinea de zi a şedinţei Consiliului orăşănesc, ulterior de către ex.jud. a fost 
înmânat răspunsul Primăriei d. S. ***** care a înaintat o cerere prin care a fost anexat şi 
copia planului cadastral prin care i sa atribuit terenul indicat, însă a comunicat d. S. ***** 
că nu este de acord şi solicită eliberarea titlului de proprietate pe terenul care îl deţine la 
moment în baza titlului provizoriu.
-   de către Primăria or. Căuşeni a fost înaintat un demers cu privire la explicarea modului şi 
ordinii de executare, unde conform încheierii nr.2-1136 din 12.04.2021 emisă de către 
jud. Căuşeni sed. Central cererea Primăriei a fost respinsă , de către Primărie a fost 
înaintat recurs , unde conform deciziei Curţii de apel chişinău nr. 2r-1210/21 din 
17.06.2021 , încheierea jud. Căuşeni a fost menţinută.
-   ex.jud. a înaintat un demers în adresa instanţei de judecată cu privire la explicarea 
modului şi ordinii de executare, însă judecătoria Căuşeni conform încheierii nr.25-
58/2021 din 11.10.2021 a respins demersul ex.jud. Menţionează că instanţa de judecată a 
examinat cauza în lipsa părţilor atît şi a executorului judecătoresc, deşi în încheiere 
menţionează instanţa că a audiat participantul la proces. 
La data de 09.12.2021 de către executor şi creditor d. S. *****, a reprezentantului 
creditorului d. N.*****, deplasându-se la sediul Primăriei or. Căuşeni şi anume în biroul 
Primarului or. Căuşeni d. A. Donţu , în prezenţa inginerului cadastral d. V. Gîrjeu, au fost 
stabilite următoarele:
de către Primăria or. Căuşeni a fost prezentat titlul de proprietate pe numele d. S. *****, 
eliberat la data de 03.12.2021, şi înregistrat în Registrul cadastral al deţinătorilor de teren 
nr. 6032;
a fost propus d. ***** S. de a primi titlul de proprietate, unde d. S. ***** a refuzat în 
primire, deoarece nu este deacord, solicitând de a fi atribuit titlul de proprietate unde 
prelucrează cota de teren de mai mulţi ani, în baza titlului provizoriu eliberat. 
De către ex.jud. a fost expediată propunere creditorului d. S. ***** pentru a primi titlul de 
proprietate, deşi propunerea a fost recepţionată la data de 21.12.2021, pînă în prezent nu s-a 
prezentat în biroul ex.jud. şi titlul nu l-a primit, explicând creditorului că în conformitate cu 
prevedrile art.83 al.(1) CE- procedura de executare urmează a fi încetată. Ulterior de către 
creiditor d. S. ***** a fost înaintată o cerere în adresa IPolţie cu privire la atragerea la 
răspundere a executorului judecătoresc din motivul neexecutării hotărîrii judecătoreşti. La 
fel, pentru data de 18.04.2022 executorul judecătoresc a fost audiat în şedinţa de judecată 
conform citaţiei la cauza penală nr.18-10-24022021. Tot d. S. ***** la data de 07.04.2022 
s-a adresat cu o cerere în judecătoria Căuşeni cu privire la atragerea la răspundere a 
executorului judecătoresc cu încasarea pagubelor morale (la data de 30.09.2022 conform 
hotărîrii nr. 3-25/2022, cerere de chemare în judecată concretizată depusă de către ***** 
Semion împotriva executorului judecătoresc Danu Iulia, Primăria or. Căuşeni, Consiliul 
orăşănesc Căuşeni cu privire la anularea actului administrativ- Decizia Consilului orăşenesc 
Căuşeni nr.5/12 din 06.08.2021, cu privire la atribuirea terenului în proprietate privată şi 
autentificarea dreptului de proprietate privată asupra terenului „eliberarea titlului de 
autentificare, încasarea pagubei morale şi cheltuielile de judecată se respinge ca 
neîntemeiată„). 
Conform deciziei nr.3a-1747/22 din 05.07.2023 emisă de către Completul specializat pentru 
examinarea acţiunilor în contencios administrativ al colegiului civil, comercial şi de 
contencios administrativ al Curţii de Apel Chişinău- hotărîrea judecătoriei Căuşeni sed. 
Central din 30.09.2022 emisă în cauza de contencios administrativ la acţiunea înaintată de 
către ***** ***** împotriva executorului judecătoresc Iulia Danu, Primăria or. Căuşeni şi 
Consiliul orăşenesc Căuşeni, privind anularea actului administrativ individual defavorabil, 
obligarea emiterii actului administrativ individual favorabil, repararea prejudiciului moral, 
restituirea cheltuielilor de judecată. Se emite o decizie nouă cu privire la declararea acţiunii 
depuse de către s. ***** împotriva executorului judecătoresc lulia Danu, Primăria 
or.Căuşeni şi Consiliul orăşănesc Căuşeni, privind anularea actului administrativ individual 
defavorabil, obligarea emiterii actului administrativ individual favorabil, reparaea 
prejudiciului moral, restituirea cheltuielilor de judecată, ca inadmisibile”). 
Menţionează că, la moment d. S. ***** a înaitat recurs la Curtea Supremă de Justiţie, de 
către ex.jud. fost contactată instanţa de judecată, care a comunicat că dosarul se află la 
Curtea Supremă de Justiţie şi a fost numit pentru examinare pentru data de 04.09.2024, 
orele 9-00, pînă la moment n-a fost informată despre rezultatele examinării.
Cu referire la procesul verbal cu privire la contravenţie, în conformitate cu prevederile art. 
23 CE „în cazul în care acţiunile (inacţiunile) cu elemente ale contravenţiei ale persoanelor 
care, fără motive justificative, nu îndeplinesc cerinţele executorului judecătoresc sau 
împiedică executarea documentului executoriu, executorul judecătoresc întocmeşte un 
proces-verbal cu privire la contravenţie, pe care îl înaintează spre examinare instanţei de 
judecată. În cazul în care aceste acţiuni conţin elemente ale infracţiunii, executorul 
judecătoresc expediază materialele organelor de urmărire penală. Pornind de la prevederile 
art.8 CE, conform căruia cerinţele executorului judecătoresc înaintate în modul stabilit şi de 
alte acte normative sunt obligatorii pentru toate autorităţile publice, persoanele juridice, 
persoanele cu funcţii de răspundere şi persoanele fizice, art. 44 CE, care prevede că , 
debitorul este obligat să execute documentul executoriu , legiuitorul a prevăzut două fapte 
în cazul cărora executorul judecătoresc are calitatea de agent constatator, şi anume pentru 
faptele prevăzute la art.318 „neexecutarea hotărârii judecătoreşti”, prin urmare executorul 
judecătoresc este în drept să constate contravenţiile săvârşite de către participanţii la 
procedura de executare, prevăzute conform art.318 , 319 CC şi să încheie procese-verbale 
în acest sens. Executorul judecătoresc încheie procese verbale. 
La întocmirea procesului-verbal cu privire la contravenţie executorul judecătoresc urmează 
să probeze vinovăţia persoanelor în comiterea contravenţiei, după cum şi a fost procedat 
fiind anexate peste 100 pagini la procesul-verbal cu privire la contravenţie care este înaintat 
instanţei de judecată. Menţionează că, executorul judecătoresc a ţinut cont de latura 
obiectiva a contravenţiei care se realizează prin acţiune sau inacţiune, acţiunea se manifestă 
prin neexecutarea intenţionată, eschivarea de la executarea hotărîrii judecătoreşti sau prin 
neîndeplinirea cerinţelor executorului judecătoresc, inacţiunea personai popate fi exprimată 
verbal sau în scris prin neântreprinderea acţiunilor necesare pentru executarea hotărîrii 
judecătoreşti. Latura subiectiva se realizează prin intenţie directă sau indirectă cazuri, 
făptuitorului urmează să-şi dea seama că acţiunea atinge atît interesul cât şi drepturile, 
interesele ocrotite prin lege ale persoanelor fizice şi juridice şi creează o stare de pericol 
pentru buna desfăşurare a activităţii autorităţilor publice si a adminisraţiei publice în care 
activează persoana cu funcţii de răspundere. 
Prin prizma prevederilor art.421 al.(3) Cod Contravenţional, procesele-verbale cu privire la 
contravenţii se remit spre examinare în fond instanţei de judecată, care urmează să verifice 
legalitatea procesului-verbal, sa analizeze cuprinsul acestuia prin raportare la cerinţele 
prevăzute de lege sancţiunea nulităţii absolute, să examineze materialele prevăzute de către 
agentul constatator şi să aplice sancţiunea contravenţională făptuitorului. La aplicarea 
sancţiunii contravenţionale instanţa de judecată va ţine cont de caracterul şi de gradul 
prejudiciabil al contravenţiei, cît şi de circumstanţelel atenuante şi cele agravante. Necătând 
la faptul că, executorul judecătoresc a citat oficial prin citaţia înregistrată oficial în Primăria 
Căuşeni cu nr. 021/1-23-1351 din 29.10.2024 , pentru data de 16.12.2024, în acest timp din 
data de 29.10.2024-16.12.2024 nu a parvenit nici un răspuns la citaţia înaintată, nici o 
cerere, nici un demers, necătând la faptul că executorul judecătoresc a acordat iarăşi un 
temen de 1,5 luni pentru a executa hotărîrea judecătorească, tocmai când a fost înaintat 
procesul-verbal cu privire la contravenţie în instanţa de judecată, pe care iarăşi executorul 
judecătoresc l-a înregistrat oficial în Primăria or. Căuşeni cu nr.02/1-23-03 din 02.01.2023, 
Primăria a reacţionat şi a înaintat contestaţia împotriva procesului-verbal cu privire la 
contravenţie. 
Conform avizului nr.13 privind rolul judecătoriilor în executarea hotărîrilor judecăreşti a 
Consiliului Consultativ al Judecătorilor Europeni, adoptat la Strasburg, a fost invocat că 
„un stat trebuie să respecte hotărîrile pronunţate împotriva şi fără intărziere şi fără de a fi 
nevoie ca reclamantul să utilizeze procedura de executare. Totodată menţioneză şi confirmă 
şi prin faptul că hotărîrea judecătorească nu este executată până în prezent, conform 
încheierii nr.10-4/21021 din 26.07.2022 emisă de către judecătoria Căuşeni sed. Central a 
fost admisă plîngerea depusă de petiţionarul ***** Semion împotriva ordonanţei 
Procurorului şi anume a fost decis atribuirea terenului în proprietate privată şi autentificarea 
dreptului deţinătorului de proprietate privată asupra terenului, a altui teren decît cel indicat 
expres în hotărîrea Judecătoriei Căuşeni nr. 2-1136/16 din 03.05.2019, precum şi titlul 
executoriu eliberat în baza acestuia. Deşi petiţionarul a invocat în contestaţia sa şi a făcut 
trimitere la Legea cu nn.768 din 02.02.2022 privind statutul alesului local, executorul 
judecătoresc menţionează că, conform Legii nr.436 din 28.12.2006 şi anume prevederile 
art.26 a prezentei Legi stipulează că: Primarul este autoritatea reprezentativă a populaţiei 
unităţii administrativ-teritoriale şi executivă a consiliului local. El participă la şedinţele 
consiliului local şi are dreptul să se pronunţe asupra turor proiectelor şi problemelor supuse 
dezbaterilor, fără drept de vot”.
Conform prevederilor art.1 a prezentei Legi, ”primar” - autoritate reprezentativă a 
populaţiei unităţii administrativ-teritoriale şi executivă a consiliului local, aleasă prin vot 
universal, egal, direct, secret şi liber exprimat; primărie - structură funcţională care asistă 
primarul în exercitarea atribuţiilor sale legale; Iar în art. 29 a Legii citate stipulează şi 
atribuţiile de bază ale primarului n) reprezintă colectivitatea locală în relaţiile cu alte 
autorităţi publice, persoane fizice sau juridice din ţară sau din străinătate, precum şi în 
instanţele judecătoreşti, în condiţiile legii; semnează actele şi contractele încheiate în 
numele colectivităţii locale, cu excepţiile prevăzute de lege; 
n1) asigură executarea deciziilor consiliului local în vederea implementării politicii de 
asigurare a egalităţii de şanse între femei şi bărbaţi în localitate, colaborează în acest scop 
cu instituţii statale şi organizaţii necomerciale şi internaţionale; coordonează activitatea 
unităţii gender din cadrul primăriei; examinează plîngerile persoanelor care se consideră 
victime ale discriminării; contribuie la educarea şi sensibilizarea populaţiei cu privire la 
eliminarea discriminării; 
s) asigură elaborarea şi avizarea, în condiţiile legii, a documentaţiei de urbanism şi 
amenajare a teritoriului, o supune procedurii de evaluare strategică de mediu în 
conformitate cu Legea nr. 11/2017 privind evaluarea strategică de mediu şi o prezintă spre 
aprobare consiliului local; (2) Primarul, în calitatea sa de autoritate publică locală 
executivă, exercită şi alte atribuţii prevăzute de legislaţia în vigoare sau încredinţate de 
consiliul local. Executorul judecătoresc a întocmit procesul-verbal cu privire la contravenţie 
în strictă conformitate cu prevedeile legale, stabilite de Lege, menţionează că hotărârea 
judecătorească este irevocabilă din data de 09.07.2019 şi nu este executată pînă în prezent. 
Reieşind din cele menţionate consideră că procesul-verbal cu privire la contravenţie 
întocmit în baza prevederilor art.318 al.(2) CC, este legal şi conform prevederilor legale în 
vigoare, fapt pentru care solicită respingerea contestației împotriva procesului-verbal cu 
privire la contravenție.
5.În ședința de judecată agentul constatator, în persoana executorului judecătoresc 
Iulia Danu, a solicitat respingerea contestației, cu menținerea procesului-verbal cu 
privire la contravenție întocmit și aplicarea sancțiunii contravenționale față de Donțu 
Alexandru.
6.În ședința de judecată persoana în privința căreia a fost întocmit procesul-verbal cu 
privire la contravenție, Donțu Alexandru,  fiind legal citat, nu s-a prezentat.
Aprecierea instanței: 
7. Audiind agentul constatator, studiind materialele cauzei în raport cu prevederile legale ce 
guvernează speţa, instanţa de judecată a ajuns la concluzia că, vinovăţia cet.Donțu 
Alexandru nu a fost dovedită, motiv din care va admite contestația depusă de ultimul și 
va înceta procesul contravențional din următoarele considerente. 
8. Conform art.425 alin.(3) Codul Contravenţional, aprecierea probelor se face de persoana 
competentă să soluţioneze cauza contravenţională, potrivit convingerii sale pe care şi-a 
format-o cercetând toate probele administrate în raport cu circumstanţele constatate ale 
cauzei şi călăuzindu-se de lege.
9. Conform art.7 Codul Contravenţional, persoana poate fi sancţionată numai pentru 
contravenţia în a cărei privinţă este dovedită vinovăţia sa, cu respectarea normelor 
prezentului cod.
10. Conform art.442 al.(1) Codul Contravenţional, procesul-verbal cu privire la 
contravenţie este un act prin care se individualizează fapta ilicită şi se identifică 
făptuitorul. Procesul-verbal se încheie de agentul constatator pe baza constatărilor 
personale şi a probelor acumulate, în prezenţa făptuitorului sau în absenţa lui.
11. Conform art.421 Codul Contravenţional, contravenţiile menţionate la art. 318 şi 319 se 
constată de executorul judecătoresc iar conform art.400 al.(4) Codul Contravenţional, 
contravențiile prevăzute la art.318 1, se constată de către  angajații subdiviziunilor 
subordonate Ministerului Afacerilor Interne care exercită atribuțiile poliției.
12. În ședința de judecată s-a constatat că,  la data de 16.12.2024, executorul judecătoresc 
Iulia Danu a întocmit un proces-verbal cu privire la contravenţie în privința lui Donțu 
Alexandru, în temeiul art.318 alin.(2) Cod contravențional, pentru faptul că ultimul nu 
execută Hotarîrea Judecătoriei Căușeni nr.2-1136/16 din 03.05.2019, prin care Primăria 
or.Căușeni a fost obligată să elibereze titlul de autentificare a dreptului deținătorului de 
teren pe numele lui ***** S. asupra terenului trecut în Registrul titularilor funciari la 
nr.369/271 cu suprafața de 0,25 ha, amplasat în intravilanul Primăriei or.Căușeni, 
acordat în proprietate privată prin decizia nr.139 a din 28.05.1992, hotărârea până în 
prezent nu a fost executată, astfel primarul or.Căușeni, Donțu Alexandru se eschivează 
de la executarea hotărârii instanței judecătorești, prin ce a comis contravenția imputată.
13.Instanța reține că prin Hotărârea Judecătoriei Căușeni (sediul Central) din 03.05.2019, 
anexată la materialele cauzei (f.d.4), s-a admis parțial cererea de chemare în judecată 
depusă de ***** ***** împotriva Primăriei or.Căușeni cu privire la obligarea eliberării 
titlului de autentificare a dreptului deținătorului de teren și încasarea prejudiciului 
moral. S-a obligat Primăria or.Căușeni să elibereze titlul de autentificare a dreptului 
deținătorului de teren, pe numele lui ***** ***** Ion asupra terenului trecut în 
Registrul titularilor funciari la nr.369/271 cu suprafața de 0,25 ha, amplasat în 
intravilanul or.Căușeni, acordat în proprietate prin Decizia nr.139 a din 28.05.1992. S-a 
hotărât încasarea de la Primăria or.Căușeni în beneficiul lui ***** ***** prejudiciul 
moral cauzat în sumă de 5 000 (cinci mii) lei (f.d.4).
14. Prin încheierea Executorului judecătoresc Iulia Danu nr.168-155-2020 din 30.11.2020 a 
fost intentată procedura de executare (f.d.5).
15. Prin încheierea din 30.12.2020, executorul judecătoresc Iulia Danu a dispus 
continuarea executării silite a documentului executoriu (f.d.7).
16. Pe parcursul executării documentului executoriu în partea obligării executării Hotarîrii 
Judecătorești,  de către Primăria or. Căuşeni a fost expediat în adresa executorului 
răspunsul nr.02/1-24 din 29.01.2021, unde a fost comunicat că, încheierile executorului 
au fost incluse în ordinea de zi a şedinţei Consiliului orăşănesc. 
17. La data de 09.02.2021 executorul judecătoresc a expediat somaţie în adresa Primăriei 
cu propunerea repetată de a fi executată hotărîrea judecătorească, totodată fiind aduse 
pentru cunoştinţă consecinţele în caz de neexecutare a hotărîrii judecătoreşti.
18. Drept răspuns la somația menționată, la 18.02.2021, Primăria or.Căușeni în persoana 
Primarului Anatolie Donțu, prin răspunsul nr.02/1-24-308 a anunțat executorul 
judecătoresc că la 04.02.2021, în ordinea de zi a Consiliului a fost inclus proiectul de 
decizie ”cu privire la aprobarea materialelor cadastrale de delimitare selectivă a 
terenului proprietate publică a UAT or.Căușeni, planului geometric, planului de contur, 
a procesului-verbal și înregistrarea dreptului de proprietate în registrul bunurilor 
imobile, proiectul de decizie fiind aprobat.
Scopul proiectului de decizie a fost aprobarea materialelor cadastrale de delimitare în mod 
selectiv a terenului proprietate publică a UAT Căușeni cu stabilirea hotarelor, planului 
geometric, planului de contur și procesului-verbal a terenului cu nr.cadastral***** cu 
suprafața de 0,5588 ha, ”extravilan destinația agricol, modul de folosință agricol cu 
repararea ulterioară din suprafața totală a unui teren cu suprafața de 0,25 ha cu ulterioara 
atribuire cet.***** *****.
Totodată, s-a comunicat că după efectuarea operațiunilor corespunzătoare la nivelul 
Instituției Publice ”Agenția Servicii Publice”, Serviciul Cadastral Teritorial Căușeni, prin 
Decizia Consiliului orășănesc Căușeni, se va atribui terenul.
19.  La 05.03.2021, executorul judecătoresc Iulia Danu a somat repetat Primarul or.Căușeni 
cu privire la executarea documentului executoriu.
20. Prin Răspunsul nr.02/1-24-399 din 10 martie 2021, Primarul or.Căușeni a informat 
executorul judecătoresc, că nu au fost finisate operațiunile corespunzătoare la nivelul 
ASP, în vederea înregistrării dreptului de proprietate publică a UAT Căușeni asupra 
terenului cu nr.cadastral ***** cu suparafața de 0,5588 fa.
21. La 16.03.2021 Primăria or.Căuşeni a înaintat un demers cu privire la explicarea 
modului şi ordinii de executare a Hotarîrii judecătorești pusă în executare.
22.  Prin încheierea Judecătoriei Căușeni (sediul Central)  nr.2-1136 din 12.04.2021, 
menținută prin decizia Curţii de Apel Chişinău nr.2r-1210/21 din 17.06.2021 cererea 
Primăriei a fost respinsă.
23. Prin Decizia Consiliului orășenesc Căușeni nr.5/12 din 06.08.2021 ”Cu privire la 
atribuirea terenului în proprietate privată și autentificarea dreptului de proprietate 
privată asupra terenului” s-a decis atribuirea în proprietate privată, cetățeanului ***** 
*****, domiciliat în or.Căușeni, str.***** nr.2a, teren cu destinația ”agricol”, modul de 
folosință ”arabil”, cu suprafața ce constituie 0,25 ha, nr.cadastral *****, amplasat în 
extravilanul or.Căușeni. De asemenea, prin decizia menționată s-a decis a se autentifica 
cetățeanului ***** *****, domiciliat în or.Căușeni, str.***** nr.2a, teren cu destinația 
”agricol”, modul de folosință ”arabil”, cu suprafața ce constituie 0,25 ha, nr.cadastral 
*****, amplasat în extravilanul or.Căușeni (33).
24. În temeiul Deciziei menționate, cet.***** ***** a fost invitat la sediul Primăriei 
or.Căușeni, în vederea perfectării titlului de autentificare a dreptului deținătorului de 
teren.
25. La 21.09.2021, executorul judecătoresc s-a adresat cu Demers cu privire la stabilirea 
modului și ordinii executării Hotarîrii judecătorești.
26. Prin Încheierea Judecătoriei Căușeni (sediul Central) din 11.10.2021, demersul 
executorului judecătoresc a fost respins.
27. La 02.12.2021, executorul judecătoresc Iulia Danu a întocmit un proces-verbal cu 
privire la constatarea imposibilității executării.
28. La 15.12.2021, executorul judecătoresc Iulia Danu a expediat în adresa creditorului 
***** ***** propunere de a primi titlul de proprietate deoarece Primăria or.Căușeni a 
executat hotarîrea Judecătorească, eliberînd titlul de autentificare a detinătorului de 
teren pe numele lui ***** ***** asupra terenului trecut în Registrul titularilor funciari 
nr.369/271 cu suprafața de 0,25 ha amplasat în intravilanul or.Căușeni.
29. Nefiind deacord cu Decizia Consiliului orășenesc Căușeni nr.5/12 din 06.08.2021 ”Cu 
privire la atribuirea terenului în proprietate privată și autentificarea dreptului de 
proprietate privată asupra terenului”, ***** ***** a depus cerere de chemare în 
judecată prin care a solicitat anularea acesteia.
30. Prin Hotarîrea Judecătoriei Căușeni (sediul Central) din 30.09.2022, cererea de 
chemare în judecată a fost respinsă, fiind menținută Decizia Consiliului orășenesc 
Căușeni nr.5/12 din 06.08.2021 ”Cu privire la atribuirea terenului în proprietate privată 
și autentificarea dreptului de proprietate privată asupra terenului”.
31. Prin Decizia Curții de Apel Chișinău din 05.07.2023, Hotarîrea menționată a fost 
casată, fiind declarată inadmisibilă cererea de chemare în judecată.
32. Prin urmare, reieșind din conținutul normelor citate, precum și din probele anexate la 
materialele cauzei, instanța constată că nu se confirmă faptul, că, prin acţiunile sale 
Donțu Alexandru, a comis contravenţia prevăzută de art.318 al.(2) Codul 
Contravențional, care prevede sancțiune pentru, neexecutarea intenţionată sau 
eschivarea de la executare de către o persoană cu funcţie de răspundere a documentelor 
indicate la alin. (1) ori împiedicarea executării acestora.
33. Astfel, la stabilirea existenţei sau inexistenţei faptei contravenţionale, în sensul art.318 
alin. (2) din Codul contravenţional, urmează a se învedera faptul că, obiectul juridic 
special al faptelor prevăzute la acest articol îl constituie relațiile sociale cu privire la 
prevenirea neîndeplinirii obligației impuse de către instanța judecătorească în cadrul 
procedurii de executare sau executării documentului executoriu.
Condiția esențială pentru ca aceste fapte (acțiuni sau inacțiuni) să fie pasibile de răspundere 
(pentru ambele modalități normative alternative) - să fie comise (admise) fără motive 
întemeiate. Latura subiectivă a faptelor prevăzute se caracterizează prin intenție directă.
34. Astfel, prin prisma stabilirii existenţei sau inexistenţei laturii subiective a contravenţiei, 
instanța  reține că, răspunderea contravenţională în temeiul art.318 alin.(2) din Codul 
contravenţional, pentru neexecutarea intenționată sau eschivarea de la executare a 
hotărârii instanței de judecată, trebuie să fie condiţionată de îndeplinirea anumitor 
proceduri cu privire la executarea acestei hotărâri.
35. În speță, la materialele cauzei, a fost prezentat contrariul celor constatate de executorul 
judecătoresc, Hotarîrea instanței fiind executată odată cu emiterea Deciziei Consiliului 
orășenesc Căușeni nr.5/12 din 06.08.2021 ”Cu privire la atribuirea terenului în 
proprietate privată și autentificarea dreptului de proprietate privată asupra terenului” 
cet.***** *****. Or, însuși din conținutul Deciziei se constată că aceasta a fost emisă 
în scopul executării Hotarîrii definitive și irevocabile a Judecătoriei Căușeni (sediul 
Central) nr.2-1136/2016 din 03.05.2019.
36. Conform art.425 alin.(1), (2), (3) Cod contravenţional al Republicii Moldova, probele 
sânt elemente de fapt, dobândite în modul stabilit de prezentul cod, care servesc la 
constatarea existenţei sau inexistenţei contravenţiei, la identificarea făptuitorului, la 
constatarea vinovăţiei şi la cunoaşterea altor circumstanţa importante pentru justa 
soluţionare a cauzei. În calitate de probe se admit elementele de fapt constatate prin 
intermediul următoarelor mijloace: procesul - verbal cu privire la contravenţie, 
procesul-verbal de ridicare a obiectelor şi documentelor, procesul-verbal de percheziţie, 
procesul-verbal privind cercetarea la faţa locului, procesele-verbale privind alte acţiuni 
procesuale efectuate în conformitate cu prezentul cod, explicaţiile persoanei în a cărei 
privinţă a fost pornit proces contravenţional, depoziţiile victimei, ale martorilor, 
înscrisurile, înregistrările audio sau video, fotografiile, corpurile delicte, obiectele şi 
documentele ridicate, constatările tehnico-ştiinţifice şi medico-legale, raportul de 
expertiză. Aprecierea probelor se face de persoana competentă să soluţioneze cauza 
contravenţională, potrivit convingerii sale pe care şi-a format-o cercetând toate probele 
administrate în raport cu procesul verbal întocmit. 
37. Conform art.425 alin.(7) Cod contravenţional al Republicii Moldova, procesului 
contravenţional se aplică în mod corespunzător prevederile Codului de procedură 
penală cu privire la mijloacele de probă şi la procedeele probatorii, cu excepţiile 
prevăzute de prezentul cod. Iar, potrivit art.101 alin. (l)-(4) Cod de procedură penală al 
Republicii Moldova, fiecare probă urmează să fie apreciată din punct de vedere al 
pertinenţei, concludentei, utilităţii şi veridicităţii ei, iar toate probele în ansamblu-din 
punct de vedere al coroborării lor. 
38. Potrivit prevederilor art.440 alin.(1) din Codul contravenţional, constatarea faptei 
înseamnă activitatea, desfăşurată de agentul constatator, de colectare şi de administrare 
a probelor privind existenţa contravenţiei, de încheiere a procesului verbal cu privire la 
contravenţie, de aplicare a sancţiunii contravenţionale sau de trimitere, a dosarului, 
după caz, funcţionarului abilitat să examineze cauza contravenţională, din cadrul 
autorităţii din care face parte agentul constatator, în instanţa de judecată sau în alt organ 
spre soluţionare.
39. În conformitate cu prevederile art.442 alin. (1), 443 alin.(1) lit.e) din Codul 
contravenţional, procesul-verbal cu privire la contravenţie este un act prin care se 
individualizează fapta ilicită şi se identifică făptuitorul. Procesul-verbal se încheie de 
agentul constatator pe baza constatărilor personale şi a probelor acumulate, în prezenţa 
făptuitorului sau în absenţa lui. Procesul- verbal cu privire la contravenţie va cuprinde 
încadrarea juridică a faptei, norma materială contravenţională şi indiciile calificative 
ale elementelor constitutive ale contravenţiei.
40. În acest context, scopul legii contravenționale constă în apărarea drepturilor și 
libertăților legitime ale persoanei, apărarea proprietății, ordinii publice, a altor valori 
ocrotite de lege, în soluționarea cauzelor contravenționale, precum și în prevenirea 
săvârșirii de noi contravenții.
41.Totodată urmează a se reține Decizia Curţii Constituţionale nr. 52 din 31.05.2018 
privind excepţia de neconstituţionalitate a unor prevederi din art. 320 alin. (2) din 
Codul penal (neexecutarea hotărârii instanţei de judecată), care în pct. 28 a menţionat 
că, ”practica judiciară demonstrează că, atunci când persoana este învinuită de 
neexecutarea unei hotărâri judecătoreşti, trebuie probate posibilitatea reală a persoanei 
de a executa hotărârea în discuţie”.
42.Aşa fiind, pentru ca să poată fi constatată intenţia directă a persoanei privind 
neexecutarea intenţionată a hotărârii instanţei de judecată, prioritar, trebuie să fie 
constatată posibilitatea reală de a executa această hotărâre, şi, pe cale de consecinţă, 
împotrivirea, cu rea-voinţă, a persoanei, de a purcede la executare.
43. În această ordine de idei, este de menționat și faptul că, deși procesul-verbal cu privire 
la contravenție și decizia de sancționare sunt acte administrative care emană de la o 
autoritate publică dotată cu competența de a constata și de a sancționa faptele 
contravenționale și se bucură de prezumția de legalitate, de autenticitate și de 
veridicitate, sancționare contravențională a persoanei trebuie să fie susținută prin probe 
substanțiale, din care ar rezulta componența de contravenție.
44. În conformitate cu jurisprudența relevantă a Curții Europene a Drepturilor Omului, 
instanțele de judecată sunt obligate să demonstreze vinovăția inculpatului prin 
adoptarea unor soluții motivate. Lipsa motivelor reprezintă o încălcare a dreptului la un 
proces echitabil, în cazul în care instanțele judecătorești naționale se abțin de a da un 
răspuns special și explicit la cele mai importante întrebări, fără a-i oferi părții care le-a 
formulat posibilitatea de a ști dacă o anumită susținere a fost neglijată sau respinsă, 
acest fapt va fi considerat o încălcare a dreptului la un proces echitabil (Ruiz Torija 
contra Spaniei, 09.12.1994, §29; Papon contra Franței, 15.12.2001; Boldea contra 
României, 15.02.2007, §30).
45. Astfel agentul constatator are rolul de a administra probe în ordinea prevăzută de lege, 
necesare în vederea verificării legalității și temeiniciei procesului-verbal. 
46. Prin urmare, simpla constatare ex propriis sensibus a agentului constatator nu este 
suficientă pentru ca instanța să stabilească vinovăția unei persoane pe numele căreia s-a 
întocmit un proces-verbal contravențional. Respectiv, atât timp cât asupra faptelor 
descrise în conținutul actului sunt neconfirmate prin alte mijloace de probă, în sensul 
dat pot plana o serie de dubii, fiind aplicabil principiu de drept in dubio pro reo.
47. În acest context instanța de judecată reține, că încadrarea juridică a faptei nu 
corespunde cu circumstanțele cauzei și nemijlocit fapta contravențională descrisă și 
reținută lui Donțu Anatolie, prevăzută de 318 alin.(2) Cod contravențional. Or, Decizia 
Consiliului orășenesc Căușeni nr.5/12 din 06.08.2021 ”Cu privire la atribuirea terenului 
în proprietate privată și autentificarea dreptului de proprietate privată asupra terenului”, 
a fost emisă în scopul executării Hotărârii Judecătoriei Căușeni (sediul Central) nr.2-
1136/2016 din 03.05.2019, privind obligarea primăriei or.Căușeni de a elibera titlul de 
autentificare a dreptului deținătorului de teren pe numele cet.***** ***** Ion asupra 
terenului trecut în Registrul tituarilor funciari la nr.369/271 cu suprafața de 0,25 ha. 
48. În conformitate cu prevederile art.374 alin. (3) Cod contravenţional al Republicii 
Moldova, procesul contravenţional se desfăşoară pe principii generale de drept 
contravenţional, în temeiul Constituţiei, al prezentului cod, al Codului de procedură 
penală în cazurile expres prevăzute de prezentul cod, precum şi al normelor dreptului 
internaţional şi ale tratatelor internaţionale cu privire la drepturile şi libertăţile 
fundamentale ale omului la care Republica Moldova este parte.
49. Potrivit art.375 alin.(3) Cod contravenţional al Republicii Moldovă, concluziile despre 
vinovăţia persoanei în săvîrşirea contravenţiei nu pot fi întemeiate pe presupuneri. 
Toate dubiile în probarea învinuirii care nu pot fi înlăturate în condiţiile prezentului cod 
se interpretează în favoarea persoanei în a cărei privinţă a fost pornit procesul 
contravenţional. 
50. Astfel că, la caz, instanța constată că nu este demonstrată vinovăția lui Donțu 
Alexandru Anatolie în comiterea contravenției prevăzute la art.318 alin.(2) 
Contravențional, pentru fapta formulată în procesul-verbal cu privire la contravenție. 
51. Conform art.461 Codul Contravenţional, în cazul în care, pe parcursul judecării cauzei, 
se constată vreunul din temeiurile prevăzute la art. 441 şi 445, instanţa încetează 
procesul contravenţional.
52. În conformitate cu art.441 al.(1) lit.a) Codul Contravenţional, procesul contravenţional 
pornit încetează dacă nu există faptul contravenţiei.
53. Astfel, respectând principiul contradictorialităţii procesului contravenţional şi limitele 
judecării cauzei, cercetând şi apreciind probele prezentate în şedinţa de judecată din 
punct de vedere al pertinenţei, concludenţii, utilităţii şi veridicităţii, iar toate în 
ansamblu din punct de vedere al coroborării lor, instanţa de judecată concluzionează că, 
în ședința de judecată nu a fost dovedită fapta contravenţională specificată la art.318 
alin.(2) din Codul contravențional, din care considerente va admite contestația depusă 
de Donțu Alexandru Anatolie împotriva procesului-verbal cu privire la contravenţie din 
16.12.2024, întocmit de executorul Judecătoresc Iulia Danu, și va înceta procesul 
contravențional din motiv că nu există faptul contravenţiei.
54. În conformitate cu art.394 al.(2), art.461 şi art.462 al.(1) – al.(4), al.5 lit.a) Codul 
Contravențional, instanţa de judecată, 
H o t ă r ă ş t e : 
 Se admite contestaţia depusă de Donțu Alexandru Anatolie împotriva procesului-verbal cu 
privire la contravenţie din 16.12.2024, întocmit de executorul judecătoresc Iulia Danu în 
baza art.318 al.(2) Codul Contravenţional.
Se încetează procesul contravenţional întocmit în privința lui Donțu Alexandru Anatolie în 
baza art.318 al.(2) Codul Contravenţional,  din motivul că nu există faptul contravenţiei.
Hotărîrea poate fi atacată cu recurs la Curtea de Apel Centru în termen de 15 zile, prin 
intermediul Judecătoriei Căușeni (sediu Central).  
 
          Preşedintele şedinţei,
          Judecătorul                                                                                           Victoria 
RAILEAN