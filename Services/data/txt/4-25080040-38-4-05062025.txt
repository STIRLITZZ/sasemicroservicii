pagina  din 5
Dosarul nr. 4-119/2025                                                      /4-25080040-38-4-
05062025/
H O TĂR Â R E
În numele Legii
    12 decembrie 2025                                                                                          mun. 
Orhei
Judecătoria Orhei, sediul Central
Instanța de judecată, în componența:
Președintelui ședinței, 
Judecătorului                                                                    Steliana LAZARI
Grefierului                    Valentina GLIGA 
cu participarea:
agentului constatator din cadrul IP Orhei- Alexandru Teut;  
apărătorului victimei - avocatului Pavel Ailoi (în baza mandatului seria MA 
nr.2306600 din 10 iunie 2025)
persoanei în a cărei privință a fost pornit proces contravențional- Dracinschii Ion;
apărătorului făptuitorului- avocatului Aliona Stici (în baza mandatului seria MA nr. 
2076412 din 12 august 2025);
în lipsa: 
victimei- Dracinschii Ludmila;
examinând în sediul instanței, în ședința publică, în limba de stat, cauza 
contravențională privind învinuirea lui Dracinschii Ion, născut la *****, IDNP *****, 
cetățean a Republicii Moldova, moldovean, domiciliat în satul *****, căsătorit, doi copii 
minori la întreținere, studii gimnaziale, neangajat în câmpul muncii oficial, supus 
militar, fără grade de dizabilitate,  de comiterea contravenției prevăzute de art.78 1 din 
Codul contravențional, 
a constatat
1.Dracinschii Ion, la data de 28 mai 2025, aflându-se în satul *****, a agresat-o fizic 
pe soția Dracinschii Ludmila, conform raportului de constatare nr. 202525P0147 din 29 
mai 2025, cauzându-i vătămare neînsemnată a integrității corporale.
2.Agentul constatator al IP Orhei, Muntean Cristian, la 03 iunie 2025, a întocmit în 
privința lui Dracinschii Ion, procesul-verbal cu privire la contravenție nr. MAI06 521468, 
privind comiterea contravenției prevăzute de art.781 din Codul contravențional.
3.La 05 iunie 2025, potrivit art. 395 alin.(1) din Codul contravențional, cauza 
contravențională, a fost remisă conform competenței spre examinare în fond, Judecătoriei 
Orhei, sediul Central, fiind înregistrat cu nr.4-119/2025.
4.În ședința de judecată,  reprezentantul agentului constatator al IP Orhei, Alexandru 
Teut, a solicitat de a recunoaște vinovat pe Dracinschii Ion și a-i stabili sancțiunea 
prevăzută de art.78 1 din Codul contravențional, sub formă de muncă neremunerată în 
folosul comunității.
5.Persoana în privința căreia a fost pornit procesul contravențional, Dracinschii Ion, 
în ședința de judecată, a recunoscut integral vina, declarând că, nu ține minte cu 
exactitate ce s-a întâmplat la 25 mai 2025, dar își amintește, că l-a telefonat un vecin și l-
pagina  din 5
a anunțat că soția Dracinscii Ludmila, s-a pornit pe jos de acasă spre satul *****, la una 
dintre fiicele acestora. Era în jurul orei 22: 00, oră prea târzie pentru a merge pe jos așa 
distanță, a ajuns- o din urmă și a tras-o de mână să revină, nicidecum nu a dat-o jos, doar 
a izbit-o, deoarece acesta nu dorea să meargă acasă. Ulterior, i-a părut rău de cele 
întâmplate, și-a cerut scuze, dar nu s-au împăcat, chiar dacă locuiesc într-o gospodărie. 
Nu se află în litigiu de divorț, dar după ce a revenit din Germania, unde a sta o lună și o 
săptămână soția are astfel de apucături și i-a spus să bea pastile de liniștire, însă nu 
cunoaște ce boală are. În cazul în care v-a fi recunoscut vinovat, solicită să fie aplicată 
muncă neremunerată în folosul comunității.
6.Apărătorul lui Dracinschii Ion, avocatul Aliona Stici, în ședința de judecată, a 
solicitat ca pentru acțiunile lui Dracinschii Ion să-i fie stabilită sancțiunea sub formă de 
muncă neremunerată în folosul comunității. 
7.Apărătorul victimei Dracinschii Ludmila, avocatul Pavel Ailoi, în ședința de 
judecată, în ședința de judecată, a insistat și a solicitat să-i fie stabilită lui Dracinschii Ion, 
sancțiune sub formă de muncă neremunerată în folosul comunității.
8.În ședința de judecată, victima Dracinschii Ludmila, nu s-a prezentat,  fiind citată 
legal, din motive necunoscute instanței.
9.Audiind participanții la proces și cercetând materialele cauzei contravenționale, 
instanța de judecată constată cu certitudine că, Dracinschii Ion, la data de 28 mai 2025, 
aflându-se în satul *****, a agresat-o fizic pe soția Dracinschii Ludmila, cauzându-i 
conform concluziilor raportului de constatare medico-legală nr. 202525P0147 din 29 mai 
2025, echimoze la nivelul feței  și toracelui, excoriație pe față, care se califică ca 
vătămare neînsemnată a integrității corporale sau a sănătății, prin care acțiuni, a comis 
contravenția prevăzută de art.78 1 din Codul contravențional, violența în familie, 
individualizată pe semnele, maltratarea și alte acțiuni violente, comise de un membru al 
familiei în privința altui membru al familiei, care au provocat vătămare neînsemnată a 
integrității corporale.
10.Concluzia instanței de judecată, privind faptul că, Dracinschii Ion, a comis fapta 
constatată supra, rezultă din analiza și aprecierea tuturor probelor administrate și 
cercetate în cadrul ședinței de judecată, în conformitate cu art. 425 din Codul 
contravențional, și anume:
-       conținutul informației despre infracțiuni și contravenții înregistrate la IP Orhei, la 
28 mai 2025, potrivit căreia Dracinschii Ludmila, a comunicat că, soțul Dracinschii Ion 
este agresiv; (f.d.6)
-       conținutul plângerii lui Dracinschii Ludmila, adresată către IP Orhei la 28 mai 
2025; (f.d.7)
-       conținutul procesului-verbal de audiere a victimei Dracinschii Ludmila din 28 mai 
2025, în care au fost fixate argumentele invocate de aceasta; (f.d.8)
-       conținutul chestionarului de constatare și evaluare a riscurilor de violență în 
familie, dintre victima Dracinschii Ludmila și agresorul Dracinschii Ion, cu concluzia 
privind constatarea riscului ridicat de violență în familie; (f.d.9)
-       conținutul chestionarului de evaluare a riscurilor de letalitate a violenței în familie, 
dintre victima Dracinschii Ludmila și agresorul Dracinschii Ion; (f.d.10)
pagina  din 5
-       conținutul procesului-verbal din 28 mai 2025 privind dispunerea efectuării 
constatării medico-legale (pentru cazurile de vătămare corporală) în privința lui 
Dracinschii Ludmila; (f.d.11) ;
-       conținutul fișei de referire a cazului de violență în familie pentru asistență și 
protecție a victimelor (f. d. 12);
-       concluziile raportului de constatare medico-legală nr. 202525P0147 din 29 mai 
2025, potrivit cărora, la Dracinschii Ludmila, s-au constatat echimoze la nivelul feței  și 
toracelui, excoriație pe față, care se califică ca vătămare neînsemnată a integrității 
corporale sau a sănătății. (f.d.13-14);
-       conținutul procesului-verbal de audiere a făptuitorului Dracinschii Ion din 28 mai 
2025, în care au fost fixate argumentele invocate de acesta; (f.d.15)
11.Astfel, din probele administrate și declarațiile victimei coroborate cu declarațiile 
persoanei în a cărei privință a fost pornit procesul, instanța de judecată ajunge la 
concluzia, că vinovăția lui Dracinschii Ion, în comiterea contravenției prevăzute de art. 
781 din Codul contravențional, este dovedită integral, ”dincolo de orice dubiu rezonabil”.  
12.Instanța constată că, prin fapta comisă Dracinschii Ion, a adus atingere relațiilor 
sociale cu privire la solidaritatea familială și relațiilor sociale cu privire la integritatea 
fizică a persoanei.
13.După cum reiese din art. 133 1 din Codul penal, noțiunea de membru de familie 
presupune: a) în condiția conlocuirii: persoanele aflate în relații de căsătorie....
14.Astfel, Dracinschii Ion, întrunește semnele subiectului special al contravenției 
prevăzute de art. 78 1 din Codul contravențional, or, este soțul victimei Dracinschii 
Ludmila, și la momentul comiterii faptei locuiau în același domiciliu în mun. Orhei, str. 
T. Ciobanu nr.5, ap.1. 
15.Conform art. 2 al Legii cu privire la prevenirea şi combaterea violenței în familie, 
violență în familie, reprezintă inter alia acte de violență fizică, manifestată prin vătămare 
intenționată a integrității corporale ori a sănătății prin lovire, îmbrâncire, trântire, tragere 
de păr, ....
16.Prin urmare, instanța relevă că, în acțiunile lui Dracinschii Ion, se regăsește latura 
obiectivă a contravenției incriminate de violență în familie, care s-a manifestat prin 
acțiunile lui de îmbrâncire și lovire a victimei Dracinschii Ludmila, care au cauzat 
vătămare neînsemnată a integrității corporale victimei, conform concluziilor raportului de 
constatare medico-legală nr. 202525P0147 din 29 mai 2025, și legătura de cauzalitate 
dintre faptă și urmările prejudiciabile.
17.Totodată, în ședința de judecată, cu certitudine, s-a constatat intenția făptuitorului 
Dracinschii Ion în comiterea faptei incriminate, care, se demonstrează atât prin 
declarațiile victimei Dracinschii Ludmila și făptuitorului Dracinschii Ion, dar și din 
circumstanțele obiective, constatate prin mijloacele de probă.    
18.Prin urmare, instanța apreciază că, acțiunile lui Dracinschii Ion întrunesc 
elementele contravenției prevăzute de art.78 1 din Codul contravențional, violența în 
familie, maltratarea și alte acțiuni violente, comise de un membru al familiei în privința 
altui membru al familiei, care au provocat vătămare neînsemnată a integrității corporale.
pagina  din 5
19.La soluționarea cauzei contravenționale, instanța de judecată, a luat toate măsurile 
prevăzute de lege pentru cercetarea sub toate aspectele, completă şi obiectivă, a 
circumstanțelor cauzei, a evidențiat circumstanțele care dovedesc vinovăția făptuitorului 
Dracinschii Ion, ca în consecință și în urma aprecierii probelor cercetate în ședință, în 
raport cu circumstanțele constatate ale cauzei și călăuzindu-se de lege, să se confirme 
incontestabil vinovăția acestuia în săvârșirea contravenției prevăzute la art.78 1 din Codul 
contravențional.
20.Examinând legalitatea de formă a procesului – verbal cu privire la contravenție, 
instanța nu a stabilit încălcarea a careva drepturi și libertăți ale lui Dracinschii Ion, 
procesul-verbal cu privire la contravenție nr. MAI06 521468 a fost întocmit la data de 03 
iunie 2025, în prezența acestuia, cu explicarea tuturor drepturilor și obligațiilor 
procedurale prevăzute de art. 34, 378, 384, 387 și 448 din Codul contravențional. (f.d.5). 
Astfel, instanța reține cu certitudine că, procesul-verbal cu privire la contravenție este 
încheiat cu respectarea dispozițiilor legale, acesta cuprinzând mențiunile obligatorii 
prevăzute de legea contravențională sub sancțiunea nulității absolute și nefiind afectat de 
alte vicii de natură să ducă la nulitatea absolută, conform art.445 din Codul 
contravențional.
21.La stabilirea sancțiunii, instanța de judecată ține cont de prevederile art. 32 și 34 
din Codul contravențional, de caracterul și gradul prejudiciabil al contravenției, 
comportamentul contravenientului.
22.Reieșind din prevederile art.42 din Codul contravențional, instanța de judecată va 
reține în calitate de circumstanță atenuantă, recunoașterea vinei, iar circumstanțe 
agravante, în conformitate cu art.43 din Codul contravențional, instanța nu a constatat.
23.Prevederile art. 78 1 din Codul contravențional, stabilesc, in abstracto, sancțiunile 
sub formă de muncă neremunerată în folosul comunității de la 40 la 60 de ore sau arest 
contravențional de la 7 la 15 zile.
24.Persoana în privința căruia a fost pornit procesul contravențional, Dracinschii Ion, 
a solicitat aplicarea unei sancțiuni sub formă de muncă neremunerată în folosul 
comunității, sancțiune pentru care au pledat și ceilalți participanți la proces.
25.În acord, instanța de judecată consideră oportună aplicarea în privința lui 
Dracinschii Ion, a sancțiunii contravenționale sub formă de 50 (cincizeci) ore muncă 
neremunerată în folosul comunității, or, sancțiunea dată se impune a fi luată pentru a 
transmite în societate mesajul că, legea trebuie respectată, aceasta fiind unica pârghie 
procesuală în măsură să dea eficiență principiilor enunțate în art. 2 al Codului 
contravențional și anume: apărarea drepturilor și libertăților legitime ale persoanei, a altor 
valori ocrotite de lege, în soluționarea cauzelor contravenționale, precum și în prevenirea 
săvârșirii de noi contravenții.
26.Subsecvent, instanța conchide că, sancțiunea sub formă de muncă neremunerată în 
folosul comunității, va avea drept scop atât restabilirea echității sociale, cât și corectarea 
celui din urmă, măsura de pedeapsă aplicată lui Dracinschii Ion, fiind echitabilă în raport 
cu circumstanțele cauzei, cu personalitatea acestuia și pericolul social al contravenției.
27.Conform art.41 alin.(3) Cod contravențional, la stabilirea sancțiunii muncii 
neremunerate în folosul comunității sau arestului contravențional pentru săvârșirea 
pagina  din 5
contravențiilor prevăzute la art.78–78 2, .... , instanța de judecată poate obliga 
contravenientul să participe la programe probațiunile în modul prevăzut de lege, astfel, 
instanța de judecată, consideră necesar și util ca în cazul dat, față de Dracinschii Ion să 
fie stabilită obligațiunea ca să participe la programe probațiunile.
28.În conformitate cu prevederile art. 37, 41, 78 1, 395, 400 alin.(1), 458, 460 și 462 
din Codul contravențional, instanța de judecată, 
Hotărăște:
Dracinschii Ion, se recunoaște vinovat de comiterea contravenției prevăzute la art.78 1 
din Codul contravențional și se aplică acestuia sancțiunea contravențional,ă sub formă de 
50 (cincizeci) ore muncă neremunerată în folosul comunității.
În conformitate cu prevederile art.41 alin.(3) din Cod contravențional, Dracinschii Ion, 
se obligă să participe la programe probaționale.
Asigurarea executării sancțiunii contravenționale se pune în sarcina organului de 
probațiune din raza teritorială a domiciliului contravenientului.
Hotărârea adoptată, este cu drept de recurs, la Curtea de Apel Nord, în termen de 15 
zile, prin intermediul Judecătoriei Orhei, sediul Central.
Președintele ședinței, 
Judecătorul                                /semnătura/                       Steliana LAZARI
             copia corespunde originalului
/Judecătorul                                     Steliana LAZARI/
 