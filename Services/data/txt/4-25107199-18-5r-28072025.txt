Dosarul nr.5r-388/2025 4-25107199-18-5r-28072025
HOTĂRÂRE
în numele LEGII
15 decembrie 2025                                         or. Căușeni
Judecătoria Căușeni (sediul central) 
Instanța de judecată, având în componența sa
Președintele ședinței, judecătorulNEGRU Nicolae
Grefier                                                                SAREV Mihaela
Cu participarea:
avocatului petiționaruluiTuhari Igor
petiționarului Tarîța Andrian 
În lipsa agentului constatator Cebotari Alexandr, a victimei Lungu Iana și a avocatului 
victimei Marianciuc Vadim, legal citați
a examinat în ședință de judecată publică, cauza contravențională la contestația 
depusă de petiționarul Tarîța Andrian împotriva procesului-verbal cu privire la 
contravenție seria/nr. MAI06 997200 din 20.06.2025 și a deciziei de sancționare emise în 
privința lui Tarîța Andrian, în baza art.242 alin.(1) Cod contravențional.
Datele referitoare la termenul de examinare a cauzei în instanța de judecată: 
din 28.07.2025 până la 15.12.2025.
Procedura de citare a părților a fost legal executată.
În baza materialelor din dosar și a probelor cercetate în ședința de judecată, 
instanța 
A CONSTATAT:
1. La data de 24.07.2025, petiționarul Tarîța Andrian a depus o contestație, în ordinea 
art.448 Cod contravențional, împotriva procesului-verbal cu privire la contravenție 
seria/nr. MAI06 997200 din 20.06.2025 și a deciziei de sancționare emise în privința sa, 
în baza art.242 alin.(1) Cod contravențional, solicitând admiterea contestației, anularea 
procesului-verbal cu privire la contravenție și a deciziei de sancționare și încetarea 
procesului contravențional pe motivul lipsei faptei contravenției.  
2. În motivarea contestației, s-a invocat că prin procesul-verbal contestat, i se impută 
pretinsa încălcare a punctului 45 alin.(1) din RCR, care prevede că conducătorul trebuie 
Dosarul nr.5r-388/2025 4-25107199-18-5r-28072025
să conducă vehiculul în conformitate cu limita de viteză stabilită, ținând permanent 
seama de situația rutieră.
Petiționarul subliniază că, la momentul producerii accidentului, circula cu o viteză
regulamentară, adaptată condițiilor de drum, fără a depăși limita legală. De asemenea,
nu existau factori obiectivi care să impună reducerea suplimentară a vitezei, iar situația
rutieră nu prezenta dificultăți sau pericole aparente care să necesite o conduită
defensivă suplimentară. Nu aveam cu să anticipeze că conducătorul vehiculului din față 
va încălca obligațiile stabilite prin RCR, efectuând o manevră periculoasă de schimbare a 
direcției de mers fără asigurare și fără acordarea priorității legale.
Consideră că, dispozițiile pct.45 alin.(1) RCR nu sunt aplicabile speței, iar   
imputarea unei presupuse neadaptări a vitezei nu este susținută de nicio probă reală sau
constatare obiectivă din procesul-verbal ori din schița accidentului rutier.
Petiționarul mai comunică faptul că, la 20.06.2025, fără a fi anterior audiat sau 
citat conform legii, a fost contactat telefonic și chemat la IP Căușeni, unde i-a fost 
înmânat procesul-verbal deja întocmit, fără să fi fost prezent la întocmirea acestuia. La 
rubrica 14 se indică în mod fals că a fost prezent, iar la rubricile 15 și 20 lipsește 
semnătura
martorului asistent și ale contravenientului.
Se mai menționează că, din materialul dosarului administrativ care i-a fost înmânat 
de către agentul constatator lipsește orice mențiune privind audierea martorilor oculari 
prezenți la locul accidentului, iar această omisiune esențială demonstrează 
superficialitatea cercetării și lipsa de imparțialitate în stabilirea vinovăției, ceea ce 
afectează legalitatea și și temeinicia procesul-verbal întocmit.
Concomitent, petiționarul Tarîța Andrian a depus și o cerere de repunere în termen 
a contestației, motivându-și cererea prin faptul că, contrar prevederilor legale, procesul-
verbal nu indică adresa autorității emitente ori a subdiviziunii responsabile pentru 
examinarea contestațiilor. Această omisiune a creat incertitudine cu privire la autoritatea 
competentă pentru recepționarea contestației.
În aceste condiții, a contactat telefonic Inspectoratul de Poliție Căușeni, iar un 
reprezentant i-a comunicat că adresa corespunzătoare pentru astfel de corespondență este 
str. Păcii 30, or. Căușeni (unde se află subdiviziunea inspectoratului responsabilă pentru 
accidente rutiere).
În temeiul acestor informații, la data de 03.07.2025 a expediat contestația 
împotriva procesului-verbal prin Poșta Moldovei, cu scrisoare recomandată cu aviz de 
primire către adresa indicată mai sus. Expedierea poștală cu nr. ***** a fost livrată 
destinatarului la data de 04.07.2025, fapt confirmat prin avizul de recepție anexat și prin 
urmărirea trimiterii pe portalul www.posta.md. Contactând Inspectoratul de Poliție   
Dosarul nr.5r-388/2025 4-25107199-18-5r-28072025
Căușeni, i s-a comunicat că nu au recepționat contestația în cauză din motive 
necunoscute.
Conform art.33 alin.(2) Cod contravențional, termenul de depunere a contestație 
este de 15 zile din data comunicării procesului-verbal. Subsemnatul a întreprins toate 
demersurile rezonabile pentru respectarea acestui termen, iar eventualele deficiențe în 
recepționarea contestației nu îi pot fi imputate.
3. În ședința de judecată, avocatul petiționarului, Tuhari Igor și petiționarul Tarîța 
Andrian au susținut cererea de repunere în termen și contestația depusă și au solicitat 
admiterea acestora în sensul formulat. 
4. Agentul constatator Cebotari Alexandr și victima Lungu Iana, fiind legal citați 
despre data, ora și locul desfășurării procesului, în ședința de judecată nu s-au prezentat 
din motive necunoscute instanței, prin urmare, conducându-se de prevederile art.455 
alin.(2) și (3) Cod contravențional, instanța a dispus judecarea cauzei în lipsa acestora.
5. Avocatul victimei, Marianciuc Vadim, în ședința de judecată nu s-a prezentat, 
depunând o cerere de amânare a examinării cauzei și, ținând cont de faptul că cererea are 
un caracter repetitiv, întrucât, ședința precedentă a fost amânată, la fel, la solicitarea 
aceluiași avocat, pentru a nu tergiversa examinarea cauzei și în temeiul art.455 alin.(3) 
Cod contravențional, instanța a dispus examinarea cauzei în lipsa acestuia. 
6. Audiind opinia participanților la proces și examinând materialele procesului 
contravențional cercetate în ședința de judecată, instanța ajunge la concluzia că cererea de 
repunere în termen a contestației urmează a fi admisă, cu examinarea în fond a acesteia, 
respectiv, că contestația depusă de Tarîța Andrian este întemeiată, urmând a fi admisă, pe 
motivele menționate infra.
7. În conformitate cu art.2 Cod contravențional, scopul legii contravenționale constă 
în apărarea drepturilor și libertăților legitime ale persoanei, apărarea proprietății, ordinii 
publice, a altor valori ocrotite de lege, în soluționarea cauzelor contravenționale, precum 
și în prevenirea săvârșirii de noi contravenții. 
8. Referitor la cererea de repunere în termen a contestației, instanța relevă că, 
conform art.448 alin.(1) Cod contravențional, contravenientul, victima sau reprezentantul 
acestora, procurorul, dacă este parte în cauza contravențională, în cazul în care nu sânt de 
acord cu decizia agentului constatator sau în cazul în care aceasta a fost emisă cu 
încălcarea normelor procesuale stabilite de prezentul cod, sânt în drept să conteste decizia 
emisă asupra cauzei contravenționale. Termenul de contestare a deciziei agentului 
constatator este de 15 zile de la data emiterii acesteia sau, pentru părțile care nu au fost 
prezente la ședința de examinare a cauzei contravenționale, de la data înmânării copiei de 
pe decizia respectivă în condițiile art.4471 alin.(8).
Dosarul nr.5r-388/2025 4-25107199-18-5r-28072025
9. Alin.(2) al aceluiași articol stabilește că, în cazul omiterii termenului prevăzut la 
alin.(1) din motive întemeiate, dar nu mai târziu de 15 zile de la data începerii executării 
sancțiunii sau a perceperii despăgubirii materiale, persoana față de care a fost emisă 
decizia poate fi repusă în termen, la cerere, de către instanța de judecată competentă să 
examineze contestația.
10. În fapt, s-a stabilit că procesul-verbal cu privire la contravenție contestat datează 
cu 20.06.2025 și a fost întocmit în lipsa făptuitorului Tarîța Andrian, care a primit la 
aceeași dată copia procesului-verbal, fapt confirmat prin semnătura petiționarului.
11. Respectiv, în cazul dat, instanța explică faptul că termenul de contestare al deciziei 
de sancționare urmează a fi calculat de la data recepționării acesteia, prin urmare, 
termenul de contestare începând să curgă de la 20.06.2025.
12. La fel, instanța mai constată că, la data de 03.07.2025, petiționarul a expediat 
contestația împotriva procesului-verbal prin Poșta Moldovei, cu scrisoare recomandată cu 
aviz de primire în adresa organului de constatare. Expedierea poștală cu nr. ***** a fost 
livrată destinatarului la data de 04.07.2025, fapt confirmat prin copia avizului de recepție 
anexat și prin urmărirea trimiterii pe portalul www.posta.md.
13. Prin urmare, instanța de judecată consideră că petiționarul s-a încadrat în termenul 
legal de contestare și că neînregistrarea contestației inițiale de către organul constatator 
nu îi este opozabilă și imputabilă petiționarului, întrucât, acesta a manifestat diligența și 
buna-credință necesară în vederea depunerii în termen a contestație inițiale, respectiv, 
instanța va dispune repunerea în termen a contestației din 24.07.2025 și examinarea 
fondului acesteia. 
14. Conform art.374 alin.(3) Cod contravențional, procesul contravențional se 
desfășoară pe principii generale de drept contravențional, în temeiul Constituției, al 
prezentului cod, al Codului de procedură penală, precum și al normelor dreptului 
internațional și ale tratatelor internaționale cu privire la drepturile și libertățile 
fundamentale ale omului la care Republica Moldova este parte.
15. Art.375 alin.(1) - (3) Cod contravențional statuează că, persoana acuzată de 
săvârșirea unei contravenții se consideră nevinovată atâta timp cât vinovăția sa nu este 
dovedită în modul prevăzut de prezentul cod. Nimeni nu este obligat să dovedească 
nevinovăția sa. Concluziile despre vinovăția persoanei în săvârșirea contravenției nu pot 
fi întemeiate pe presupuneri. Toate dubiile în probarea învinuirii care nu pot fi înlăturate 
în condițiile prezentului cod se interpretează în favoarea persoanei în a cărei privință a 
fost pornit proces contravențional.
16. Potrivit art.440 alin.(1) Cod contravențional, constatarea faptei contravenționale 
înseamnă activitatea, desfășurată de agentul constatator, de colectare și de administrare a 
probelor privind existența contravenției, deciziei privind examinarea contravenției în 
Dosarul nr.5r-388/2025 4-25107199-18-5r-28072025
temeiul constatării agentului constatator sau procesului-verbal cu privire la contravenție, 
de aplicare a sancțiunii contravenționale sau de trimitere, a dosarului, după caz, 
funcționarului abilitat să examineze cauza contravențională, din cadrul autorității din care 
face parte agentul constatator, în instanța de judecată sau în alt organ spre soluționare. 
17.Totodată, în temeiul art.442 alin.(1) Cod contravențional, procesul-verbal cu 
privire la contravenție este un act prin care se individualizează fapta ilicită și se identifică 
făptuitorul. Procesul-verbal se încheie de agentul constatator pe baza constatărilor 
personale și a probelor acumulate, în prezența făptuitorului sau în absența lui. Însă, 
legiuitorul a instituit obligația încheierii procesului-verbal cu privire la contravenție fiind 
obligatorie întrunirea cumulativă a 2 condiții: a constatărilor personale a agentului 
constatator și a probelor acumulate.
18. În conformitate cu prevederile art.458 alin.(1) Cod contravențional, examinând 
cauza contravențională, instanța de judecată este obligată să determine: a) caracterul 
veridic al contravenției imputate; b) existența cauzelor care înlătură caracterul 
contravențional al faptei; c) vinovăția persoanei în a cărei privință a fost pornit procesul 
contravențional; d) existența circumstanțelor atenuante și/sau agravante; e) necesitatea 
sancționării și, după caz, caracterul sancțiunii contravenționale; f) alte aspecte importante 
pentru soluționarea justă a cauzei. 
19.Instanța a stabilit că, la data de 20.06.2025, agentul constatator din cadrul 
Inspectoratului de Poliție Căușeni, Cebotari Alexandr, a întocmit procesul-verbal cu 
privire la contravenție seria/nr. MAI06 997200, potrivit căruia, la 11.04.2025, ora 17:30, 
în s. Opaci, r-nul Căușeni, Tarîța Andrian a condus motocicleta de model KAVAKI cu n/î 
*****, nu a ținut cont de faptul că automobilul din față are intenția de a se deplasa spre 
stânga și acesta s-a tamponat cu automobilul de model VW Golf cu n/î ***** condus de 
Lungu Iana, iar ca urmare a accidentului rutier conducătorul motocicletei a avut nevoie 
de îngrijiri medicale.
20. Astfel, prin decizia agentului constatator, Tarîța Andrian a fost sancționat cu 
amendă în mărime de 24 unități convenționale, echivalentul a 1200 lei și 6 puncte de 
penalizare.
21. Analizând situația de fapt a cauzelor Ziliberberg contra Moldovei, hotărâre din 
01.02.2005, §35 și Anghel contra României, hotărâre din 04.10.2007, §52, Curtea 
Europeană a Drepturilor Omului a notat că în aceste spețe predomină elementele care 
sugerează că a fost vorba de acuzații penale. Astfel, în materie contravențională au fost 
recunoscute garanțiile procedurale specifice materiei penale, printre care și prezumția de 
nevinovăție, prevăzută de art.6 §2 din Convenția Europeană a Drepturilor Omului.
22. Prin urmare, sub aspectul legalității procesului-verbal, instanța de judecată observă 
că motivele de nulitate absolută a actului atacat pot fi invocate atât de către părți, cât și 
Dosarul nr.5r-388/2025 4-25107199-18-5r-28072025
din oficiu de către instanță, pentru asigurarea respectării principiilor legalității și dreptății, 
stabilite expres de articolele 5 și 7 Cod contravențional.
23. Respectiv, pentru respectarea garanțiilor menționate, instanța de judecată va 
verifica legalitatea procesului-verbal cu privire la contravenție seria/nr. MAI06 997200 
din 20.06.2025.
24. În acest context, respectarea exigențelor legale prevăzute de art.443 Cod 
contravențional este obligatorie pentru agentul constatator la întocmirea procesului-verbal 
cu privire la contravenție, prin prisma art.445 Cod contravențional. 
25. În art.445 alin.(1) Cod contravențional, legiuitorul a prevăzut expres și exhaustiv 
temeiurile care atrag nulitatea absolută a procesului-verbal cu privire la contravenție, și 
anume, neconsemnarea în procesul-verbal cu privire la contravenție a mențiunilor privind 
numele, prenumele și funcția agentului constatator, numele, prenumele, data (ziua, luna, 
anul) întocmirii procesului-verbal, seria și numărul actului de identitate și numărul de 
identificare personal (IDNP) sau datele de identificare din buletinul de identitate 
provizoriu ale făptuitorului care renunță la numărul de identificare personal și la evidența 
automatizată în Registrul de stat al populației, iar în cazul persoanei juridice-lipsa 
denumirii și a sediului acesteia, a circumstanțelor comiterii și încadrării juridice a faptei 
contravenționale săvârșite și a datei comiterii acesteia, a semnăturii agentului constatator 
sau a martorului asistent, în cazul refuzului contravenientului de a semna, atrage nulitatea 
absolută a procesului-verbal. 
26. Alineatul (2) al aceluiași articol prevede temeiurile nulității relative, astfel încât, 
celelalte încălcări ale art.443 sau ale altor norme imperative din prezentul cod pot să ducă 
la nulitatea procesului-verbal cu privire la contravenție doar în cazul în care acestea 
afectează în mod esențial fondul cauzei.
27.Totodată, art.443 alin.(6) Cod contravențional prevede expres că, faptul absenței 
persoanei citate în mod legal pentru încheierea procesului-verbal cu privire la 
contravenție ori al refuzului acesteia de a semna procesul-verbal se consemnează în 
procesul-verbal și se certifică prin semnătura a cel puțin un martor, indicându-se şi datele 
de identificare ale acestuia (numele, prenumele, adresa de domiciliu și numărul de 
telefon). În cazul imposibilității de identificare a unui martor, agentul constatator 
consemnează în procesul-verbal motivele obiective ale lipsei martorului și documentează, 
prin orice mijloace tehnice disponibile (audio/video), refuzul persoanei de a semna 
procesul-verbal. 
28. Astfel, așa cum reiese din materialele cauzei și conținutul procesului-verbal cu 
privire la contravenție, acesta a fost întocmit în lipsa făptuitorului Tarîța Andrian.
29. La caz, instanța de judecată atestă faptul că, contrar prevederilor art.443 alin.(6) 
Cod contravențional, agentul constatator nu a certificat faptul absenței persoanei citate în 
Dosarul nr.5r-388/2025 4-25107199-18-5r-28072025
mod legal pentru încheierea procesului-verbal cu privire la contravenție prin semnătura 
unui martor asistent.
30. În același context, conform art.443 alin.(3) Cod contravențional, procesul-verbal 
se semnează pe fiecare pagină de agentul constatator, de persoană în a cărei privință a 
fost pornit procesul contravențional și de victimă când există.
31. În cazul dat, cercetând conținutul procesului-verbal cu privire la contravenție, se 
reține că agentul constatator nu a indicat nici o victimă a contravenției, însă, conform 
elementelor constitutive ale contravenției incriminate lui Tarîța Andrian, în accidentul 
rutier a fost implicată și pretinsa victimă Lungu Iana și, în opinia instanței, acest viciu de 
legalitate a procesului-verbal nu poate fi acoperit de către instanța de judecată.
32. În conformitate cu art.461 alin.(1) Cod contravențional, în cazul în care, pe 
parcursul judecării cauzei, se constată vreunul din temeiurile prevăzute la art.441 și 445 
Cod contravențional, instanța încetează procesul contravențional. 
33. Având în vedere cele constatate, instanța apreciază că petiționarul nu poate 
formula apărări de fapt și de drept cu privire la o faptă asupra căreia planează suspiciuni 
privind nerespectarea exigențelor legale impuse prin art.443 alin.(3) și (6) și art.445 Cod 
contravențional, elemente ce sunt esențiale în prezenta cauză. 
34. Se mai relevă că problema ilegalității procesului-verbal cu privire la contravenție 
are prioritate față de problema temeiniciei, or, în ipoteza în care actul este ilegal întocmit, 
acesta trebuie desființat. 
35. Din acest considerent, nu se impune analiza celorlalte motive de fapt invocate de 
către contestatar, precum și cea a temeiniciei procesului-verbal cu privire la contravenție.
36.Instanța consideră necesar să releve că Curtea Constituțională prin Hotărârea nr.32 
din 29.11.2018 privind excepția de neconstituționalitate a articolelor 445 și 461 din Codul 
contravențional (nulitatea procesului-verbal cu privire la contravenție) a statuat că, 
judecătorii trebuie să aplice prevederile din Codul de procedură penală și să constate, în 
fiecare caz particular, dacă lipsa unei mențiuni în procesul-verbal nu poate fi înlăturată 
decât prin anularea procesului-verbal de constatare a contravenției sau dacă aceasta poate 
fi acoperită (confirmată) de către instanța de judecată.
37. Pe cale de consecință, în circumstanțele de fapt și de drept enunțate, instanța 
consideră că contestația depusă de Tarîța Andrian este întemeiată și urmează a fi admisă, 
având în vedere că agentul constatator la întocmirea procesului-verbal cu privire la 
contravenție seria/nr. MAI06 997200 din 20.06.2025, a ignorat prevederile art.443 
alin.(3) și (6) și art.445 Cod contravențional, iar acesta urmează a fi anulat, cu încetarea 
procesului contravențional.
38. În conformitate cu prevederile art.art.395, 443, 445, 448, 458, 460 și 462 Cod 
contravențional, instanța de judecată 
Dosarul nr.5r-388/2025 4-25107199-18-5r-28072025
HOTĂRĂȘTE:
Se admite cererea depusă de petiționarul Tarîța Andrian privind repunerea în 
termen a contestației.
Se admite contestația depusă de petiționarul Tarîța Andrian împotriva procesului-
verbal cu privire la contravenție seria/nr. MAI06 997200 din 20.06.2025 și a deciziei de 
sancționare emise în privința lui Tarîța Andrian, în baza art.242 alin.(1) Cod 
contravențional.
Se constată nulitatea procesului-verbal cu privire la contravenție seria/nr. MAI06 
997200 din 20.06.2025, încheiat de către agentul constatator din cadrul Inspectoratul de 
Poliție Căușeni, Cebotari Alexandr, prin care Tarîța Andrian a fost recunoscut vinovat de 
comiterea contravenției prevăzute de art.242 alin.(1) Cod contravențional și sancționat cu 
amendă în mărime de 24 unități convenționale și 6 puncte de penalizare și din acest 
motiv, procesul contravențional se încetează.
Hotărârea poate fi atacată cu recurs în termen de 15 zile la Curtea de Apel Centru, 
prin intermediul Judecătoriei Căușeni.
Președintele ședinței,
Judecător                             Negru 
Nicolae