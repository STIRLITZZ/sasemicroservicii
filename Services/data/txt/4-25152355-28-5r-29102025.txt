Dosarul nr. 5r-502/2025                                                    PIGD 4-25152355-28-5r-
29102025 
H O T Ă R Â R E
În numele Legii
 11 decembrie 2025                                                                                 or. Ocnița 
Judecătoria Edineț Sediul Ocnița 
Instanţa de judecată în componenţă: 
Preşedintele şedinţei, Judecător: Dolghieri Dan
Grefier: Galușca Ina
Cu participarea petiționarei: Capațîna Vera
În lipsa: agentului constatator Bogomolnîi Vasili
examinând, în ședință publică, contestația înaintată de către Capațîna Vera, 
împotriva procesului-verbal cu privire la contravenție și deciziei agentului constatator 
Bogomolnîi Vasili din data de 24.04.2025, 
C O N S T A T Ă:
În temeiul procesului-verbal cu privire la contravenție și deciziei din 24.04.2025, 
Capațîna Vera a fost recunoscută vinovată în comiterea contravenției prevăzute de art. 
471 alin. (1) Cod Contravențional RM, fiindu-i aplicată sancțiunea sub formă de amendă 
în mărime de 500 unități convenționale. 
La data de 27.10.2025, petiționara, nefiind de acord cu decizia luată în privința sa, 
a înaintat o contestație prin care a solicitat anularea procesului-verbal și decizia agentului 
constatator.
 În motivarea contestației petiționara a indicat că nu este de acord cu procesul 
verbal și îl consideră lovit de nulitate.
Menționează că a fost trasă la răspundere, pentru faptul că, în cadrul scrutinului 
electoral și referendumului constituțional din toamna anului 2024, prin intermediul 
telefonului mobil *****, în perioada de timp 06.08.2024-14.10.2024 a primit 13 sms-uri 
prin conturile ,,PSB” instalate în aplicația mobilă, în scopul exercitării sau neexercitării 
unor drepturi electorale.
Mai menționează că în cadrul procesului contravențional i-au fost încălcate 
drepturile și anume nu i-a fost explicat dreptul de a prezenta probe, de a fi asistat de un 
apărător și de interpret.
Petiționara mai indică, precum că agentul constatator nu a colectat și administrat 
probe privind existența contravenției și vinovăția sa. 
Agentul constatator Bogomolnîi Vasili, în ședința de judecată nu s-a prezentat, 
însă prin cerere a solicitat examinarea cauzei în absența sa.
Petiționara, fiind citată legal, în ședința de judecată nu s-a prezentat, instanța 
considerând posibilă examinarea cauzei în absența acesteia.
Aprecierea instanței: Audiind participanții la proces, examinând materialele 
prezentate şi analizând motivele invocate în contestație, instanța de judecată consideră 
necesar respingerea acesteia din următoarele considerente. 
Conform art. 448 alin. (1) CCo, termenul de contestare a deciziei agentului 
constatator este de 15 zile de la data emiterii acesteia sau, pentru părțile care nu au fost 
prezente la ședința de examinare a cauzei contravenționale, de la data înmânării copiei de 
pe decizia respectivă în condițiile art. 4471 alin. (8). 
Studiind materialele cauzei se constată că procesul-verbal a fost întocmit în 
prezența petiționarei la data de 24.04.2025, care a refuzat să-l semneze, fapt confirmat 
prin semnătura martorului prezentă în procesul-verbal, copia procesului – verbal contestat 
fiind expediat în adresa contravenientei Capațîna Vera (f.d.15), însă confirmare precum 
că acesta a fost recepționat de către contravenientă la materialele cauzei contravenționale 
nu a fost regăsită.
Totodată instanța, instanța reține că deși petiționara a cunoscut despre întocmirea 
procesului-verbal cu privire la contravenție şi emiterea deciziei de sancționare la data de 
24.04.2025, ultima a înaintat contestația la data de 27.10.2025.
Reieșind din cele expuse, instanța de judecată consideră necesar de a respinge 
contestația depusă de către petiționara Capațîna Vera, pe motiv că a omis termenul de 
depunere a contestației, iar temeiuri de repunere a acestuia nu sunt. Or, chiar și în ipoteza 
în care, contravenientul nu a fost în posibilitate de a depune contestația în termen, aceasta 
urma să solicite repunerea în termen de depunere a contestației cu anexarea probelor în 
acest sens, ceea ce nu a făcut.
În conformitate cu art.462 Cod contravențional al RM, instanţa de judecată,
d i s p u n e :
Contestația depusă de Capațîna Vera împotriva procesului verbal cu privire la 
contravenție și decizia agentului constatator al IP Ocnița – Bogomolnîi Vasili din 
24.04.2025, se respinge ca tardivă.
Hotărârea poate fi atacată cu recurs la Curtea de Apel Nord în termen de 15 zile, 
prin intermediul judecătoriei Edineț.
 
Preşedintele şedinţei, 
judecătorul  Dolghieri Dan 