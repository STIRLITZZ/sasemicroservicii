Consiliul Superior al Magistraturii                                          The Supreme Council                                                                                           
Judecătoria Chișinău, sediul Buiucani of Magistrates District Court
mun. Chişinău, bd. Ștefan cel Mare                                                  Chișinău  city 
și Sfânt 200                                                                            bd. Ștefan cel Mare și Sfânt 200
Dosarul nr. 5r-6003/2025
4-25137046-12-5r-24092025 
  Î N C H E I E R E
12 decembrie 2025                                                            mun. Chișinău
Judecătoria Chișinău, sediul Buiucani 
În componența:
Președintele ședinței, judecător                          Aurelia CAZACLIU
Grefier                                                                                Vladislav CIUPAC
Cu participarea avocatului Panuș Liliana
examinând în ședința de judecată publică contestația depusă de Moraru Iulian 
împotriva Încheierii din 18.07.2025 pe marginea materialului nr. 11158 din 
16.07.2025, emisă de către agentul constatator din cadrul IP Ciocana, instanța -
                                                     c o n s t a t ă : 
          Prin Încheierea din 18.07.2025, emisă de către agentul constatator din cadrul 
IP Ciocana, mun. Chișinău, s-a dispus oprirea controlului de mai departe pe 
marginea cazului dat și decontarea materialului  nr. 11158 din 16.07.2025, din 
motiv că acțiunile părților implicate în conflict, nu întrunesc aspectele unei 
contravenții sau infracțiuni.
          La data de 17.09.2025, Moraru Iulian a depus, prin intermediul avocatului 
Panuș Liliana, o contestație împotriva Încheierii din 18.07.2025, emisă pe 
marginea materialului nr. 11158 din 16.07.2025, care a fost recepționată prin 
factorul poștal la data de  16.09.2025, prin ce se conchide, că contestația a fost 
depusă în termenul prevăzut de art. 448 Cod contravențional.
          În susținerea contestației, a invocat că nu este de acord cu Încheierea 
agentului constatator din 18.07.2025 și consideră că agentul constatator a examinat 
superficial cazul, a emis o decizie absolut nemotivată, nefiind audiat petentul și 
nici minora Moraru Diana, fiind îngrădit dreptul de a prezenta probe.
           Astfel, Moraru Iulian solicită admiterea contestației, cu anularea Încheierii 
agentului constatator din 18.07.2025 emisă pe marginea materialului nr. 11158 din 
16.07.2025, ca fiind ilegală, neîntemeiată și subiectivă.

           Contestatarul Moraru Iulian, în ședința de judecată nu s-a prezentat, 
interesele sale fiind reprezentate de către avocatul Liliana Panuș, care a pledat 
pentru admiterea contestației, ca întemeiată, din motivele de fapt și de drept 
invocate.
           Agentul constatator, Popov Vadim, în ședința de judecată nu s-a prezentat, 
fiind legal citat despre data, ora și locul ședinței de judecată, astfel în conformitate 
cu prevederile art. 455 alin. (2) din Codul contravențional, instanța de judecată a 
dispus examinarea contestației în lipsa agentului constatator. 
Audiind avocatul, analizând, în ansamblu, materialele la caz, instanța, 
consideră necesar  respingerea  contestației  depusă de Moraru Iulian împotriva 
Încheierii agentului constatator din cadrul IP Ciocana, mun. Chișinău din 
18.07.2025, reieșind din următoarele motive.
           Potrivit prevederilor art. 448 alin. (1) Cod contravențional, făptuitorul, 
victima sau reprezentantul acestora, procurorul, dacă este parte în cauza 
contravențională, în cazul în care nu sânt de acord cu Încheierea agentului 
constatator sau în cazul în care aceasta a fost emisă cu încălcarea normelor 
procesuale stabilite de prezentul cod, sânt în drept să conteste Încheierea emisă 
asupra cauzei contravenționale. Termenul de contestare a Încheierii agentului 
constatator este de 15 zile de la data emiterii acesteia sau, pentru părțile care nu au 
fost prezente la ședința de examinare a cauzei contravenționale, de la data 
înmânării copiei de pe Încheierea respectivă în condițiile art. 4471 alin. (8).
          În conformitate cu art. 395 alin. (1) pct. 2) Cod contravențional, instanța 
judecă contestațiile împotriva hotărârilor autorităților competente să soluționeze 
cauzele contravenționale.
         Potrivit prevederilor art. 400 alin. (4) Cod contravențional, contravențiile se 
constată de către angajații subdiviziunilor subordonate Ministerului Afacerilor 
Interne care exercită atribuțiile poliției.
         Prin Încheierea agentului constatator din 18.07.2025, a fost dispusă încetarea 
examinării materialului, cu transmiterea în arhivă, pe motivul lipsei în acțiunile lui 
Moraru Diana ale vreunei contravenții sau infracțiuni, deci, pe motivul că nu a fost 
constatată vreo încălcare a legislației în vigoare.
         Din materialele cauzei rezultă că, la data de 16.07.2025, Moraru Iulian a 
depus la IP Ciocana, o plângere, înregistrată cu nr. 11158, prin care a solicitat 
examinarea acțiunilor pretins ilegale ale fostei soții Moraru Diana, care o agresează 
fizic sistematic pe fiica lor minoră Moraru Diana, a.n. 2011, care este bătută cu 
picioarele și pumnii pe diferite părți ale corpului, din mai multe motive, ca nu face 
curat și mâncare (f.d.33).
Conform procesului-verbal privind actele de constatare din 18.07.2025, cet. 
Moraru Diana a declarat că, niciodată nu a agresat-o fizic pe fiica Diana și că toate 
aceste alegații ale fostului soț, Moraru Iulian, au apărut ca urmare a majorării 
pensiei de întreținere a copiilor minori și care nu a fost achitată la timp, fiind 
intentată procedură de executare. Totodată, Moraru Iulian a promis fetei, Diana, 
care se află la el, să-i cumpere un telefon mobil în valoare de 30 mii de lei. Fiica sa 
a apelat-o referitor la faptul că tatăl ei a transferat banii pentru telefon și că ea deja 
ar urma să-i procure acest dispozitiv, însă suma transferată constituie suma 
acumulată în 5 ani de neachitare a pensiei de întreținere (f.d.34).
          Astfel, instanța constată că la emiterea încheierii în cauză, agentul 
constatator a ținut cont de circumstanțele indicate în plângerea lui Moraru Iulian, 
acestea fiind confirmate și prin  extrasele din telefon despre discuțiile de procurare 
a telefonului,  iar ca rezultat,  nu a constatat în acțiunile mamei copiilor comuni, 
Moraru Diana vreo componență a unei contravenții, precum și nici alte încălcări 
ale legislației în vigoare, circumstanțele invocate de către petent, fiind subiective și 
formale, lipsite de suport factologic, nefiind anexată vreo dovadă a agresiunii 
pretins a fi admisă de către mama Diana Moraru, asupra fiicei sale minore, cu 
același prenume.
           În concluzie, reieșind din contextul rigorilor menționate și analizând 
circumstanțele ca stare de fapt constatate pe parcursul examinării contestației 
depuse de către petent, și  raportând-o la normele de drept aplicabile cazului,  se 
constată că agentul constatator a efectuat toate acțiunile procesuale necesare în 
vederea administrării probelor, efectuând o investigație completă, urmare a căreia, 
a ajuns la concluzia legală și corectă de lipsă în acțiunile lui Moraru Diana a 
semnelor unei fapte contravenționale sau penale. 
           Astfel, instanța constată că contestația depusă de Moraru Iulian împotriva 
Încheierii agentului constatator din 18.07.2025, necesită a fi  respinsă ca 
neîntemeiată, or, la caz, instanța de judecată nu a stabilit necesitatea realizării unor 
acțiuni suplimentare de către organul de poliție pe marginea plângerii 
contestatarului.
            În baza celor expuse, conducându-se de art. 448, art. 460, art. 462 din Cod 
contravențional, instanța de judecată-                      
 
                        d i s p u n e:
  Se respinge contestația depusă de Moraru Iulian împotriva Încheierii din 
18.07.2025 pe marginea materialului nr. 11158 din 16.07.2025, emisă de către 
agentul constatator din cadrul IP Ciocana, ca neîntemeiată.
  Încheierea poate fi atacată cu recurs, în termen de 15 zile, la Curtea de Apel 
Centru, prin intermediul Judecătoriei Chișinău, sediul Buiucani.
            Președintele ședinței,
            judecător                                                            Aurelia CAZACLIU