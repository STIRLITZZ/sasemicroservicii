C U R T E A   D E   A P E L   N O R D
Dosarul nr. 1a-270/2025                                                                           Judecătoria Bălți, sediul 
Central
1-22076606-03-1a-30042025                                                                               Judecător: Natalia 
Foma
D E C I Z I E
În numele Legii
11 decembrie 2025                                                                                              mun. 
Bălți
Colegiul penal al Curții de Apel Nord
În componența:
Președintele completului, judecătorul:                                    Ghenadie 
Liulca
 Judecătorii:                                      Aurelia Andronache și Ludmila 
Iarmaliuc
Grefier                                                                                            Maria 
Baciu
Cu participarea:
Procurorului                                                                                    Liliana 
Pasat
Avocatului                                                                                  Rodica 
Cojocar
Translatorului                                                                                    Inna 
Rotari
a judecat în ședință de judecată publică în ordine de apel apelul avocatului 
Rodica Cojocar în interesele inculpatului Gordaș Nicolai declarat împotriva 
sentinței Judecătoriei Bălți, sediul Central din 27 martie 2025 în cauza penală 
privind condamnarea lui:
Gordaș Nicolai *****, a.n. *****, necăsătorit, supus militar, studii 
medii, anterior nejudecat, cetățean al Republicii Moldova,
- în săvârșirea infracțiunilor prevăzute de art. 217 alin. (4) lit. b), art. 217 1 
alin. (4) lit. d) Cod penal,-
Termenul de judecare a cauzei:
În instanța de fond: 31.05.2022 - 27.03.2025;
În instanța de apel: 30.04.2025 - 11.12.2025.
Procedura de citare legală executată.
După expunerea esenței cauzei de către judecătorul raportor, ținând cont de 
argumentele apelului, materialele cauzei, opiniile participanților la proces și 
prevederile legale, pentru expunere asupra apelului, Colegiul penal, -
C O N S T A T Ă:
Soluția și argumentele instanței de fond:
Prin sentința Judecătoriei Bălți, sediul Central din 27 martie 2025, Gordaș 
Nicolai, a fost recunoscut vinovat în comiterea infracțiunilor prevăzute art. 217 
alin. (4) lit. b) și art. 2171 alin. (4) lit. d) Cod penal, fiindu-i stabilită pedeapsa după 
cum urmează:
- art. 217 alin. (4) lit. b) Cod penal cu închisoare pe un termen de 2 (doi) ani, 
cu privarea de dreptul de a ocupa funcții și de a exercita activități legate de 
circulația legală a drogurilor și analogilor acestora pe un termen de 2 (doi) ani;
- art. 2171 alin. (4) lit. d) Cod penal cu închisoare pe un termen de 8 (opt) ani 
și cu privarea de dreptul de a ocupa funcții și de a exercita activități legate de 
circulația legală a drogurilor și analogilor acestora pe un termen de de 3 (trei) ani. 
În baza art. 84 alin. (1) Cod penal, pentru concurs de infracțiuni, prin cumul 
parțial al pedepselor aplicate, lui Gordaș Nicolae i-a fost stabilită pedeapsă 
definitivă sub formă de închisoare pe un termen de 9 (nouă) ani, cu privarea de 
dreptul de a ocupa funcții și de a exercita activități legate de circulația legală a 
drogurilor și analogilor acestora pe un termen de 5 (cinci) ani, cu executarea 
pedepsei în penitenciar de tip închis. 
Până la intrarea sentinței în vigoare a menține în privința lui Gordaș Nicolai 
măsura preventivă „arest preventiv”.
Termenul pedepsei urmează a fi calculat de la data pronunțării sentinței - 
27.03.2025, cu includerea în termen a perioadei aflării acestuia în stare de arest 
preventiv începând cu data de 09.12.2024, până la data pronunțării sentinței. 
S-a încasat din contul inculpatului Gordaș Nicolae în beneficiul statului 
cheltuielile de judecată în sumă de 5040 (cinci mii patruzeci) lei. 
Corpurile delicte: - un pachet de hârtie în care se află praf și bulgări de 
culoare bej, care conține PVP, cantitatea substanței solide care conține substanța 
stupefiantă PVP, constituie 1,590 gr., transmise la păstrare la Inspectoratul de 
Politie Bălți, conform chitanței de predare nr. 0141 din 19.05.2022, urmează a fi 
nimicite la intrarea sentinței în vigoare;
- un pachet de hârtie de culoare cafenie, în care se află un pachețel de tip Zip 
lock în care se află o substanță solidă cu aspect de cristale și bulgări de culoare alb-
cafenie, care se atribuie la categoria substanțelor stupefiante. Cantitatea substanței 
solide care conține substanțe PVP constituie 10,309 g., un pachețel de tip zip lock 
în care se află fragmente de sticlă de culoare verde, ambalate într-un pachet de 
carton de culoare cafenie, ambalajul fiind sigilat, urmează a fi nimicite la intrarea 
sentinței în vigoare.
Pentru a se pronunța cu sentința în cauză instanța de fond, în fapt, a constatat 
că, Gordaș Nicolai, la data de 08.03.2022, în jurul orelor 16:00, aflându-se în mun. 
Bălți, pe str. Victoriei, lângă fabrica „Basarabia Nord” a fost stopat de către 
angajații de poliție a Inspectoratului  Bălți, deoarece a apărut o bănuială că ultimul 
a consumat droguri. 
Ulterior, fiindu-i petrecută percheziție corporală, în cadrul căreia la Gordaș 
Nicolai, în buzunarul exterior din partea dreaptă a scurtei sale, a fost depistat și 
ridicat un pachețel din polimeri transparent de tip „zip-lock” în care se afla praf de 
culoare deschisă, cu miros specific asemănător drogurilor, care a fost ridicat și 
împachetat și supus expertizării. 
Conform raportului de expertiză judiciară nr. 34/12/2-R-178 din 21.04.2022 
substanța solidă, cu aspect de praf și bulgări, de culoare bej, ambalată într-un 
pachețel polimeric de tip zip-lock ridicată la data de 08.03.2022 de la cet. Gordaș 
Nicolai pe str. Victoriei în adiacentul SA „Basarabia Nord”, mun. Bălți, conține 
PVP care se atribuie la categoria substanțelor stupefiante. Cantitatea substanței 
solide cu aspect de praf și bulgări de culoare bej care conține substanța stupefiantă 
PVP constituie în total 1,590 gr., adică proporții deosebit de mari, pe care ultimul 
le păstra în scopul folosirii personale. 
Pe baza stării de fapt expuse mai sus, confirmată de probele administrate, 
instanța a reținut că, în drept faptele inculpatului Gordaș Nicolai întrunesc 
elementele constitutive ale infracțiunii prevăzute de art. 217 alin. (4) lit. b) Cod 
penal – circulația ilegală a drogurilor, etnobotanicelor sau analogilor acestora 
exprimate prin, păstrarea, drogurilor, etnobotanicelor sau analogilor acestora, 
săvârșite în proporții deosebit de mari şi fără scop de înstrăinare.
Tot el, la data de 13.05.2022, deplasându-se pe str. Sofiei din mun. Bălți cu 
automobilul de model „Audi”, cu n/î *****, a fost stopat de către angajații de 
poliție a Inspectoratului de Poliție Bălți, deoarece a apărut o bănuială că ultimul a 
consumat droguri. 
În cadrul efectuării percheziției în automobilul lui Gordaș Nicolai, a fost 
depistat și ridicat un pahar de hârtie în care se afla o soluție de culoare albă 
mărunțită, o cutie pustie de pastile „clonozepam”, o bandă izolatoare de culoare 
albastră și de pe covorașul a/m substanțe sub formă de granule și praf de culoare 
albă cu un miros specific. 
Conform raportului de expertiză nr. 34/12/2-R-332 din 23.05.2022, substanța 
solidă cu aspect de cristale și bulgări de culoare alb-cafenie, ambalată într-un pahar 
din carton, de culoare cafenie, prezentată spre examinare într-un pachet polimeric 
transparent, ridicat la data de 13.05.2022, prin proces-verbal de ridicare a 
substanțelor la fața locului, pe adresa mun. Bălți, str. Sofiei 1, din automobilul cu 
n/î *****, în prezența proprietarului Gordaș Nicolai, conține PVP care se atribuie 
la categoria substanțelor stupefiante. Cantitatea substanței solide cu aspect de 
cristale și bulgări de culoare alb-cafenie cu impurități care sunt imposibil de 
separat, care conține substanța stupefiantă PVP constituie 10,309 gr, adică 
proporții deosebit de mari, pe care ultimul le păstra în scop de înstrăinare. Conform 
Hotărârii de Guvern nr.1088 din 05.10.2004 cu privire la aprobarea tabelelor și 
listelor substanțelor stupefiante, psihotrope și precursorilor acestora, supuse 
controlului PVP este inclus în Tabelul I. Substanțele Stupefiante și Substanțele 
Psihotrope Neutilizate în Scopuri Medicale. Lista nr.11 Substanțe stupefiante. 
Pe baza stării de fapt expuse mai sus, confirmată de probele administrate, 
instanța a reținut că, în drept faptele inculpatului Gordaș Nicolai întrunesc 
elementele constitutive ale infracțiunii prevăzute de art. 217 1 alin. (4) lit. d) Cod 
penal – procurarea, păstrarea, transportarea și înstrăinarea ilegală a drogurilor, 
în scop de înstrăinare, săvârșite în proporții deosebit de mari.
Solicitările apelantului: 
Nefiind de acord cu sentința în cauză, avocatul Rodica Cojocar în interesele 
inculpatului Gordaș Nicolai a contestat-o cu apel, prin care a solicitat admiterea 
apelului, casarea sentinței Judecătoriei Bălți, sediul Central din 27 martie 2025, 
rejudecarea cauzei și pronunțarea unei noi hotărâri privind dispunerea achitării lui 
Gordaș Nicolai învinuit în comiterea infracțiunii prevăzută la art. 217 1 alin. (4) lit. 
d) Cod penal din lipsa elementelor infracțiunii, și/sau recalificarea juridică a faptei 
conform art. 217 alin. (4) lit. b) Cod penal, cu reindividualizarea sancțiunii.
În motivarea apelului s-a invocat lipsa intenției de înstrăinare a substanței 
PVP, or, din probatoriul administrat în cauză nu rezultă în mod clar și neechivoc 
intenția de a înstrăina substanțele depistate, iar cantitatea de 10,309 g PVP poate fi 
justificată prin consum personal și nu este susținută de alte probe (cum ar fi 
tranzacții, martori, instrumente de distribuție etc.) care să confirme scopul de 
comercializare. Subsecvent, se relevă că instanța de fond a calificat eronat fapta ca 
fiind comisă în scop de înstrăinare, fără o analiză detaliată a elementelor 
constitutive ale infracțiunii prevăzute la art. 2171 Cod penal și fără a se ține cont de 
jurisprudența națională și internațională cu privire la diferențierea între consum 
propriu și trafic. La fel, se menționează că instanța a omis evaluarea apărării 
formulate de inculpat și a admis concluziile expertizelor fără o confruntare 
riguroasă cu circumstanțele concrete ale reținerii, percheziției și ridicării obiectelor 
de la fața locului. 
Pe cale de consecință, se concluzionează că în lipsa unor probe directe privind 
scopul de distribuție, condamnarea pentru art. 217 1 alin. (4) lit. d) Cod penal 
reprezintă o aplicare disproporționată a pedepsei.
Argumentele părților:
În ședința instanței de apel, avocatul Rodica Cojocar în interesele inculpatului 
Gordaș Nicolai a pledat pentru admiterea apelului, cu pronunțarea unei noi decizii 
de achitare a inculpatului în partea art. 217 1 alin. (4) lit. d) Cod penal, sau să fie 
dispusă recalificarea acțiunilor sale în baza art. 217 alin. (4) lit. b) Cod penal, ca 
întrebuințare a drogurilor, menționând că nu au fost prezentate probe pertinente, 
concludente care ar dovedi vinovăția acestuia, nefiind identificat nici un 
cumpărător sau un martor care ar confirma faptul că inculpatul a vândut droguri, în 
timpul percheziției efectuate la domiciliul acestuia nu au fost depistate careva 
unelte de pregătire a drogurilor. 
În ședința instanței de apel, inculpatul a Gordaș Nicolai a susținut poziția 
părții apărării, menționând că recunoaște faptul că întrebuințează droguri, dar nu a 
vândut.
În ședința instanței de apel, acuzatorul de stat în persoana procurorului Liliana 
Pasat, a pledat pentru respingerea apelului ca fiind nefondat și menținerea fără 
modificări a sentinței contestate, menționând că cantitatea drogurilor depistate la 
inculpat se confirmă faptul înstrăinării. 
Aprecierea instanței de apel: 
Audiind opiniile participanților la proces, cercetând materialele cauzei 
penale în raport cu argumentele invocate, verificând legalitatea și temeinicia 
sentinței în baza materialelor dosarului, Colegiul penal ajunge la concluzia că, 
apelul avocatului Rodica Cojocar în interesele inculpatului Gordaș Nicolai 
declarat împotriva sentinței Judecătoriei Bălți, sediul Central din 27 martie 
2025, este nefondat și urmează a fi respins din următoarele considerente:
În conformitate cu art. 400 alin. (1) Cod de procedură penală, sentințele pot fi 
atacate cu apel în vederea unei noi judecări în fapt și în drept a cauzei, cu excepția 
sentințelor pronunțate de către instanțele judecătorești privind infracțiunile pentru a 
căror săvârșire legea prevede exclusiv pedeapsă non-privativă de libertate. 
Prin prisma art. 409 Cod de procedură penală, instanța de apel judecă apelul 
numai cu privire la persoana care l-a declarat şi la persoana la care se referă 
declarația de apel şi numai în raport cu calitatea pe care apelantul o are în proces.
În limitele prevederilor arătate în alin.(1), instanța de apel este obligată ca, în 
afară de temeiurile invocate şi cererile formulate de apelant, să examineze 
aspectele de fapt şi de drept ale cauzei, însă fără a înrăutăți situația apelantului.
În acest sens, Colegiul penal statuează că apelul reprezintă o cale de atac sub 
aspect de fapt şi de drept, întrucât odată exercitat, produce un efect devolutiv 
complet în sensul că provoacă un control atât în fapt, cât şi în drept numai la 
persoana care l-a declarat, la calitatea acesteia în proces şi la persoana împotriva 
căreia este îndreptat de către jurisdicția de al doilea grad asupra hotărârii primei 
instanțe. 
Chestiunile de fapt asupra cărora s-a pronunțat sau trebuia să se pronunțe 
prima instanță şi care prin apel se transmit instanței de apel sunt: dacă fapta 
reținută ori numai imputată s-a săvârșit ori nu, dacă fapta a fost comisă de inculpat 
şi în ce împrejurări s-a comis, dacă probele corect au fost apreciate prin prisma 
cumulului de probe anexate la dosar în conformitate cu art.101 Cod de procedură 
penală. 
La chestiuni de drept se referă cele ce țin de faptul: dacă fapta întrunește 
elementele infracțiunii, dacă infracțiunea a fost corect calificată, dacă pedeapsa a 
fost individualizată şi aplicată just; dacă normele de drept procesual penal sau 
administrativ au fost corect aplicate şi hotărârea adoptată să conțină răspuns la 
toate motivele invocate. 
Conform art.414 alin. (1), (2) Cod de procedură penală, instanța de apel, 
judecând apelul, verifică legalitatea și temeinicia hotărârii atacate în baza probelor 
examinate de prima instanță, conform materialelor din cauza penală, și în baza 
oricăror probe noi prezentate instanței de apel. (2) Instanța de apel verifică 
declarațiile și probele materiale examinate de prima instanță prin citirea lor în 
ședința de judecată, cu consemnarea în procesul-verbal. 
Potrivit art. 415 alin. (1) pct. 1) lit. c) Cod de procedură penală, instanța de 
apel, judecând cauza în ordine de apel, adoptă una din următoarele decizii: 
respinge apelul, menținând hotărârea atacată, dacă apelul este nefondat. 
Aici Colegiul penal conchide că, soluția de respingere a apelului ca nefondat 
se adoptă însă numai după examinarea sub toate aspectele a hotărârii pronunțate de 
prima instanță, dacă se ajunge la concluzia că hotărârea este legală și întemeiată.
Cu titlu preliminar, Colegiul penal evidențiază că cauza penală de învinuire a 
lui Gordaș Nicolai în comiterea infracțiunilor prevăzute la art. 217 alin. (4) lit. b) și 
art. 217 1 alin. (4) lit. d) Cod penal a fost examinată în procedură generală, din 
motiv că inculpatul pe art. 217 alin. (4) lit. b) Cod penal și-a recunoscut integral 
vina, iar pe art. 2171 alin. (4) lit. d) Cod penal și-a recunoscut parțial vina, doar sub 
aspectul păstrării substanțelor narcotice pentru consum propriu, în lipsa scopului de 
înstrăinare.
Cu titlu terțio, Colegiul penal remarcă, că Gordaș Nicolai, fiind audiat în 
instanța de fond, prin expunerea factologică, a relatat că la data de 08.03.2022, a 
procurat substanțe narcotice în cantitatea de 1 gr. După procurare, aproximativ 
jumătate de oră, pe telefon i-a venit un mesaj cu geo locație, unde i-a apărut adresa 
unei firme de construcții  „Knauf”, pe traiectoriei fâșiei forestiere. Fiind la adresa 
indicată, lângă un copac, săpând după punct, aproximativ la 2-3 cm, a găsit un 
pachețel izolat cu izolantă, la scoaterea izolantei. Ca să se asigure că înăuntru era 
ceia ce a comandat, a scos pachețelul din polietilenă de marca „zip-lok”, unde 
înăuntru se afla substanța de culoare cafenie. A pus pachețelul în buzunarul 
dinăuntrul scurtei, și s-a deplasat spre stația de oprire pe str. Victoriei, s-a 
îndepărtat la aproximativ 100 m.. De la locul unde a ridicat pachețelul, pe cărărușă, 
mergeau doi bărbați. Ajungând în rând cu el, l-au întrebat ce a făcut în acel loc. El 
a încercat să le spun că doar se plimbă, la ce l-au întrebat dacă deține careva 
obiecte interzise. Atunci  a comunicat că are, și a comunicat unde se află. Apoi au 
plecat la Inspectoratul de Poliție și s-a documentat cazul, unde i s-a indicat că el 
dețineam 600 gr.. Însă, el aveam doar 1 gr.. După care a fost la Spital pentru a trece 
expertiza, la care s-a depistat că este curat. Ulterior, a fost efectuată percheziția la 
domiciliu, la care la fel nu s-a găsit nimic.  A mai a relatat, că substanța narcotică a 
fost procurată de pe rețeaua de socializare ,,Telegram”, aceasta fiind sare. 
Ulterior, la data de 12.05.2022, a depistat că prietena sa îl înșală, motiv din 
care a consumat substanțe alcoolice, fiind în mașina sa personală de culoare 
albastră. Apoi, s-a dus acasă ca să ceară bani de la părinți ca să mai procure bere, la 
care părinții au încercat să-l oprească. În rezultat, și-a strâns lucrurile și a mers la 
mașină, unde a dormit. A doua zi dimineață, data de 13.05.2025, aproximativ orele 
10:00-11:00, se simțea rău. În mașină avea o boxă care costa în jur la 6 000 lei, pe 
care a vândut-o cu 3000 lei, mai ieftin. A intrat pe rețeaua „Telegram” ca să 
cumpere substanțe narcotice. Pe sait era indicat cantitatea și care sunt în stoc. A 
comandat 10 gr. și a achitat în jur la 2000 lei. De  regulă comanda vine în 10 min, 
iar aici comanda urma să vină într-o oră. A mers la locul indicat, în afara orașului, 
a ridicat pachețelul. După ce a scos izolanta, a rupt pachețelul, după care a urcat în 
mașină pe banca din spate ca să fumeze. Aproximativ peste 5 min., s-au apropiat 
colaboratorii poliției, au văzut pachețelul fiind pe parbriz, ușile erau închise, iar 
geamurile erau puțin deschise. Atunci, el a trecut pe bancheta din față și a pornit 
automobilul ca să se eschiveze de la aceștia. Însă, la intersecția str. Sofiei nu a ținut 
controlul automobilul și a nimerit în accident rutier, fiind ajuns de colaboratorii de 
poliție. Colaboratori de poliție au încercat să deschidă ușa, polițistul a stricat 
fereastra mașinii și a deschis ușa. Toată substanța narcotică s-a împrăștiat prin 
salonul automobilului după tamponarea mașinii, după care s-au apropiat carabinieri 
și reprezentanți de la laborator. A trecut expertiza medicală, la care la el nu s-a 
depistat nimic, doar că la suflare i s-a depistat că este în stare de ebrietate, după 
care a fost la Inspectoratul de Poliție. Ulterior, s-a efectuat percheziția la domiciliu.
Notabil este și faptul că sentința primei instanțe a fost contestată de avocatul 
Rodica Cojocar în interesele inculpatului Gordaș Nicolai, doar în latura stabiliri 
vinovăției pe art. 217 1 alin. (4) lit. d) Cod penal, considerând că acțiunile 
inculpatului urmează a fi recalificate în baza art. 217 alin. (4) lit. b) Cod penal, 
deoarece nu a fost confirmat scopul înstrăinării.
În acest sens, Colegiul penal constată că, instanța de fond corect a apreciat 
starea de fapt și drept, încadrând just acțiunile inculpatului Gordaș Nicolai în baza 
dispozițiilor art. 217 alin. (4) lit. b) Cod penal - circulația ilegală a drogurilor, 
etnobotanicelor sau analogilor acestora exprimate prin, păstrarea, drogurilor, 
etnobotanicelor sau analogilor acestora, săvârșite în proporții deosebit de mari şi 
fără scop de înstrăinare, or, în partea respectivă soluția primei instanțe nu a fost 
contestată cu apel, iar instanța de apel nu a stabilit prezența erorilor de drept ce ar 
permite implicarea instanței ex oficio.
În continuare, reieșind din textul apelului înaintat de avocatul Rodica Cojocar 
în interesele inculpatului Gordaș Nicolai, Colegiul penal notează că principala 
problemă pusă în discuție pe orice cauză penală se rezumă la vinovăția persoanei 
trimisă în judecată în raport cu faptele pentru care aceasta este acuzată prin 
rechizitoriu. 
În cauza de față problema vinovăției este determinată de existența sau 
inexistența în acțiunile inculpatului Gordaș Nicolai a semnelor calificative a 
infracțiunii prevăzute la art. 217 1 alin. (4) lit. d) Cod penal, așa cum au fost 
incriminate prin rechizitoriu. 
Tot la acest capitol, Colegiul relevă faptul că încadrarea juridică a faptei are 
importanță atât pentru aplicarea corectă a legii penale, cât şi pentru modul de 
desfășurare a judecății determinând, nu în ultimul rând, concordanța între 
conținutul legal al infracțiunii şi conținutul constitutiv al acesteia. Mecanismul de 
încadrare juridică a faptei presupune implicit stabilirea textului din legea penală, 
care prevede şi sancționează fapta socialmente periculoasă ce face obiectul cauzei 
penale. 
Prin sintagma de „încadrare juridică a acțiunilor inculpatului” se are în 
vedere determinarea şi constatarea juridică a corespunderii exacte între semnele 
faptei prejudiciabile săvârșite şi semnele componenței infracțiunii, prevăzute de 
norma penală, după cum se menționează expres şi în art. 113 Cod penal.
Componența de infracțiune constituie un tot întreg, format din patru semne 
corespunzătoare celor patru elemente ale componenței de infracțiune – obiectul și 
latura obiectivă, subiectul și latura subiectivă. 
Semnul componenței de infracțiune reprezintă o însușire, o proprietate 
generală a componenței de infracțiune, de ordin obiectiv sau subiectiv, prezentă în 
cadrul fiecărei infracțiuni de o anumită categorie ce are importanță juridică la 
calificarea faptei drept o infracțiune concretă.
În același timp, legiuitorul la art. 118 alin. (2) Cod penal, a stipulat că la 
calificarea infracțiunilor în cazul concurenței dintre o parte şi un întreg se 
efectuează în baza normei care cuprinde în întregime toate semnele faptei 
prejudiciabile săvârșite.
Subsecvent Colegiul statuează că, la soluționarea fondului cauzei, prima 
instanță urmează să se ghideze de limitele prescrise de art. 325 alin. (1) Cod de 
procedură penală, fiind obligată să cerceteze minuțios probatoriul administrat 
numai în privința persoanei puse sub învinuire şi numai în limitele învinuirii 
formulate acesteia în rechizitoriu. 
Din atare considerente, baza factologică descrisă în rechizitoriu şi încadrarea 
acesteia într-o normă penală concretă urmează a fi minuțios analizată de instanțele 
de fond, pentru a se putea afirma că echitatea procesului a fost respectată. 
Ca urmare a celor relatate supra, Colegiul penal efectuând o sinteză a cadrului 
normativ și a practicii unitare a Curții Supreme de Justiție pe această categorii de 
infracțiunii, constată dincolo de orice dubiu rezonabil că acțiunile inculpatului 
Gordaș Nicolai atât de organul de urmărire penală, precum și de instanța inferioară 
corect au fost încadrate în baza prevederilor art. 217 1 alin. (4) lit. d) Cod penal, cu 
semnele calificative: procurarea, păstrarea, transportarea și înstrăinarea ilegală a 
drogurilor, în scop de înstrăinare, săvârșite în proporții deosebit de mari.
În fortificarea soluției date, Colegiul penal evidențiază că, deși există o 
concurență între componența infracțiunii prevăzute la art. 217 1 alin. (4) lit. d) Cod 
penal și a cea prevăzută la art. 217 alin. (4) lit. b) Cod penal, principala deosebire 
dintre aceste două componențe de infracțiunii îl reprezintă scopul ca semn 
obligatoriu al laturi subiective ale infracțiunii.
Astfel, pentru existența componenței infracțiunii prevăzute la art. 217 Cod 
penal, este necesar ca făptuitorul să acționeze în lipsa scopului de înstrăinare a 
drogurilor, etnobotanicelor sau analogilor acestora, cum ar fi scopul de a consuma, 
utiliza drogurilor, etnobotanicelor sau analogilor acestora în sfera industrială, 
alimentară, medicală, farmaceutică etc.).
Pe când, în cazul componenței infracțiunii prevăzute la art. 217 1 Cod penal, 
făptuitorul acționează în vederea înstrăinării drogurilor, etnobotanicelor sau 
analogilor acestora, indiferent dacă subiectul a urmărit realizarea unui interes 
material.
În aceste ordine idei, teza punctată de către apărare, precum că acuzarea nu a 
prezentat nici o probă veridică și concludentă care ar demonstra vinovăția 
inculpatului Gordaș Nicolai în comiterea aspectului de realizare a drogurilor, 
etnobotanicelor sau analogilor acestora, în opinia instanței de apel urmează a fi 
apreciată ca fiind o poziție de apărare. 
Or, contrar poziției apărării, din materialele dosarului este cert că prin 
procesul-verbal de percheziție în automobilul de model „Audi”, cu n/î ***** din 
13.05.2022, cu planșă fotografică, potrivit căruia în rezultatul percheziției efectuată 
în automobil a fost depistat un stacan din hârtie în care se află o soluție de culoare 
albă, parțial dizolvată cu apă, o cutie de pastile, o bandă adezivă de culoare 
albastră, iar de pe covoraș și de sub acesta au fost ridicate substanțe sub formă de 
granule și praf de culoare albă, cu miros specific de substanță narcotice, care au 
fost ridicate și sigilate (f.d. 20-26, vol. I).
Prin raport de constatare tehnico-științifică nr. 34/12/2-R-332 din 23.05.2022 
s-a constatat că substanța solidă, cu aspect de cristale și bulgari de culoare alb-
cafenie, ambalată într-un pahar din carton, de culoare cafenie, prezentata spre 
examinare într-un pachet polimeric transparent ridicată la data de 13.05.2022, prin 
procesul-verbal de ridicare a substanțelor la fata locului pe adresa mun. Bălți, str. 
Sofiei 1 din automobilul cu nr./înm. *****, în prezenta proprietarului Gordaș 
Nicolai conține PVP, care se atribuie la categoria substanțelor stupefiante de tip 
PVP, cu cantitatea de 10,309 g, cantitate ce se atribuie proporții deosebit de mari 
(f.d. 55, vol. I).
Prin urmare, Colegiul penal conchide că atât organul de urmărire penală, 
precum și prima instanță just au stabilit că circulația ilegală a drogurilor, 
etnobotanicelor sau analogilor acestora, în scopul înstrăinării, și nu de consum 
propriu, or, cantitatea deosebit de mare a substanței psihotrope depistate la 
inculpat, dau temei rezonabil de considera că aceste substanțe nu puteau fi păstrate 
decât în scop de înstrăinare.
Această stare de fapt, Colegiul penal o deduce din însuși conduita inculpatului 
Gordaș Nicolai care deși susține că această cantitate de droguri a fost procurată în 
scopul întrebuințării personale, prin procesul-verbal nr. 47 din 13.05.2022 al 
examinării medicale de constatare a faptului de consumare a alcoolului, stării de 
ebrietate și naturii ei, s-a stabilit că Gordaș Nicolai este treaz, fără a fi constată 
consecințele de droguri (f.d.12-13, vol. I), deși inculpatul insistă că a consumat de 
droguri, inclusiv în momentul reținerii.
Implicit, Colegiul penal notează că deși Gordaș Nicolai susține că este 
consumator de droguri, potrivit certificatului eliberat de Serviciul Narcologic a 
Departamentului AMSA Bălți, se stabilește că Gordaș Nicolai nu se află la 
evidența medicului narcolog.
Notabil este și faptul că, deși Gordaș Nicolai susține că la 13.05.2022, în 
momentul intervenirii colaboratorilor de poliție, s-a încuiat în mașina personală cu 
scopul de a întrebuința o parte din substanța stupefiantă, însă în cadrul percheziției 
efectuată în automobilul de model „Audi”, cu n/î  *****, din 13.05.2022 nu au fost 
depistate careva obiecte adaptabile consumului de droguri, or, după cum rezultă 
din datele de specialitate în domeniul toxicologiei și criminologiei, substanța PVP 
poate fi introdusă în organism prin mai multe modalități, precum: inhalare, fumare, 
ingerare, administrare injectabilă.
Astfel, în lipsa unor date obiective, ce ar confirma faptul că Gordaș Nicolai 
este consumator de droguri, se atestă prezența unor date solide ce conformă faptul 
că Gordaș Nicolai a acționat în scopul înstrăinării substanței stupefiante de tip 
PVP.
Aferent circumstanțelor descrise mai sus, Colegiul penal constată că vinovăția 
lui Nacu Mihail în comiterea infracțiunii prevăzută de art. 217 1 alin. (4) lit. d) Cod 
penal, a fost dovedită dincolo de orice dubiu rezonabil, prin totalitatea probelor 
cercetate în ședința de judecată de către instanța de fond și verificate prin citire în 
instanța de apel, şi anume: 
- declarațiile martorului Burduja Andrieș, care fiind audiat în instanța de 
fond a relatat că activează în calitate de polițist la IP Bălți. La data de 13.05.2022, 
fiind antrenat în serviciu împreună cu colegul său Gherșteaga Victor pe sectorul nr. 
3, Gara de Nord, era cu automobilul de serviciu în adiacentul CCG 15/8, unde 
lângă fâșia forestieră a observat un automobil de model „Audio”, fapt care era 
suspect. În timpul verificării, ușile erau încuiate, însă din urmă pe bancheta din 
spate geamul era interdeschis, fiind o persoană care fuma o țigară. La solicitarea de 
a ieși din automobil pentru prezentarea de acte, acesta a trecut pe bancheta din față, 
având în mâna un pachețel, a pornit motorul automobilului și a accelerat Au 
început să-l urmărească cu girofarul și sirena pornită, însă ultimul nu a reacționat. 
L-au urmărit de pe str. Feroviară până pe str. Sofiei, unde de la trecerea căii ferate 
acesta a virat la stânga și-a pierdut controlul volanului, la care s-a 
proiectat/tamponat într-un automobil care era parcat. Nefiind la volanul mijlocului 
de transport, a avut posibilitatea să iasă primul, s-a apropiat de automobil, la care a 
observat că ultimul a încercat să toarne apă în pahare pentru a nimici substanța, dat 
fiind faptul că ușile erau încuiate. Era nevoit să spargă geamul, unde s-a 
documentat cazul, și s-a stabilit că persoana este Gordaș Nicolae, iar după 
dispunerea expertizei, substanța constituia PVP. A relatat, că nu ține minte anume 
cantitatea deoarece a ridicat substanța din pahar și de pe covoraș în jur de 10 g. 
Substanța era PVP;
- declarațiile martorului Gherșteaga Victor, a declarat instanței că activează 
în calitate de polițist la IP Bălți. La data de 13.05.2022, împreună cu colegul său 
Gurduja Andrei, fiind în serviciu, patrula pe sectorul deservit, în adiacentului 
CCG15/08, unde în fâșia forestieră a observat un automobil de model „Audio”, cu 
n/î DGT 548, de care          s-au apropiat de automobilul dat pentru a fi verificat. La 
bancheta din față nu era nimeni, iar geamul banchetei din spate era deschisă unde 
s-a observat că cineva ceva fuma. Persoana a fost rugată să deschidă ușa pentru a 
fii verificată, însă, acesta a trecut prin interiorul mașinii din bancheta din spate, pe 
cea din față, având în mână un pachet din polietilenă de culoare galbenă, după care 
fiind la volan acesta a pornit motorul și brusc a plecat spre str. Feroviarilor. Au 
urcat în automobil, a pornit girofarul și a plecat în urma automobilului, urmărirea a 
avut loc de pe str. Feroviarilor, pe str. Sofiei, a traversat calea ferată și a cotit la 
stânga, după care a pierdut controlul volanului și s-a lovit într-un automobil. 
Atunci deja colegul a ieșit și l-a imobilizat. În interiorul automobilului s-a observat 
substanța sub formă de granule pe covorașul banchetei din față, după care s-a 
stabilit că acesta este Gordaș Nicolae, s-a solicitat grupa operativă pentru a 
documenta cazul și s-a transmis substanța pentru dispunerea expertizei, substanța 
s-a stabilit a fi PVP;
- declarațiile martorului Merabean Serghei, care a relatat instanței că 
activând în calitate de ofițer la Secția Investigații de Infracțiuni al IP Bălți, în luna 
martie 2022 a parvenit o informație operativă, precum că Gordaș Nicolai 
întrebuințează și păstrează substanțe narcotice. Fiind stopat în regiunea Carterului 
8, la periferie, în cadrul verificării la acesta în buzunarul scurtei s-a depistat un 
pachețel cu substanțe, care a fost expediat pentru expertiză, în rezultat s-a constatat 
că este PVP, popular denumită sare. În pachețel erau aproximativ 1,5 gr. de 
substanță. 
De asemenea, vinovăția inculpatului Gordaș Nicolai integral este confirmată 
și prin probele materiale administrate în instanța de fond și verificate prin citire în 
instanța de apel, și anume:
- procesul-verbal nr. 47 din 13.05.2022 al examinării medicale de constatare a 
faptului de consumare a alcoolului, stării de ebrietate și naturii ei, prin care se 
stabilește că Gordaș Nicolai este treaz (f.d.12-13, vol. I);
- procesul-verbal de percheziție corporală din 13.05.2022, potrivit căruia în 
rezultatul căruia asupra lui Gordaș Nicolai nu au fost depistate careva obiecte 
interzise (f.d.15, vol. I);
- procesul-verbal de percheziție în automobilul de model „Audi”, c/î ***** 
din 13.05.2022, cu planșă fotografică, potrivit căruia în rezultatul percheziției 
efectuată în automobil au fost depistate două telefoane mobile, un stacan din hârtie 
în care se află o soluție de culoare albă, parțial dizolvată cu apă, o cutie de pastile, 
o bandă adezivă de culoare albastră, iar de pe covoraș și de sub acesta au fost 
ridicate substanțe sub formă de granule și praf de culoare albă, cu miros specific de 
substanță narcotice, care au fost ridicate și sigilate (f.d. 20 - 26, vol. I);
- procesul-verbal de percheziție la domiciliul din 13.05.2022, potrivit căruia 
în rezultatul efectuării percheziției la domiciliul lui Gordaș Nicolai nu au fost 
depistate careva obiecte suspecte sau interzise (f.d. 31, vol. I);
- procesul-verbal de ridicare a obiectelor și documentelor din 13.05.2022 prin 
care a fost supus ridicării automobilul de model „Audi”, cu n/î ***** (f.d.37, vol. 
I);
- raport de constatare tehnico-științifică nr. 34/12/2-R-332 din 23.05.2022, 
prin care se constată că substanța solidă, cu aspect de cristale și bulgari de culoare 
alb-cafenie, ambalată într-un pahar din carton, de culoare cafenie, prezentata spre 
examinare într-un pachet polimeric transparent ridicată la data de 13.05.2022, prin 
procesul-verbal de ridicare a substanțelor la fata locului pe adresa mun. Bălți, str. 
Sofiei 1 din automobilul cu nr./înm. *****, în prezenta proprietarului Gordaș 
Nicolai conține PVP, care se atribuie la categoria substanțelor stupefiante. 
Cantitatea substanței solide cu aspect de cristale și bulgari de culoare alb-cafenie 
cu impurități care sunt imposibil de separat, care conține substanța stupefiantă PVP 
constituie 10,309 g, adică proporții deosebit de mari, pe care ultimul le păstra în 
scop de înstrăinare. Conform Hotărârii de Guvern nr. 1088 din 05.10.2004 cu 
privire la aprobarea tabelelor și listelor substanțelor stupefiante, psihotrope și 
precursorilor acestora, supuse controlului PVP este inclusă în Tabelul I. 
Substanțele Stupefiante și Substanțele Psihotrope Neutilizate în Scopuri Medicale. 
Lista nr. 11 Substanțe stupefiante (f.d.55, vol. I);
- procesul-verbal de examinare a obiectului din 03.06.2022, prin care a fost 
supus examinării pachetul de hârtie de culoare cafenie în care se află un pachețel 
de tip zep-lok în care se află o substanță solidă cu aspect cristal și bulgării de 
culoare alb-cafenie care conține substanța stupefiantă PVP, în cantitate de 10, 309 
gr., sigilat cu ștampila expert judiciar 020 CICEJ IGP MAI RM (f.d.61, vol. I);
- procesul-verbal de examinare a obiectului din 10.06.2022, prin care a fost 
supuse examinării telefoanele mobile de model „Realme” și ”Sony”, ambele 
telefoane fiind deconectate (f.d.66, vol. I);
- informația eliberată de Agenția Servicii Publice din 11.07.2022, prin care se 
confirmă că automobilul de model „Audi”, cu n/î  *****, este înregistrat după 
Gordaș Nicolai, iar la 08.07.2022 a fost înregistrată interdicția de înstrăinare 
(f.d.111, vol. I);
- procesul-verbal de percheziție la domiciliul din 27.07.2022, potrivit căruia 
în rezultatul efectuării percheziției la domiciliul lui Gordaș Nicolai nu au fost 
depistate careva obiecte suspecte sau interzise (f.d.119, vol. I).
Colegiul penal, examinând și apreciind totalitatea actelor și documentelor 
administrate în cursul urmăririi penale, cercetate în cadrul ședințelor de judecată de 
prima instanță și analizate în ansamblu și de instanța de apel, prin prisma 
dispozițiilor art. 101 Cod de procedură penală, reține că acestea au fost obținute cu 
respectarea riguroasă a normelor procesuale, fiind caracterizate prin pertinență, 
concludență și utilitate. 
Acestea nu doar că se coroborează între ele, ci și susțin în mod coerent 
declarațiile părții vătămate și ale martorilor audiați, consolidând astfel probatoriul 
într-un mod unitar și lipsit de echivoc. 
În concluzie, analizând întregul ansamblu probator și încadrarea juridică a 
faptelor, instanța de apel constată că nu există temeiuri care să justifice 
recalificarea acțiunilor inculpatului Gordaș Nicolai din prevederile art. 217 1 alin. 
(4) lit. d) Cod penal în prevederile art. 217 alin. (4) lit. b) Cod penal, astfel încât 
apelul declarat în această parte, este nefondat și urmează a fi respins ca atare.
În această operă, Colegiul penal reamintește că în jurisprudența sa, Curtea 
Europeană a precizat că dreptul de a fi auzit în coroborare cu dreptul la un apel 
efectiv sunt în primul rând chestiuni de reglementare în dreptul intern şi este în 
principiu, competența instanțelor să evalueze motivele de admisibilitate a unei 
cereri de acest tip (Doorson împotriva Olandei, 26 martie 1996, §67). 
La acest capitol, instanța de apel reține că apelantul nu s-au bazat exclusiv pe 
chestiuni imperioase ce ar cuprinde încălcări esențiale sau aplicarea eronată a 
normelor de drept material sau a normelor de drept procedural, iar ca urmare nu 
corespunde cerinței de a fi „efectiv”, fiind lipsit de șanse de succes şi nu este 
capabil să ofere îndreptarea situației oferită de prima instanță.
Nerecunoașterea integrală a vinovăției de către inculpat instanța de apel o 
apreciază ca o metodă de apărare și un drept de a nu se auto incrimina garantat de 
art.66 Cod de procedură penală și art. 6 CEDO, or persoana care pe parcursul 
procesului penal are calitatea procesuală de inculpat nu poate fi urmărit pentru 
depunerea declarațiilor false sau refuzul de a face declarații și nu poate fi calificate 
ca circumstanță agravantă la stabilirea pedepsei penale, spre deosebire de 
declarațiile părții vătămate și a martorilor, care răspund penal în baza art. 312-313 
Cod penal pentru darea declarațiilor mincinoase sau refuzul de a da declarații. 
În continuarea acestui deziderat, planează aserțiunea că, în declarațiile 
persoanei acuzate de săvârșirea unei infracțiuni mereu există un subiectivism 
firesc, fiind tentată să nu spună tot ce cunoaște sau să denatureze adevărul în 
interesul personal, astfel fiind necesare în mod obligatoriu probe suplimentare în 
susținerea declarațiilor acestuia, probe care în prezenta cauză nu au fost prezentate.
Din aceste considerente, argumentele expuse de instanța de fond și motivele 
din sentință, pentru a evita repetări inutile, instanța de apel le însușește, fapt ce vine 
în corespundere cu jurisprudența CEDO, care în pct. 37 a hotărârii sale în Cauza 
Albert vs. România din 16.02.2010 statuează că, art. 6 par. 1 din Convenție, deși 
obligă instanța să își motiveze deciziile, acest fapt nu poate fi înțeles ca impunând 
un răspuns detaliat pentru fiecare argument (Van de Hurk vs. Olanda, 19 aprilie 
1994, pct. 61), cu toate acestea procesul echitabil necesită ca o instanță internă, fie 
prin însușirea motivelor furnizate de o instanță inferioară, fie prin alt mod, să fi 
examinat chestiunile esențiale supuse atenției sale.
De asemenea, Colegiul penal nu are temei de a interveni în sentința instanței 
de fond nici în partea stabilirii și întinderii pedepsei aplicate inculpatului Gordaș 
Nicolai, or, la stabilirea categoriei și măsurii de pedeapsă inculpatului s-a ținut cont 
de toate circumstanțele reale și personale privind individualizarea pedepsei, 
acestuia aplicându-i-se o pedeapsă corectă, echitabilă și legală. 
Astfel, în conformitate cu prevederile art.7 alin. (1) Cod penal, la aplicarea 
legii penale se ține cont de caracterul şi gradul prejudiciabil al infracțiunii 
săvârșite, de persoana celui vinovat şi de circumstanțele cauzei care atenuează ori 
agravează răspunderea penală.
Potrivit art. 61 alin.(1), (2) Cod penal, pedeapsa penală este o măsură de 
constrângere statală şi un mijloc de corectare şi reeducare a condamnatului ce se 
aplică de instanțele de judecată, în numele legii, persoanelor care au săvârșit 
infracțiuni, cauzând anumite lipsuri şi restricții drepturilor lor. (2) Pedeapsa are 
drept scop restabilirea echității sociale, corectarea condamnatului, precum şi 
prevenirea săvârșirii de noi infracțiuni atât din partea condamnaților, cît şi a altor 
persoane. Executarea pedepsei nu trebuie să cauzeze suferințe fizice şi nici să 
înjosească demnitatea persoanei condamnate. 
Colegiul penal reține că, individualizarea pedepsei este un proces personal – 
rezultat al propriei convingeri al instanței de judecată, ce nu trebuie conceput ca 
fiind un proces arbitrar, subiectiv, el implicând obligațiunea instanței de a stabili 
măsura pedepsei concrete infractorului necesară și suficientă pentru realizarea 
scopurilor legii penale și pedepsei penale. 
Conform art. 75 alin. (1), (2) Cod penal, persoanei recunoscute vinovate de 
săvârșirea unei infracțiuni i se aplică o pedeapsă echitabilă în limitele fixate în 
Partea specială a prezentului cod şi în strictă conformitate cu dispozițiile Părții 
generale a prezentului cod. La stabilirea categoriei şi termenului pedepsei, instanța 
de judecată ține cont de gravitatea infracțiunii săvârșite, de motivul acesteia, de 
persoana celui vinovat, de circumstanțele cauzei care atenuează ori agravează 
răspunderea, de influența pedepsei aplicate asupra corectării şi reeducării 
vinovatului, precum şi de condițiile de viață ale familiei acestuia. (2) În cazul 
alternativelor de pedeapsă prevăzute pentru infracțiunea săvârșită, pedeapsa cu 
închisoare are un caracter excepțional și se aplică atunci când gravitatea 
infracțiunii și personalitatea infractorului fac necesară aplicarea pedepsei cu 
închisoare, iar o altă pedeapsă este insuficientă și nu și-ar atinge scopul. O 
pedeapsă mai aspră, din numărul celor alternative prevăzute pentru săvârșirea 
infracțiunii, se stabilește numai în cazul în care o pedeapsă mai blândă, din 
numărul celor menționate, nu va asigura atingerea scopului pedepsei. Caracterul 
excepțional la aplicarea pedepsei cu închisoare urmează a fi argumentat de către 
instanța de judecată. 
Subsecvent, din dispozițiile art. 75 alin. (1) Cod penal, se desprind trei criterii 
generale cu valoare de principiu. Pedeapsa aplicată infractorului trebuie să fie 
echitabilă, legală şi individualizată. 
În conformitate cu jurisprudența Curții Europene a Drepturilor Omului, 
pedeapsa penală este echitabilă doar atunci când îndeplinește un dublu scop: pe de 
o parte, să sancționeze fapta comisă, iar pe de altă parte, să contribuie la 
reintegrarea socială a condamnatului și la prevenirea săvârșirii unor noi infracțiuni, 
atât de către acesta, cât și de către alți membri ai societății. Astfel, o pedeapsă 
disproporționată sau excesivă riscă să provoace efecte contrare, generând 
sentimente de nedreptate, resentimente și o pierdere a încrederii în sistemul juridic, 
ceea ce poate submina scopurile fundamentale ale justiției penale. 
În acest context, legalitatea pedepsei impune instanței obligația de a stabili 
măsura acesteia strict în limitele prevăzute de lege, respectând atât dispozițiile 
părții generale, cât și ale părții speciale a Codului penal. Mai mult decât atât, 
individualizarea pedepsei reprezintă un principiu de bază, care presupune adaptarea 
sancțiunii la circumstanțele concrete ale fiecărui caz, astfel încât măsura aplicată să 
fie necesară și proporțională cu scopurile legii penale și să răspundă 
particularităților persoanei condamnate. 
Aplicând aceste principii în speța inculpatului, instanța trebuie să asigure că 
pedeapsa stabilită nu doar reflectă gravitatea faptei – ținând cont de natura și 
mijloacele comiterii infracțiunii, scopul urmărit, condițiile în care a fost săvârșită și 
consecințele produse – ci și particularitățile personale ale inculpatului, precum 
starea psihică, situația socială și familială, istoricul penal și comportamentul 
anterior și posterior infracțiunii. 
În acest mod, cuantumul și regimul pedepsei trebuie să fie astfel calibrate 
încât să asigure respectarea principiului echității sociale, să faciliteze corectarea și 
reabilitarea inculpatei și să descurajeze recidiva, în conformitate cu standardele 
europene privind drepturile omului. Executarea pedepsei, prin aplicarea unui regim 
adecvat, trebuie să contribuie la conștientizarea necesității respectării legii penale 
și la prevenirea săvârșirii unor fapte similare în viitor. 
Prin urmare, instanța de judecată are datoria să individualizeze pedeapsa într-
un mod echilibrat și rațional, astfel încât să se realizeze în mod efectiv obiectivele 
justiției penale, menținând totodată respectul pentru demnitatea persoanei și 
garantând un tratament uman și proporțional în conformitate cu jurisprudența 
Curții Europene a Drepturilor Omului. 
În acest context, Colegiul penal menționează că la individualizarea pedepsei 
stabilită lui Gordaș Nicolai s-a ținut cont de personalitatea inculpatului care la 
locul de trai se caracterizează negativ, anterior nu a fost în conflict cu legea penală, 
iar în sarcina sa nu au fost reținute prezența circumstanțelor atenuante sau 
agravante prevăzute la art. 76-77 Cod penal, și nici acuzatorul de stat la întocmirea 
rechizitorului nu a stabilit și nici indicat prezența circumstanțelor respective.
Drept urmare, Colegiul penal evidențiază că la stabilirea pedepsei, instanțele 
judecătorești pot recunoaște ca agravante numai acele circumstanțe care au fost 
stabilite de organele de urmărire penală, au fost indicate în rechizitoriu (art. 296 
alin. (2) CPP) şi numai dacă au fost susținute de acuzatorul de stat în dezbaterile 
judiciare, pe când acuzatorul de stat la întocmirea rechizitoriului nu stabilit și nici 
nu a indicat prezența circumstanțelor agravante.
Tot la acest capitol, urmează a se evidenția prevederile art. 78 alin. (4) Cod 
penal, care stipulează că în caz de concurs al circumstanțelor agravante şi celor 
atenuante, coborârea pedepsei pînă la minimul sau ridicarea ei pînă la maximul 
prevăzut la articolul corespunzător din Partea specială a prezentului cod nu este 
obligatorie.
În aserțiunea dată, Colegiul penal statuează că la stabilirea mărimii pedepsei 
instanța de judecată trebuie să aprecieze gradul de influență al circumstanțelor 
atenuante şi agravante asupra pedepsei penale atât în baza criteriului cantitativ, cât 
şi a criteriului calitativ.
Prin urmare, dacă într-o cauză penală sunt prezente exclusiv circumstanțe 
agravante sau acestea prevalează din punct de vedere cantitativ față de 
circumstanțele atenuante, atunci mărimea pedepsei stabilite trebuie să fie mai 
aproape de limita maximă a pedepsei prevăzute de sancțiunea normei părții 
speciale a Codului penal. 
La fel, dacă într-o cauză penală sunt prezente exclusiv doar circumstanțe 
atenuante sau acestea prevalează din punct de vedere cantitativ față de 
circumstanțele agravante, acest fapt conduce la stabilirea mărimii pedepsei mai 
aproape de limita minimă a pedepsei prevăzute de sancțiunea normei părții 
speciale a Codului penal. 
Subsecvent se atestă că, Gordaș Nicolai a fost recunoscut vinovat în comiterea 
unui concurs real de infracțiunii, sancțiunea art. 217 alin. (4) lit. b) Cod penal, 
prevăzând pedeapsa închisoari de la 1 la 6 ani cu privarea de dreptul de a ocupa 
anumite funcţii sau de a exercita o anumită activitate pe un termen de la 2 la 5 ani, 
iar art. 2171 alin. (4) lit. d) Cod penal prevede sancțiunea închisorii de la 7 la 15 de 
ani cu privarea de dreptul de a ocupa anumite funcţii sau de a exercita o anumită 
activitate pe un termen de la 2 la 5 ani, infracțiunii care potrivit dispozițiilor art. 16 
Cod penal se atribuie la categoria infracțiunilor grave și celor deosebit de grave.
În contextul circumstanțelor relevate supra, Colegiul concluzionează că la 
individualizarea pedepsei penale au fost respectate limitele de pedeapsă prevăzute 
pentru infracțiunea incriminată de art. 217 alin. (4) lit. b) și art. 217 1 alin. (4) lit. d) 
Cod penal, stabilindu-i inculpatului Gordaș Nicolai în lipsa circumstanțelor 
agravante pedeapsa mai aproape de limitele minime, fără a fi stabilite careva 
circumstanțe care ar permite instanței de apel micșorarea termenului pedepsei până 
la limita minimă.
Implicit, Colegiul penal iterează că cauza penală de învinuire a lui Gordaș 
Nicolai a fost examinată în procedură generală, iar instanța inferioară în mod 
eronat la capitolul individualizării pedepsei a conchis că față de Gordaș Nicolai au 
incidență prevederile art. 364 1 alin. (8) Cod de procedură penală în vigoare la 
momentul săvîrșirii infracțiunii, care sunt mai favorabile în situația inculpatului, în 
comparație cu prevederile art.801 Cod penal.
Astfel, în pofida erorilor admise de prima instanță la individualizarea 
pedepsei, Colegiul penal pe de o parte constată că acestea nu au influențat la 
stabilirea cuantumului pedepsei, iar pe de altă parte se constată că sentința primei 
instanțe nu a fost contestată de către acuzatorul de stat în latura blândeții pedepsei, 
iar potrivit prevederilor art. 409 alin. (2) Cod de procedură penală, în limitele 
prevederilor arătate în alin.(1), instanţa de apel este obligată ca, în afară de 
temeiurile invocate şi cererile formulate de apelant, să examineze aspectele de fapt 
şi de drept ale cauzei, însă fără a înrăutăţi situaţia apelantului.
Subsecvent, ținând cont de faptul că Gordaș Nicolai a fost recunoscut vinovat 
pentru comiterea unui concurs de infracțiunii, Colegiul penal nu a stabilit careva 
erori la stabilirea pedepsei definitive lui Gordaș Nicolai prin aplicarea prevederilor 
art. 84 alin. (1) Cod penal.
În aserțiunea dată, Colegiul penal va menține soluția instanței de fond în 
partea individualizării pedepsei, fiind apreciat că restabilirea echității sociale 
perturbate prin infracțiune, precum și corectarea inculpatului va putea fi realizată 
doar prin stabilirea unei pedepse cu închisoare în cuantumul fixat de instanța de 
fond, cu executarea acesteia în penitenciar de tip închis. Or, modalitatea de 
executare a pedepsei trebuie să fie în măsură să asigure reeducarea inculpatului și 
exercitarea unui control din partea statului, ce vine să prevină antrenarea viitoare a 
săvârșirii unor astfel de infracțiuni, raportate la fapta comisă, gradul de pericol 
social sporit al acesteia.
Finalmente, Colegiul penal concluzionează asupra temeiniciei soluției primei 
instanțe în latura încasării în beneficiul statului a cheltuielilor judiciare în mărime 
de 5040 (cinci mii patruzeci) lei, or, acestea au fost suportate pentru efectuarea 
raportului de expertiză judiciară nr. 34/12/2-R-178 din 21.04.2022, în sumă de 
1680 lei și pentru raportul de constatare tehnico-științifică nr. 34/12/2-R-332 din 
23.05.2022, în sumă de 3360 lei, în total suma de 5040 lei, și cad sub incidența 
prevederilor art. 227 și art. 229 Cod de procedură penală și care urmează a fi puse 
în sarcina inculpatului, având în vedere că la momentul derulării acțiunilor de 
urmărire penală aceste cheltuieli au fost suportate de stat, deoarece procesul penal 
era guvernat de principiul prezumției nevinovăției, iar în situația în care în cadrul 
cercetării judecătorești a fost dovedită pe deplin vinovăția inculpatului, ultimul 
urmează să recupereze cheltuielile judiciare suportate de stat pentru efectuarea la 
caz a expertizelor judiciare.
În subsidiar, Colegiul penal consideră că soluția instanței de fondu prin care a 
fost soluționată soarta corpurilor delicte este conformă prevederilor art.397 pct.3) 
în coroborare cu art.162 alin.(1) Cod de procedură penală, urmând a fi menținută 
fără modificări.
Generalizând aspectele invocate, Colegiul penal ajunge la concluzia privind 
respingerea apelului avocatului Rodica Cojocar în interesele inculpatului Gordaș 
Nicolai declarat împotriva sentinței Judecătoriei Bălți, sediul Central din 27 martie 
2025, ca fiind nefondat, cu menținerea sentinței atacate fără modificări.
În conformitate cu prevederile art. art. 415 alin. (1) pct. 1) lit. c), 417-418 Cod 
de procedură penală, Colegiul penal,-
D E C I D E :
Apelul avocatului Rodica Cojocar în interesele inculpatului Gordaș Nicolai 
declarat împotriva sentinței Judecătoriei Bălți, sediul Central din 27 martie 2025, 
prin care Gordaș Nicolai a fost recunoscut vinovat de comiterea infracțiunilor 
prevăzute de art. 217 alin. (4) lit. b) și art. 217 1 alin. (4) lit. d) Cod penal, se 
respinge ca fiind nefondat, cu menținerea respectivei sentințe fără modificări.
Termenul executării pedepsei de către Gordaș Nicolai urmează a fi calculat 
din data pronunțării prezentei deciziei – 11.12.2025, cu includerea în acest termen 
perioada  aflării în arest din 09.12.2024 pînă la 11.12.2025.
Decizia este susceptibilă de a fi pusă în executare din momentul adoptării, dar 
poate fi atacată cu recurs la Curtea Supremă de Justiție în termen de două luni de la 
data comunicării deciziei integrale.
Dispozitivul deciziei integrale pronunțat public şi decizia integrală înmânată/ 
expediată părților la 11.12.2025.
Președintele ședinței:                       Judecător:                          Judecător:            