Dosarul nr. 5r-4944/2025
          4-25114540-12-5r-11082025
H O T Ă R Â R E
11 decembrie 2025                                                           mun. 
Chişinău
Judecătoria Chișinău, sediul Buiucani
Instanța compusă din:
Preşedintele şedinţei, judecător                                 Tudor 
Stambol
Grefier            Marcela Sajin, Cătălina 
Rașcovschi
Cu participarea:
Contravenientei                                                                                                 Elena 
Gudima
În lipsa:
Agentului constatator                                                           Denis 
Manic
examinând în ședință judiciară publică, în limba de stat, contestația depusă de 
Gudîma Elena (născută la *****, IDNP *****, domiciliată în *****) împotriva 
procesului-verbal cu privire la contravenție nr. MAI07 136354 din 27.07.2025 și deciziei 
agentului constatator prin care i-a fost aplicată sancțiunea amenzii în mărime de 30 
unități convenționale și 5 puncte de penalizare, pentru comiterea contravenției prevăzute 
de art. 238 alin. (3) Cod contravențional, -
c o n s t a t ă:
Prin decizia agentului constatator DP „Centru” a INSP al IGP – Manic Denis din 
27.07.2025, Gudîma Elena a fost trasă la răspundere contravențională şi sancționată 
conform art. 238 alin. (3) Cod Contravențional cu amendă în mărime de 30 unități 
convenționale și 5 puncte de penalizare pentru faptul că, la data de 27.07.2025, la ora 
15:12 min., în mun. Chișinău str. Ismail 106/2, conducând automobilul de model „*****”  
cu n/î *****, nu a cedat trecerea pietonilor, ignorând prevederile pct. 11 din RCR.
La data de 04.08.2025, Gudîma Elena a înaintat contestație împotriva procesului-
verbal cu privire la contravenție nr. MAI07 136354 din 27.07.2025 și deciziei agentului 
constatator prin care i-a fost aplicată sancțiunea amenzii în mărime de 30 unități 
convenționale și 5 puncte de penalizare, pentru comiterea contravenției prevăzute de art. 
238 alin. (3) Cod contravențional, solicitând anularea acestora și încetarea procesului 
contravențional. 
În motivarea contestației a indicat că, la data de 27.07.2025, în jurul orei 15:00 se 
deplasa pe str. Cantemir în direcția str. Ismail din mun. Chișinău cu viteza de aproximativ 
45 km/oră pe banda stângă din extremă. Respecta distanța și viteza de deplasare, nu a 
creat careva obstacol la circulația vehiculelor și pietonilor. Apropiidu-se de trecerea 
dirijată de semafor a observat că a fost depășită de echipajul pe poliție cu automobilul 
MAI 9899 și după intersecție ei au făcut semn automobilul din fața lor să se oprească. 
Depășindu-i, inspectorul de poliție i-a făcut semn să oprească. S-a apropiat inspectorul 
care s-a prezentat în mod verbal că se numește Denis Manic fără a arăta legitimația. Nu 
avea nici insigna corespunzătoare în piept. La întrebarea despre cauza stopării, dânsul a 
solicitat actele pentru verificare. După un timp a vrut să i-a actele, dar Denis Manic a 
refuzat să-i întoarcă documentele, declarând că a încălcat prevederile pct. 11 din 
Regulamentul de circulație rutieră și urmează să fie sancționată cu amendă în mărime de 
1500 (una mie cinci sute) lei și cu 5 puncte de penalizare. A încercat să demonstreze 
inspectorului că nu a comis nici o încălcare, a insistat să se prezinte careva dovezi în 
această privință. Inspectorul, în loc să demonstreze careva abatere pe planșeta de serviciu, 
i-a arătat telefonul său personal pe care imaginile nu erau clare, fiindcă era un soare 
puternic. Nu a fost de acord cu aceste dovezi și atunci Denis Manic a alcătuit prezentul 
proces-verbal, indicând că a încălcat prevederile art. 238 alin. (3) din Codul 
contravențional. Pe bordul automobilului este amplasat registrator-video în care 
momentul dat este fixată data, viteza mișcării și timpul. Ulterior a analizat aceste imagini 
de pe registrator și nu se demonstrează careva încălcări.
În ședința de judecată agentul constatator Manic Denis nu s-a prezentat fiind citat 
legal fapt confirmat prin prezența dovezii de expediere a citației prin intermediul poștei 
electronice, considerente din care instanța de judecată a dispus examinarea cauzei în 
absența acestuia.
În ședința de judecată contravenienta Gudîma Elena a susținut contestația pe 
deplin, a solicitat admiterea acesteia din motivele indicate în aceasta. Menționează că la 
momentul întocmirii procesului-verbal i s-au încălcat drepturile procesuale, a prezentat 
informația video care demonstrează nevinovăția  sa.
Fiind audiat în cadrul ședinței de judecată în calitate de martor Leșciuc Svetlana a 
comunicat că, la data de 27.07.2025 se afla împreună cu Gudîma Elena în automobil, în 
calitate de pasager, aproximativ ora 15:00 min. , se îndrepta spre adresa de domiciliu. Era 
zi liberă, automobile erau foarte puține, se deplasau pe banda nr. 3, în față circula un 
automobil de culoare negru din câte ține minte era de model „Mercedes”, banda nr. 1 
erau ocupată staționau mai multe automobile. Pe banda nr. 2 de asemenea era un mijloc 
de transport, se apropiau de ultima trecere de pietoni și a apărut un automobil de poliție 
care avea girofarul inclus. Automobilul a blocat deplasarea, a stopat automobilul care se 
deplasa în fața lor, au ocolit și au continuat deplasarea. Gudîma Elena a fost stopată, s-a 
apropiat un colaborator de poliție care a solicitat să prezinte actele. Nu s-a comunicat 
nimic, a solicitat actele pentru verificare. Colaboratorii de poliție aveau un comportament 
agresiv, Elena i-a urmat și a prezentat actele, afară era cald, i s-a făcut rău. Peste ceva 
timp agentul constatator a comunicat că Elena nu are permis de conducere, dar al doilea 
agent a comunicat că are. Din partea acestora s-a simțit o presiune, s-a comunicat că vor 
îndeplini un proces-verbal electronic, ulterior au început a întocmi procesul verbal pe 
suport de hârtie. Agentul constatator se adresa față de Elena arogant. Ei au comunicat că 
deține înregistrarea video, dar nu era clar care a fost încălcarea. În video este comentariu 
precum că nu a încălcat ceva. Elena se deplasa cu 20-43 km/h. La trecerea de pietoni 
automobilul de poliție se întorcea de pe str. Ismail. După ce au trecut colaboratorii de 
poliție, aceștia au pornit girofarul.
Studiind materialele cauzei contravenționale, audiind participanții, instanța de 
judecată concluzionează de a respinge contestația, din următoarele considerente.
Potrivit art. 448 alin. (1) Cod contravențional, contravenientul, victima sau 
reprezentantul acestora, procurorul, dacă este parte în cauza contravențională, în cazul 
în care nu sînt de acord cu decizia agentului constatator sau în cazul în care aceasta a 
fost emisă cu încălcarea normelor procesuale stabilite de prezentul cod, sînt în drept să 
conteste decizia emisă asupra cauzei contravenționale. Termenul de contestare a deciziei 
agentului constatator este de 15 zile de la data emiterii acesteia sau, pentru părțile care 
nu au fost prezente la ședința de examinare a cauzei contravenționale, de la data 
înmînării copiei de pe decizia respectivă în condițiile art. 4471 alin. (8).
Termenul de depunere a contestației a fost respectat. 
În ședința de judecată s-a constatat că, prin decizia agentului constatator DP 
„Centru” a INSP al IGP – Manic Denis din 27.07.2025, Gudîma Elena a fost trasă la 
răspundere contravențională şi sancționată conform art. 238 alin. (3) Cod Contravențional 
cu amendă în mărime de 30 unități convenționale și 5 puncte de penalizare pentru faptul 
că, la data de 27.07.2025, la ora 15:12 min., în mun. Chișinău str. Ismail 106/2, 
conducând automobilul de model „*****”  cu n/î *****, nu a cedat trecerea pietonilor, 
ignorând prevederile pct. 11 din RCR.
Conform art. 7 Cod contravențional, persoana poate fi sancționată numai pentru 
contravenția în a cărei privință este dovedită vinovăția sa, cu respectarea normelor 
prezentului cod.
În conformitate cu art. 442 alin. (1) Cod contravențional, procesul-verbal cu 
privire la contravenție este un act prin care se individualizează fapta ilicită şi se 
identifică făptuitorul. Procesul-verbal se încheie de agentul constatator pe baza 
constatărilor personale şi a probelor acumulate, în prezența făptuitorului sau în absența 
lui. 
Conform art. 440 alin. (1) Cod contravențional, constatarea faptei 
contravenționale înseamnă activitatea, desfășurată de agentul constatator, de colectare 
şi de administrare a probelor privind existența contravenției, de încheiere a procesului-
verbal cu privire la contravenție, de aplicare a sancțiunii contravenționale sau de 
trimitere, a dosarului, după caz, funcționarului abilitat să examineze cauza 
contravențională, din cadrul autorității din care face parte agentul constatator, în 
instanța de judecată sau în alt organ spre soluționare.
Conform art. 425 alin. (1) Cod contravențional, probele sînt elemente de fapt, 
dobîndite în modul stabilit de prezentul cod, care servesc la constatarea existenței sau 
inexistenței contravenției, la identificarea făptuitorului, la constatarea vinovăției și la 
cunoașterea altor circumstanțe importante pentru justa soluționare a cauzei.
Potrivit art. 238 alin. (3) Cod contravențional „neacordarea de prioritate legală 
pietonilor sau cicliştilor se sancţionează cu amendă de la 30 la 36 de unităţi 
convenţionale cu aplicarea a 5 puncte de penalizare”.
În legislația Republicii Moldova, ca şi în cea a altor state europene, contravențiile 
au fost scoase de sub incidența legii penale și supuse unui regim administrativ. Din 
perspectiva capitolului IV din Cartea I al Codului contravențional, instanța de judecată 
evidențiază că sancțiunile administrative nu privesc un grup de persoane, ci se adresează 
tuturor cetățenilor în vederea realizării scopului preventiv și represiv al sancțiunii, iar 
potrivit art. 38 alin. (3) din legea citată, arestul contravențional poate fi aplicat şi în cazul 
neexecutării intenționate a unei alte sancțiuni contravenționale, ceea ce conferă faptei 
natura penală. Astfel, în materie contravențională au fost recunoscute garanțiile 
procedurale specifice în materie penală în ceea ce privește dreptul la un proces echitabil, 
printre care și prezumția de nevinovăție, prevăzută de alin. (2) al art. 6 din Convenția 
Europeană a Drepturilor Omului (Zilibergerg împotriva Moldovei (§ 35, din 01 februarie 
2005), Angel împotriva României (§ 52, din 04 octombrie 2007) sau Ozturk împotriva 
Germaniei (din 21 februarie 1994). Această împrejurare fundamentează la nivel de 
principiu că, sarcina probei în procedura contravenționala desfășurată în fața instanței de 
judecată revine în primul rând organului constatator şi, în condițiile în care acesta face 
dovada vinovăției, petentul urmează să-şi probeze nevinovăția.
Instanţa reiterează faptul că, prezumția de legalitate a procesului-verbal cu privire 
la contravenție, a fost supusă atenției Curții Europene a Drepturilor Omului (cauza 
Anghel contra României din 04 octombrie 2007), cauză în care Curtea, prin hotărârea din 
data de 4 octombrie 2007, își exprimă în mod foarte clar punctul de vedere cu privire la 
acest aspect. Curtea este de părere că, dacă scoaterea contravenției în afara legii penale nu 
ridică probleme în sine, nerespectarea garanțiilor fundamentale, printre care și prezumția 
de nevinovăție, care protejează cetățenii împotriva unor posibile abuzuri din partea 
autorităților, reprezintă un aspect ce trebuie examinat în temeiul articolului 6 din 
convenție. Reiterând importanța, în cadrul unei proceduri ce poate fi calificată drept 
„penală”, a unei astfel de garanții, destinată să restabilească echilibrul dintre presupușii 
autori ai faptelor ilegale și autoritățile chemate să îi urmărească şi pedepsească, Curtea 
consideră că asemenea cazuri urmează a fi judecate echitabil, după cum prevede art. 6 din 
CEDO.
Cu privire la temeinicia procesului verbal de constatare a contravenției, instanța 
reține că, la întocmirea procesului verbal cu privire la contravenție agentul constatator a 
acumulat suficiente probe pertinente și concludente ce demonstrează vina 
contravenientei.
Astfel, sub aspectul temeiniciei procesului verbal, instanța reține că situația de fapt 
reținută în procesul verbal corespunde realității. 
Instanța consideră oportun de a preciza că, procesul-verbal contestat a fost 
întocmit și perfectat în prezența contravenientei, fiindu-i aduse la cunoștință drepturile și 
obligațiile lui prevăzute de art. 34, 378, 384, 387 și 448 din Codul contravențional, 
precum și decizia aplicată în privința sa, fapt confirmat prin semnătura contravenientei la 
rubricile corespunzătoare din procesul-verbal cu privire la contravenție. 
La materialele cauzei agentul constatator a anexat CD care conține înregistrarea 
video, la fel contravenienta Gudîma Elena, a anexat stik cu înregistrări video și planșe 
fotografice potrivit cărora,  Gudîma Elena la data de 27.07.2025, la ora 15:12 min., se 
deplasa în mun. Chișinău str. Ismail 106/2 cu automobilul de model „*****”  cu n/î 
*****, trecerea de pietoni este una nedirijată de semafor și se observă că pietonul la ora 
15:09:45 este angajat deja în traversarea părții carosabile, iar la ora 15:09:47 pietonul se 
află pe trecerea de pietoni executând acțiunea de trecere, însă Gudîma Elena nu a stopat 
mijlocul de transport  pentru a îi ceda trecerea, ignorând prevederile pct. 11 din RCR.
Conform pct. 11 lit. f) din Regulamentul circulației rutiere,  conducătorul de 
vehicul, este obligat: la trecerile pentru pietoni cu circulație nedirijată, să cedeze 
trecerea pietonilor care se află la marginea părții carosbile și intenționează să se 
angajeze în traversare, precum și celor care traversează drumul pe partea carosabilă în 
direcția de mers a vehiculului.
Conform pct. 3 din Regulamentul circulației rutiere, participanţii la trafic sînt 
obligaţi să respecte regulile de circulaţie, semnificaţia mijloacelor de semnalizare 
rutieră, semnalele şi indicaţiile agentului de circulaţie, condiţiile tehnice ale prezentului 
Regulament şi prin acţiunile lor să nu cauzeze prejudicii altor participanţi la trafic, să 
nu-i expună pericolului, precum şi să nu creeze neîntemeiat obstacole circulaţiei care ar 
depăşi pe acele care sînt provocate de circumstanţe iminente.
În contextul circumstanțelor arătate, instanța reține că prezumția de legalitate și 
temeinicie de care se bucură procesul - verbal de constatare a contravenției, ca și act 
autentic nu a fost răsturnată de către făptuitor, deși i s-a creat cadrul necesar și suficient 
în acest sens.
Astfel, instanța de judecată, coroborând probele cercetate cu prevederile legale 
citate, concluzionează că Gudîma Elena este culpabilă de comiterea contravenției 
prevăzute de art. 238 alin. (3) Cod contravențional.
Instanța reține că, Legea contravențională prevede redactarea procesului verbal cu 
privire la contravenție într-o anumită forma „ad validitatem”, cu respectarea tuturor 
prescripțiilor legale de fond și de formă, pentru încheierea sa valabilă, în scopul 
producerii efectelor juridice, pentru care a fost întocmit. În acest context, respectarea 
exigențelor legale prevăzute la art. 443 al Codului contravențional sunt impuse agentului 
constatator la întocmirea procesului verbal cu privire la contravenție.
Respectiv, analizând actul de sancționare sub aspectul legalității sale, instanța va 
cerceta dacă în cauza sunt întrunite cerințele de formă ale procesului verbal de 
contravenție contestat, așa cum sunt impuse în mod imperativ de dispozițiilor art. 443 al 
Codului contravențional, referitoare la mențiunile obligatorii ce trebuie prevăzute sub 
sancțiunea nulității.
Sub aspectul legalității procesului verbal, instanța de judecată denotă că, motivele 
de nulitate absolută a actului atacat pot fi invocate atât de părți, cât și din oficiu de către 
instanță pentru asigurarea respectării principiului legalității și dreptății, consacrate expres 
în art. 5 și 7 Cod contravențional.
La caz, instanța de judecată reține că, Gudîma Elena la data de 27.07.2025, la ora 
15:12 min., în mun. Chișinău str. Ismail 106/2, conducând automobilul de model „*****”  
cu n/î *****, nu a cedat trecerea pietonilor, ignorând prevederile pct. 11 din RCR, prin ce 
a comis contravenția prevăzută de art. 238 alin. (3) Cod contravențional.
Astfel, instanța relevă că, agentul constatator la examinarea cauzei a calificat 
împrejurările cauzei obiectiv și a adoptat decizia de sancționare a lui Gudîma Elena în 
baza unor probe pertinente și concludente, cauza a fost examinată complet, fiind stabilit 
cert faptul că în acțiunile lui Gudîma Elena sunt prezente elementele contravenției 
prevăzute de art. 238 alin. (3) Cod contravențional.
Verificând temeinicia motivelor contestației, apreciind în ansamblu probele 
cercetate în ședința de judecată, instanța conchide că în acțiunile contravenientei există 
faptul contravenției prevăzut de art. 238 alin. (3) Cod contravențional, sancțiunea aplicată 
corespunzând cerințelor legale. 
Raportând circumstanțele de fapt stabilite în cadrul cercetării judecătorești la 
normele de drept aplicabile cazului, instanța de judecată găsește întemeiate concluziile 
agentului constatator aferent vinovăției contravenientei Gudîma Elena, în comiterea 
încălcării regulilor circulației rutiere.
Astfel, conducându-se de propria convingere formată în urma cercetării tuturor 
probelor administrate în raport cu circumstanțele constatate ale cauzei și călăuzindu-se de 
lege, instanța ajunge la concluzia de a respinge contestația ca neîntemeiată, așa cum în 
acțiunile contravenientei există fapta prevăzută de art. 238 alin. (3)  Cod contravențional, 
sancțiunea aplicată contravenientei de agentul constatator fiind în corespundere cu 
cerințele legale.
În conformitate cu art. 461, 462 Cod contravențional, instanța de judecată, -
h o t ă r ă ș t e:
Contestația depusă de Gudîma Elena (născut la *****, IDNP *****, domiciliată 
în *****) împotriva procesului-verbal cu privire la contravenție nr. MAI07 136354 din 
27.07.2025 și deciziei agentului constatator prin care i-a fost aplicată sancțiunea amenzii 
în mărime de 30 unități convenționale și 5 puncte de penalizare, pentru comiterea 
contravenției prevăzute de art. 238 alin. (3) Cod contravențional - se respinge ca 
neîntemeiată.
Hotărârea cu drept de recurs, la Curtea de Apel Centru, în termen de 15 zile, prin 
intermediul Judecătoriei Chişinău (sediul Buiucani). 
Preşedintele şedinţei,
judecător                                                       /semnătura/                            Tudor 
Stambol