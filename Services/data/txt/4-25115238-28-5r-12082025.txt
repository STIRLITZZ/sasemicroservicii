Dosar  nr. PIGD  4-25115238-28-5r-12082025
Nr. dosarului manual 5r-371/2025
H O T Ă R Î R E
În  numele  Legii
 
12 decembrie 2025                                                                                      or. Briceni
Judecătoria Edineț, sediul Briceni,
Instanţa compusă din :
Preşedintele ședinței, judecătorul   Procopișina Aurelia
Grefier                                             Munciuleanu Mariana, Bandalac Stela
a examinat în şedinţă publică contestația înaintată de ***** împotriva procesului-verbal cu 
privire la contravenție Seria /nr.  MAI06 416646   și a deciziei de sancționare din 15 mai 2025, 
prin care  a fost supusă  răspunderii contravenționale conform art. 47/1 alin. (1) Cod 
Contravențional, 
a    c o n s t a t a t :
*****a înaintat în instanța de judecată contestație împotriva  procesului-verbal cu privire 
la contravenție Seria /nr. MAI06 416646  și a deciziei de sancționare din 15 mai 2025, prin care  
a fost supusă  răspunderii contravenționale conform art. 47/1 alin. (1) Cod Contravențional.   
În motivarea contestației ***** a indicat, că agentul constatator ar fi stabilit precum că ea 
ar fi implicată în contravenția de corupere electorală pasivă, în calitate de alegător, în perioada 
scrutinului electoral și referendumului republican constituțional din toamna anului 2024. Se 
invocă faptul precum că ea ar fi primit careva sms prin intermediul contului ”PSB„ care a fost 
achitat pentru exercitarea unor drepturi electorale.
Pentru aceste presupuse fapte i s-a aplicat o sancțiune cu amendă semnificativă.
Cu procesul-verbal cu privire la contravenție a făcut cunoștință la data de 05.08.2025.
Nu este de acord cu procesul verbal şi Decizia de sancţionare, considerând că a fost 
adoptată contrar prevederilor legale şi în contradicţie totală cu circumstanţele de fapt.
Menţioneză că tot procesul a derulat în regim de urgenţă maximă iar agentul constatator:
-Nu a explicat drepturile şi obligaţiile;
-Nu a asigurat dreptul la apărare a contravenientului;
-Nu a asigurat,, serviciile unui interpret;( am semnat procesul-verbal tară a cunoaşte 
pentru ce semnez la toate rubricile)
-Nu a explicat esenţa faptei imputate şi nu a prezentat nicio probă care ar confirma acest 
fapt;
În tot procesul de constatare a acestei presupuse contravenţii am fost supus/ă unui 
tratament umilitor şi degradant, fapt care m-a afectat atât pe mine cât şi întreaga familie.
Contravenienta indică, referitor la încălcările admise, la întocmirea deciziei asupra cauzei 
contravenționale:
Conform art. 5 Cod contravențional, nimeni nu poate fi declarat vinovat de comiterea 
unei contravenții, nici supus sancțiunii contravenționale, decât în conformitate cu legea 
contravențională. Interpretarea extensivă defavorabilă și aplicarea prin analogie a legii 
contravenționale sunt interzise. 
Legea contravențională nu urmărește cauzarea de suferințe fizice sau lezarea demnității 
omului. Nimeni nu poate fi supus la torturi, nici la pedepse sau tratamente crude, inumane ori 
degradante.
Reieșind din prevederile art. 9 din Codul Contravențional, la aplicarea legii 
contravenționale se ține cont de caracterul și de gradul prejudiciabil al contravenției, de persoana 
făptuitorului și de circumstanțele atenuante ori agravante. (principiul individualizării răspunderii 
contravenționale și sancțiunii contravenționale).
În așa mod, a fost sancționat/ă potrivit deciziei agentului constatator pentru o faptă care 
nu a fost constatată și pe care nu a comis-o. Temei de încetare a procesului contravențional 
constituie inexistența faptului contravenției, potrivit lit. a) alin. (1) art. 441 temeiurile de încetare 
a procesului contravențional, Cod contravențional. 
Potrivit art. 374 Cod contravențional, procesul contravențional este activitatea autorității 
competente, care are drept scop constatarea contravenției, examinarea și soluționarea cauzei 
contravenționale. Constatarea faptei contravenționale înseamnă activitatea, desfășurată de 
agentul constatator, de colectare și de administrare a probelor privind existența contravenției, de 
încheiere a deciziei privind examinarea contravenției în temeiul constatării agentului constatator 
sau procesului-verbal cu privire la contravenție, de aplicare a sancțiunii contravenționale sau de 
trimitere, a dosarului, după caz, funcționarului abilitat să examineze cauza contravențională, din 
cadrul autorității din care face parte agentul constatator, în instanța de judecată sau în alt organ 
spre soluționare. (alin. (1) art. 440 Cod contravențional) Procesul- verbal cu privire la 
contravenție este un act prin care se individualizează fapta ilicită și se identifică făptuitorul. 
Procesul-verbal se încheie de agentul constatator pe baza constatărilor personale și a probelor 
acumulate, în prezența făptuitorului sau în absența lui.
Cu referire la probatoriul acumulat, contravenienta menționează următoarele:
Conform art. 425 Cod contravențional, Probele sunt elemente de fapt, dobândite în modul 
stabilit de prezentul cod, care servesc la constatarea existenței sau inexistenței contravenției, la 
identificarea făptuitorului, la constatarea vinovăției și la cunoașterea altor circumstanțe 
importante pentru justa soluționare a cauzei. In calitate de probe se admit elementele de fapt 
constatate prin intermediul următoarelor mijloace: procesul-verbal cu privire la contravenție, 
procesul-verbal de ridicare a obiectelor și documentelor, procesul-verbal de percheziție, 
procesul-verbal privind cercetarea la fața locului, procesele-verbale privind alte acțiuni 
procesuale efectuate în conformitate cu prezentul cod, explicațiile persoanei în a cărei privință a 
fost pornit proces contravențional, declarațiile victimei, ale martorilor, înscrisurile, înregistrările 
audio sau video, fotografiile, corpurile delicte, obiectele și documentele ridicate, constatările 
tehnico-științifice și medico-legale, raportul de expertiză.
Această omisiune ridică dubii referitoare la respectarea la speță a prevederilor art.425 și 
442 alin. (1) CC, ori în situația respectivă este dificil de stabilit care a fost materialul probator pe 
care 1-a utilizat agentul constatator la formularea concluziilor cu privire la faptele indicate în 
procesul verbal contravențional. Menționez că omisiunea enunțată de rând cu celelalte enunțate, 
apreciate în ansamblul lor au fost în măsură să afecteze echitatea procedurii în cauza dată. 
Procesul verbal cu privire la contravenție reprezintă un act probator al unei contravenții și 
trebuie să conțină mențiunile prevăzute la art. 443 Cod contravențional. Lipsa elementelor care 
trebuie să figureze în procesul verbal atrage nulitatea acestuia. 
Unul din elementele de bază ale procesului verbal este locul și timpul săvârșirii faptei 
contravenționale.
Agentul constatator nu a indicat exact locul și timpul sau perioada comiterii faptei 
contravenționale.  
De menționat faptul că potrivit Curții Europene, încălcările de lege comise în cadrul 
procesului nu trebuie reparate în detrimentul persoanei trase la răspundere contravențională. 
Omisiunile respective, așa cum va fi elucidat în alineatele ce succed, au afectat în mod 
esențial modul în care în prezenta speță agenții statului au înțeles să răstoarne prezumția de 
nevinovăție, ceea ce potrivit art. 445 alin. (2) CC determină nulitatea procesului verbal cu privire 
la contravenție și a deciziei agentului constatator.  
În art. 445 alin. (1) din Codul contravențional, legiuitorul a prevăzut expres și exhaustiv 
temeiurile care atrag nulitatea absolută a procesului-verbal cu privire la contravenție, astfel încât, 
neconsemnarea în procesul-verbal cu privire la contravenție a mențiunilor privind numele, 
prenumele și funcția agentului constatator, numele, prenumele, data (ziua, luna, anul) întocmirii 
procesului-verbal, seria și numărul actului de identitate și numărul de identificare personal 
(IDNP) sau datele de identificare din buletinul de identitate provizoriu ale făptuitorului care 
renunță la numărul de identificare personal și la evidența automatizată în Registrul de stat al 
populației, iar în cazul persoanei juridice - lipsa denumirii și a sediului acesteia, a 
circumstanțelor comiterii și încadrării juridice a faptei contravenționale săvârșite și a datei 
comiterii acesteia, a semnăturii agentului constatator sau a martorului asistent, în cazul refuzului 
contravenientului de a semna, atrage nulitatea absolută a procesului verbal. Alineatul (2) al 
aceluiași articol prevede temeiurile nulității relative, astfel încât, celelalte încălcări ale art.443 
sau ale altor norme imperative din prezentul cod pot să ducă la nulitatea procesului- verbal cu 
privire la contravenție doar în cazul în care acestea afectează în mod esențial fondul cauzei. 
Obligația imperativă cu privire la indicarea în procesul-verbal cu privire la contravenție 
de către agentul constatator a încadrării juridice a faptei derivă și din prevederile art. 443 alin. (1) 
lit. e) din Codul contravențional - Procesul-verbal cu privire la contravenție va cuprinde 
încadrarea juridică a faptei, norma materială contravențională și indiciile calificative ale 
elementelor constitutive ale contravenției.
Se menționează că agentul constatator, care potrivit dispozițiilor legale enunțate, era 
obligat să desfășoare toate acțiunile pentru constatarea faptei contravenționale, întocmind în 
acest sens un proces verbal cu privire la contravenție, în care trebuia să individualizeze inclusiv 
fapta și pedeapsa, s-a limitat doar la o întocmire formală a PV cu emiterea deciziei asupra cauzei 
contravenționale. 
Agentul constatator nu a examinat obiectiv materialul contravențional și nu a elucidat 
toate aspectele speței și acumulat probe, care ar fi demonstrat vinovăția contravenientei.
Cu referire la aspecte de fond.  
Potrivit deciziei de sancționare ar fi acceptat personal bani pentru a exercita într-un mod 
anume votul la alegeri, aceste concluzii sunt false și abuzive.
Nu este există nicio probă, cel puțin care să fie prezentată cine anume i-a dat bani, care 
persoană fizică? O aplicație bancară nu poate fi subiect al contravenției. Nu este menționat 
timpul acceptării banilor. Nu este probat care a fost scopul transferului banilor. Nu este probat 
dacă acești bani au ajuns anume la ea. Nu este probat dacă acești bani au fost ridicați. Nu este 
probată legătura cauzală între o aplicație bancară, un mesaj de la o aplicație bancară și alegerile. 
Nu este probată acceptarea participării la alegeri din interes material. Nu este probat faptul că 
anumiți bani au avut scopul influențării opiniei la alegeri, nu este răsturnată ipoteza unei simple 
donații sau unui simplu transfer bancar. 
Prin urmare, fapta incriminată este bazată doar pe niște constatări subiective personale ale 
agentului constatator.
La decizia de sancționare nu a fost anexată niciun material probator care ar demonstra 
componența contravenției de la art. 47/1 Cod contravențional. Agentul de constatare a admis un 
grav abuz în acest sens, aplicând o sancțiune pentru o faptă care nu constituie element 
constitutive ale contravenției. 
Conform art. 440 din Codul Contravențional al RM, Constatarea faptei contravenționale 
înseamnă activitatea, desfășurată de agentul constatator, de colectare și de administrare a 
probelor privind existența contravenției, de încheiere a procesului-verbal cu privire la 
contravenție, de aplicare a sancțiunii contravenționale sau de trimitere, după caz, a dosarului în 
instanța de judecată sau în alt organ spre soluționare. 
Simpla indicare în procesul verbal cu privire la contravenție a articolului, care prevede o 
sancțiune, nu presupune și nici nu demonstrează comiterea contravenției de către contravenient, 
iar lipsa probelor afectează în mod esențial fondul cauzei.
Potrivit art. 458 din Codul Contravențional al RM examinând cauza contravențională, 
instanța de judecată este obligată să determine: a)caracterul veridic al contravenției imputate; b) 
existența cauzelor care înlătură caracterul contravențional al faptei; c) vinovătia persoanei în a 
cărei privință a fost pornit procesul contravențional; d) existența circumstanțelor atenuante și/sau 
agravante; e) necesitatea sancționării și, după caz, caracterul sancțiunii contravenționale; f) alte 
aspecte importante pentru soluționarea justă a cauzei.
Conform art. 375 din Codul Contravențional al RM - Prezumția de nevinovăție (2) 
Nimeni nu este obligat să dovedească nevinovăția sa. (3) Concluziile despre vinovăția persoanei 
în săvârșirea contravenției nu pot fi întemeiate pe presupuneri. Toate dubiile în probarea 
învinuirii care nu pot fi înlăturate în condițiile prezentului cod se interpretează în favoarea 
persoanei în a cărei privință a fost pornit proces contravențional.
Conform art. 460 din Codul Contravențional al RM instanța de judecată hotărăște asupra 
cauzei contravenționale în camera de deliberare, pronunțându-se prin hotărâre asupra aspectelor 
faptic și juridic ale cauzei.
Articolul 461 din Codul contravențional al RM prevede că, în cazul în care, pe parcursul 
judecării cauzei, se constată vreunul din temeiurile prevăzute la art.441 și 445, instanța urmează 
să înceteze procesul contravențional.
Cu referire la cele expuse supra, contravenienta indică că, agentul constatator nu a 
asigurat realizarea scopului legii contravenționale, neelucidând pe deplin, obiectiv și sub toate 
aspectele circumstanțele cazului dat. 
Se menționează că în cauza CtEDO Anghel vs. Romania (Hotărârea din 4 octombrie 
2007, par. 50) cu referire la cauza (Ozturk împotriva Germaniei, Hotărârea din 21 februarie 
1984, seria A nr. 73, pag. 19, par. 52) Curtea a menționat că încadrarea de contravenție dată de 
dreptul intern nu este hotărâtoare în sensul aplicabilității art. 6 alin. 1 din Convenție, indicațiile 
pe care le oferă dreptul intern neavând decât o valoare relativă. În aceeași cauză, stabilind 
violarea art. 6 CEDO, cu referire la încălcarea prezumției de nevinovăție, Curtea a notat că 
instanțele sesizate asupra temeiniciei contestației, cu toate că nu au decis anticipat asupra 
verdictului mai înainte de a fi confirmat prin sentințele lor temeinicia procesului-verbal întocmit 
de polițistul C., au așteptat ca reclamantul să inverseze prezumția de legalitate și de temeinicie a 
procesului-verbal în litigiu, raportând proba contrarie la expunerea faptelor stabilită în procesul-
verbal al agentului constatator.
În ordinea celor menționate, reține că existența faptei contravenționale și comiterea 
acesteia cu vinovăție de către persoana specificată în procesul verbal contravențional, trebuie să 
fie demonstrate potrivit principiului dincolo de orice dubiu rezonabil. 
Se constată că în speță, prezumția de nevinovăție de care se bucură acuzatul 
contravențional în acest caz nu a fost răsturnată. 
Din motivele expuse în prezenta contestație, deoarece în speță procesul verbal cu privire 
la contravenție este lovit de nulitate absolută, dar și în lipsa unor probe care să demonstreze 
potrivit principiului dincolo de orice dubiu rezonabil, persistența la speță a faptei 
contravenționale și a comiterii ei de către acuzatul contravențional, prezumția de nevinovăție nu 
a fost răsturnată, ajung la concluzia că procesul contravențional urmează a fi încetat, în legătură 
cu nulitatea acestuia și anulată decizia de sancționare din motiv că nu este întrunită fapta 
contravenției stabilită la art. 240 alin. (1) Cod contravențional.
 Respectarea drepturilor omului și a libertăților fundamentale constituie însăși esența unei 
societăți democratice, iar obligația statului de a se conforma cu bună-credință obligațiilor 
asumate constituie un principiu fundamental al răspunderii internaționale a statelor. Această 
obligație generală, este impusă tuturor organelor de drept, care trebuie să se asigure că activitatea 
lor, urmează să o realizeze în limitele și în concordanță cu legea fundamentală existentă, 
totodată, să asigure calitatea legislației. Urmare a celor menționate mai sus, solicită admiterea 
integrală a prezentei contestații.
Întemeieză prezenta contestație în baza prevederilor art. 6 CEDO, art. 20, 21 din 
Constituție, art. art. 5, 7, 381, 384, 441, 443, 445, 448, 446, 454,462 Cod contravențional.
 Contravenienta ***** solictă:
1. Admiterea contestației.
2. Anularea procesului verbal cu privire la contravenție și a Deciziei de sancționare din 
data de 15 mai 2025 în privința sa, cu încetarea procesului contravențional în legătură cu lipsa 
faptei contravenționale.
Contravenienta  ***** în ședința de judecată nu s-a prezentat fiind citată legal, cu aviz de 
recepție care s-a reîntors în adresa instanței fiind aplicată semnătura la data de 15.09.2025,   
astfel, instanța dispunând judecarea cauzei în lipsă. 
În ședința de judecată Reprezentantul Inspectoratului de Poliție Briceni, Bucatca Ivan a 
susținut învinuirea,  motivele  fiind indicate în referința prezentată cu probele prin care își 
argumentează poziția,  solicitând respingerea contestației ca neîntemeiată, cu menținerea fără 
modificări a actelor contestate.  
La data de 24 noiembrie 2025 Inspectoratul de poliție Briceni a depus referință, unde a 
indicat că, studiind motivele invocate în contestaţia depusă de către ***** şi anume că: 
Inspectoratul de poliţie Briceni nu este de acord cu contestaţia depusă împotriva procesului 
verbal cu privire la contravenţie şi a deciziei de sancţionare din 15 mai 2025, cu încetarea 
procesului contravenţional în privinţa lui Lîsaia Rimma, în legătură cu lipsa faptei contravenţiei 
şi solicită respingerea acesteia ca fiind nefondată în ordinea argumentelor de drept ce succed:
La data de 15 mai 2025, agentul constatator din cadrul Inspectoratului de poliţie Briceni, 
Crîșmaru Dorel , a întocmit procesul-verbal cu privire la contravenţie seria MAI06 416646  pe 
faptul că, Lîsaia Rimma, în perioada 26.07.2024-14.10.2024 urmare a implimrntării de către  
organizația criminală ,,Șor’’a unui mecanism de corupere electorală prrin intermediul conturilor 
bancare deschise în cadrul băncii comerciale din Federația Rusă ,,Promsveazibank’;a primit 
/acceptat pentru sine transferuri în ruble ruseti în vederea determinării persoanei pentru a vota 
candidatura unui concurent electoral confirmat prin intermediul nr.Sim 067568654 în număr de 
12 SMS.
Astfel, prin acceptarea personală a mijloacelor băneşti în schimbul exercitării dreptului 
electoral în favoarea candidatului susţinut de către Blocul politic „Victoria - Pobeda”, la care i se 
va indica, ***** a comis contravenţia prevăzută de art. 47/1 Cod contravenţional - coruperea 
electorală pasivă cu indici calificativi - pretinderea, acceptarea sau primirea, personal sau prin 
mijlocitor, de către un alegător a bunurilor, serviciilor, privilegiilor sau avantajelor sub orice 
formă, care nu i se cuvin, pentru sine sau pentru o altă persoană, în scopul exercitării sau al ne 
exercitării unor drepturi electorale în cadrul alegerilor, inclusiv al alegerilor regionale, dacă fapta 
nu constituie infracţiune.
Totodată, prin decizia agentului constatator din 15 mai 2025, contravenientei ***** a fost 
stabilită pedeapsa cu amendă în mărime de 500 unităţi convenţionale în sumă de 25000 lei.
În conformitate cu art. 395 alin. (2) pct. (11) Cod contravenţional, contestaţia însoţită de 
materialul contravenţional au fost expediate în adresa Judecătoriei Edineţ, sediul Briceni pentru 
examinare conform competenţei.
În motivarea contestaţiei, contravenientul indică că, nu este de acord cu procesul-verbal şi 
decizia agentului constatator, o consideră neîntemeiată, emisă contrar prevederilor legale şi cu 
încălcări ale normelor legale, solicitând anularea procesului-verbal contravenţional şi a deciziei 
agentului constatator din 15 mai 2025  cu încetarea procesului contravenţional în legătură cu 
lipsa faptei contravenţiei.
Verificând argumentele invocate în contestaţie, studiind materialele procesului 
contravenţional, considerăm că contestaţia contravenientului *****, urmează să fie respinsă, cu 
menţinerea fără modificări a procesul-verbal cu privire la contravenţie seria/nr. MAI06 416646  
din 15 mai 2025  întocmit de către reprezentantul agentului constatator din cadrul Inspectoratului 
de poliţie Briceni, Crîșmaru Dorel întocmit în privinţa lui ***** în baza art. 471 alin. (1) Cod 
contravenţional, din următoarele considerente: 
1. Din februarie 2022, ’’Promsveazibank” este sub sancţiuni UE. Decizia UE 2014/145 
cu modificări. Totodată, în conformitate cu Ordinului Ministerului Afacerilor Externe şi 
Integrării Europene nr.248-S-09 din 16.11.2023, cu privire la alinierea la măsuri restrictive 
internaţionale ale Uniunii Europene, Moldova a aderat la regimul de sancţiuni al UE împotriva 
Rusiei.
2. Promsveazibank, este o bancă deţinută de statul rus care oferă sprijin financiar 
sectorului de apărare rus şi armatei ruse, răspunzătoare pentru desfăşurarea masivă a trupelor 
ruse de-a lungul frontierei cu Ucraina şi pentru prezenţa trupelor ruse în peninsula Crimeea.
3. În sensul art. 395 alin. (1) pct. 2) şi (11 ) Cod contravenţional, instanţa judecă 
contestaţiile împotriva deciziilor autorităţilor competente să soluţioneze cauzele 
contravenţionale, procurorului. Contestaţia împotriva deciziei în cauza contravenţională se 
examinează de către instanţa de judecată în a cărei rază teritorială activează autoritatea 
competentă sau procurorul care a emis decizia ori de către instanţa de la locul unde îşi are sediul 
autoritatea competentă, pentru cazurile prevăzute la art. 394 alin. (11).
Reieşind din prevederile art. 401 alin. (1) Cod contravenţional, contravenţiile prevăzute la 
art. 471,3134,3137,314, 3141 se constată şi se examinează de poliţie.
Potrivit procesului-verbal cu privire la contravenţie seria/nr. MAI06 416646  . din 15 mai 
2025 , întocmit de către reprezentantul agentului constatator din cadrul Inspectoratul de poliţie 
Briceni, Gruşac Cristian, s-a constatat că, *****, în perioada toamnei anului 2024, aflându-se în 
or. Briceni, a pretins şi acceptat instalarea în telefonul mobil personal a aplicaţiei „PSB” Bank 
din Federaţia Rusă, pentru ulterioara recepţionare a mijloacelor financiare în vederea exercitării 
sau ne exercitării dreptului de vot în cadrul alegerilor prezidenţiale şi a Referendumului din 
20.09.2024.
4. în conformitate cu art. 8 alin. (2) Cod contravenţional, este supusă răspunderii 
contravenţionale numai persoana care a săvârşit cu intenţie sau din imprudenţă o faptă prevăzută 
de legea contravenţională.
În conformitate cu art. 440 alin. (1) Cod contravenţional, constatarea faptei 
contravenţionale înseamnă activitatea, desfăşurată de agentul constatator, de colectare şi de 
administrare a probelor privind existenţa contravenţiei, deciziei privind examinarea contravenţiei 
în temeiul constatării agentului constatator sau procesului-verbal cu privire la contravenţie, de 
aplicare a sancţiunii contravenţionale sau de trimitere, a dosarului, după caz, funcţionarului 
abilitat să examineze cauza contravenţională, din cadrul autorităţii din care face parte agentul 
constatator, în instanţa de judecată sau în alt organ spre soluţionare.
În conformitate cu art. 442 alin. (1) Cod contravenţional, procesul-verbal cu privire la 
contravenţie este un act prin care se individualizează fapta ilicită şi se identifică făptuitorul. 
Procesul-verbal se încheie de agentul constatator pe baza constatărilor personale şi a probelor 
acumulate, în prezenţa făptuitorului sau în absenţa lui.
Sub aspectul legalităţii procesului-verbal cu privire la contravenţie, motivele de nulitate 
absolută a actului atacat pot fi invocate atât de părţi, cât şi din oficiu de către instanţă întru 
asigurarea respectării principiului legalităţii şi dreptăţii, consacrate expres în art. 5 şi 7 din Codul 
contravenţional.
Legea contravenţională prevede redactarea procesului-verbal cu privire la contravenţie 
într-o anumită forma „ ad validitatem ”, cu respectarea tuturor prescripţiilor legale de fond şi de 
formă, pentru încheierea sa valabilă, în scopul producerii efectelor juridice, pentru care a fost 
întocmit. In acest context, respectarea exigenţelor legale prevăzute la art. 443 Cod 
contravenţional sunt impuse agentului constatator la întocmirea procesului-verbal cu privire la 
contravenţie prin prisma art. 445 alin. (1) Cod contravenţional.
Mai mult ca atât, procesul-verbal cu privire la contravenţie a fost întocmit şi perfectat în 
absenţa contravenientului, ceea ce creează o prezumţie puternică că îi era clară esenţa şi natura 
acuzaţiei aduse.
În această ordine de idei, din punct de vedere al legalităţii procesului-verbal cu privire la 
contravenţie, acesta a fost încheiat cu respectarea dispoziţiilor legale incidente şi cuprinde toate 
menţiunile obligatorii prevăzute de art. 443 Coci contravenţional, neexistând cazuri de nulitate 
absolută ce ar putea fi invocate din oficiu.
În consecinţă, forţa probantă a actului atacat nu a fost înlăturată, actul bucurându-se în 
continuare de prezumţia de legalitate şi temeinicie instituită de lege în favoarea sa.
Sub aspectul temeiniciei procesului-verbal cu privire la contravenţie, forţa probantă a 
proceselor-verbale este lăsată la latitudinea fiecărui sistem de drept, putându-se reglementa 
importanţa fiecărui mijloc de probă, însă instanţa are obligaţia de a respecta caracterul echitabil 
al procedurii în ansamblu atunci când administrează şi apreciază probatoriul (cauza Bosoni v. 
Franţa, hotărârea din 7 septembrie 1999).
În raport cu cele enunţate, art. 425 alin. (2) Cod contravenţional cuprinde dispoziţii 
exprese cu privire la forţa probantă a procesului-verbal cu privire la contravenţie, fiind 
reglementat că, în calitate de probe se admit elementele de fapt constatate prin intermediul 
următoarelor mijloace: procesul-verbal cu privire la contravenţie.
La fel, urmează să reţinem că, legislatorul în art. 442 alin. (1) Cod contravenţional, a 
definit procesul-verbal cu privire la contravenţie, ca fiind un act prin care se individualizează 
fapta ilicită şi se identifică făptuitorul. Subsecvent, a fost legiferat şi faptul că, procesul-verbal se 
încheie de agentul constatator pe baza constatărilor personale şi a probelor acumulate, în 
prezenţa făptuitorului sau în absenţa lui.
În această ordine de idei şi din interpretarea art. 425 alin. (2) şi art. 442 alin. (1) Cod 
contravenţional, rezultă că procesul-verbal cu privire la contravenţie seria/nr. MAI06 416646  
din 15 mai 2025  face dovada cu privire la încadrarea în drept şi situaţia faptică stabilită de 
reprezentantul agentului constatator, urmând a fi examinat în raport cu actele existente la dosar.
Acţiunile contravenientei ***** corect au fost încadrate în conformitate cu art. 47/1 alin. 
(1) Cod contravenţional, respectiv, cu privire la starea de fapt fixată de reprezentantul agentului 
constatator în procesul-verbal cu privire la contravenţie şi în corespundere cu art. 425 alin. (2), 
(3), (4), (5) Cod contravenţional, aceasta a fost confirmată prin probe pertinente, concludente şi 
utile cazului contravenţional: raportul agentului constatator din 30.06.2025; procesul verbal cu 
privire la contravenţie seria/nr. MAI06 416646  din 15 mai 2025 .
Astfel, acestea în ansamblu coroborează între ele, se completează unele pe altele, nu 
trezesc nici o îndoială şi dovedesc cert săvârşirea contravenţiei de către contravenient.
5. în această ordine de idei, reprezentantul agentului constatator a făcut dovadă stării 
de fapt prin înscrisurile depuse la dosar, iar încheierea procesului-verbal cu privire la 
contravenţie este temeinică.
într-o altă ordine de idei, că chiar dacă transferul de bani nu a avut loc, actul de instalare a 
unei aplicaţii bancare - efectuat de o persoană terţă aşa cum a declarat în faţa angajatului de 
poliţie contestatarul - se înscrie intr-un context clar orientat spre realizarea unei tranzacţii ilicite.
In acest caz, intenţia de a crea condiţii pentru un eventual transfer, destinat influenţării 
exercitării dreptului electoral, constituie un element important în evaluarea comportamentului 
contravenţional.
Reprezentantul agentului de constatare consideră că, din perspectiva normelor cu caracter 
anticorupţional, nu numai rezultatul material, ci şi manifestarea voinţei de a se angaja într-o 
astfel de conduită reprezintă o abatere gravă de la principiile integrităţii procesului electoral.
Faptul că persoana a instalat aplicaţia bancară, chiar dacă transferul banilor nu s-a 
concretizat, relevă existenţa unui plan de a primi avantaje materiale în schimbul susţinerii la caz 
a unui bloc politic, ceea ce subminează principiile de neutralitate şi secret al votului.
Intr-un mediu electoral, astfel de practici, chiar şi în stadii incipiente, reprezintă o 
ameninţare la adresa integrităţii sistemului democratic.
Acţiunea de a instala o aplicaţie bancară cu scopul de a facilita un eventual transfer 
reprezintă un semnal de alarmă, indicând o predispoziţie de a transforma actul de vot într-un 
instrument de tranzacţionare a intereselor materiale.
În concluzie, având în vedere că, indiferent de faptul că transferul efectiv nu s-a realizat, 
fapta de instalare, iniţiată de persoana terţă, a fost efectuată cu scopul clar de a deschide calea 
către o tranzacţie ilicită, şi această manifestare de voinţă este suficientă pentru a fi sancţionată 
conform normelor privind coruperea electorală pasivă, comportamentul în cauză contravine 
principiilor integrităţii electorale şi este demn de sancţiune.
6. În continuare, se subliniază faptul că, potrivit pct. 309 din Decizia de 
inadmisibilitate privind excepţiile de neconstituţionalitate a unor prevederi din articolul 471 din 
Codul contravenţional din 21.01.2025, Curtea indică că sintagma „exercitarea sau ne exercitarea 
unor drepturi electorale”, care nu ar prevedea un mecanism de verificare a modului în care 
persoana şi-a exercitat votul, Curtea menţionează că articolul 471 alin. (1) descrie doar fapta, nu 
şi urmarea prejudiciabilă. Altfel spus, contravenţia în discuţie este una formală şi nu obligă 
autorităţile să verifice dacă alegătorul a votat pentru candidatul sau pentru partidul politic care l-a 
corupt. Curtea consideră că existenţa unui astfel de mecanism ar contraveni caracterului secret al 
votului, garantat de articolul 38 din Constituţie, astfel fiind constatat că Curtea constată că 
dispoziţiile contestate nu afectează articolul 22 în coroborare cu articolele 1 alin. (3) şi 23 alin. 
(2) din Constituţie, din perspectiva argumentelor invocate în sesizări.
Potrivit art. 317 din aceeaşi decizie, votul secret şi liber exprimat al alegătorilor constituie 
elementul de bază al alegerilor libere şi democratice şi al dreptului de vot. Coruperea alegătorilor 
sau vânzarea voturilor sunt incompatibile cu conceptul alegerii democratice şi printr-un vot liber 
exprimat de către cetăţeni a organelor reprezentative şi fraudează competiţia bazată pe idei şi pe 
programe politice desfăşurată între partidele politice şi între candidaţi (a se vedea HCC nr. 25 din 
28 noiembrie 2024, § 092).
În acest sens, Declaraţia Universală a Drepturilor Omului, adoptată şi proclamată de 
Adunarea Generală a ONU, în art. 21 stipulează că „orice persoană are dreptul de a lua parte la 
conducerea treburilor publice ale ţării sale, fie direct, fie prin reprezentanţi liber aleşi; orice 
persoană are dreptul de acces egal la funcţiile publice din ţara sa; voinţa poporului trebuie să 
constituie baza puterii de stat; această voinţă trebuie să fie exprimată prin alegeri nefalsificate, 
care să aibă loc în mod periodic prin sufragiu universal, egal şi exprimat prin vot secret sau 
urmând o procedură echivalentă care să asigure libertatea votului
Alegerile reprezintă actul de transmitere a puterii de la cetăţean la reprezentanţii săi, 
procedura de formare a unui organ de stat sau învestirea unei persoane cu atribuţii publice, 
realizată prin intennediul votului, în condiţiile în care pentru obţinerea mandatului respectiv sânt 
propuse două sau mai multe candidaturi, ele vizează acţiunile cetăţenilor, partidelor şi altor 
organizaţii social-politice, organelor electorale şi altor organe de stat, orientate spre întocmirea 
listelor electorale, desemnarea şi înregistrarea candidaţilor, efectuarea agitaţiei electorale, votarea 
şi constatarea rezultatelor votării, precum şi alte acţiuni electorale realizate în conformitate cu 
legislaţia în vigoare. Alegerile constituie o formă a suveranităţii unui popor şi principiul de bază 
al democraţiilor reprezentative. Prin alegeri libere şi corecte se asigură legitimitatea politică fără 
de care guvernările democratice nu pot fi eficiente.
Constituţia Republicii Moldova, prevede la art. 2 alin. (1) că, Suveranitatea naţională 
aparţine poporului Republicii Moldova, care o exercită în mod direct şi prin organele sale 
reprezentative, în formele stabilite de Constituţie. Art. 38 alin. (1), voinţa poporului constituie 
baza puterii de stat. Această voinţă se exprimă prin alegeri libere, care au loc în mod periodic 
prin sufragiu universal, egal, direct, secret şi liber exprimat.
Iar principiile participării la alegeri sunt: - vot universal - cetăţenii Republicii Moldova 
pot alege şi pot fi aleşi fără deosebire de rasă, naţionalitate, origine etnică, limbă, religie, sex, 
opinie, apartenenţă politică, avere sau origine social; - vot egal - în cadrul oricărui scrutin, fiecare 
alegător are dreptul la un singur vot. Fiecare vot are putere juridică egală, - vot direct - alegătorul 
votează personal. Votarea în locul unei alte persoane este interzisă; - vot secret - votarea la 
alegeri şi/sau referendum este secretă, excluzându-se astfel posibilitatea influenţării voinţei 
alegătorului; - vot liber exprimat - nimeni nu este în drept să exercite presiuni asupra alegătorului 
pentru a-1 face să voteze sau să nu voteze, precum şi pentru a-1 împiedica să-şi exprime voinţa 
în mod independent.
Coruperea procesului electoral încalcă flagrant principiile date, mai ales a votului liber 
exprimat, afectează grav credibilitatea corectitudinii şi libertăţii desfăşurării alegerilor, 
subminând întreg sistemul democratic.
Nu corespunde situaţiei faptice reţinute la caz nici alegaţiile recurentului cu privire la 
lipsa elementelor contravenţiei imputate contravenientului ***** în temeiul art. 471 alin. (1) Cod 
contravenţional, or, în acţiunile acestuia cert s-au constatat, că coruperea electorală pasivă este o 
contravenţie materială şi se consumă din momentul comiterii uneia dintre modalităţile normative 
care desemnează faptele prejudiciabile, adică din momentul pretinderii, acceptării sau primirii, 
personal sau prin mijlocitor, de către un alegător a bunurilor, serviciilor, privilegiilor sau 
avantajelor sub orice formă, care nu i se cuvin, pentru sine sau pentru o altă persoană, în scopul 
exercitării sau al ne exercitării unor drepturi electorale în cadrul alegerilor, inclusiv al alegerilor 
regionale, dacă fapta nu constituie infracţiune.
Argumentele contravenientului ***** privind lipsa în acţiunile ei a elementelor 
constitutive ale contravenţiei prevăzute la art. 471 alin. (1) Cod contravenţional, le considerăm ca 
fiind declarative, or, circumstanţele referitoare la atingerea rezultatului scontat, nu influenţează 
asupra calificării juridice a acţiunilor contravenientei, iar pentru realizarea laturii obiective a 
contravenţiei de corupere electorală pasivă este suficientă săvârşirea uneia din acţiunile 
alternative prevăzute la art. 471 alin. (1) Cod contravenţional în speţă contravenţia consumându-
se în momentul când *****a acceptat instalarea în telefonul mobil a aplicaţiei PSB Bank din 
Federaţia Rusă, cu ulterioara recepţionare a mijloacelor băneşti, în scopul votării în favoarea 
unui candidat la care i se va indica la alegerile prezidenţiale din 20.09.2024.
La fel, din sursele mass-media este unanim cunoscut faptul BP ’’Victoria” deşi nu avea 
înregistrat nici un candidat la alegerile prezidenţiale, a susţinut în mod deschis mai mulţi 
candidaţii din alte partide politice, inclusiv şi-au exprimat opinia publică împotriva 
Referendumului Constituţional Republican îndemnând alegătorii să voteze orice candidat de 
stângă, precum şi să voteze ”Nu” la Referendum.
De asemenea din aceleaşi surse, s-a stabilit incontestabil faptul că grupul de Telegram şi 
aplicaţia ”PSB” era utilizat de Blocul Politic ’’Victoria” iar sursele transferate erau cu scopul de 
a-şi exercita dreptul la vot într-un anumit fel, iar nefolosirea acestor banii, precum şi ne 
exercitarea dreptului la vot nu influenţează la calificarea acţiunilor contravenientei.
La acest capitol instanţa obiectiv a completat că, chiar dacă transferul de bani nu a avut 
loc, actul de instalare a unei aplicaţii bancare - efectuat de o persoană terţă aşa cum a declarat în 
faţa colaboratorului de poliţie contestatara - se înscrie într-un context clar orientat spre realizarea 
unei tranzacţii ilicite.
În circumstanţele enunţate considerăm că, în cadrul procesului contravenţional s-a 
confirmat netemeinicia contestaţiei lui Lîsaia Rimma, prin urmare, aceasta necesită a fi respinsă, 
iar procesul-verbal cu privire la contravenţie din 15 mai 2025  şi deciziei de sancţionare, 
întocmite în privinţa lui ***** în baza art. 47/1 alin. (1) Cod contravenţional, urmează a fi 
menţinute fără modificări.
Inspectoratul de Poliție Briceni prin referință solicită:
1. Respingerea ca fiind nefondată a contestaţiei împotriva procesului verbal cu privire la 
contravenţie şi a deciziei de sancţionare din MAI06 416646  din 15 mai 2025  prin care solicită: 
admiterea contestaţiei; anularea procesului verbal cu privire la contravenţie şi a deciziei de 
sancţionare din 15 mai 2025, cu încetarea procesului contravenţional în privinţa lui Lîsaia 
Rimma, în legătură cu lipsa faptei contravenţiei.
2.  Menţinerea fără modificări a procesul-verbal cu privire la contravenţie seria MAI06 
416646  din 15 mai 2025  întocmit de către reprezentantul agentului constatator din cadrul 
Inspectoratului de poliţie Briceni, Crîșmaru Dorel, în baza art. 471 alin. (1) Cod contravenţional.
Aprecierea instanței:
Verificând procesul-verbal cu privire la contravenție, temeiurile invocate în contestația 
depusă şi faptele reținute de agentul constatator prin procesul-verbal cu privire la contravenție, 
instanța de judecată  reține următoarele:
Conform art. 395, alin. (1), p. 2), și alin. (1/1) Cod contravenţional, instanţa judecă 
contestaţiile împotriva deciziilor autorităţilor competente să soluţioneze cauzele 
contravenţionale, procurorului. 
Contestaţia împotriva deciziei în cauza contravenţională se examinează de către instanţa 
de judecată în a cărei rază teritorială activează autoritatea competentă sau procurorul care a emis 
decizia, ori de către instanţa de la locul unde îşi are sediul autoritatea competentă, pentru cazurile 
prevăzute la art. 394, alin. (1/1) Cod contravențional.
Astfel, verificând respectarea termenului pentru depunerea contestației instanța reține 
următoarele:
Potrivit art. 448 alin.(1) al Codului contravențional al RM, contravenientul, victima sau 
reprezentantul acestora, procurorul, dacă este parte în cauza contravenţională, în cazul în care nu 
sunt de acord cu decizia agentului constatator sau în cazul în care aceasta a fost emisă cu 
încălcarea normelor procesuale stabilite de prezentul cod, sunt în drept să conteste decizia emisă 
asupra cauzei contravenţionale. Termenul de contestare a deciziei agentului constatator este de 
15 zile de la data emiterii acesteia sau, pentru părţile care nu au fost prezente la şedinţa de 
examinare a cauzei contravenţionale, de la data înmânării copiei de pe decizia respectivă în 
condiţiile art. 447/1, alin. (8).
Instanța menționează că termenul de 15 zile se calculează de la momentul aducerii la 
cunoștință contravenientului a faptului încheierii procesului-verbal cu privire la contravenție  și a 
deciziei de sancționare contravențională. Fiind investită cu soluționarea contestației, instanța de 
judecată verifică dacă aceasta a fost introdusă în termen, verifică legalitatea și temeinicia  
procesului-verbal cu privire la constatare și sancționare a contravenție. 
Procesul-verbal cu privire la contravenție nr. MAI06 416646 și decizia  agentului 
constatator  cu privire la aplicarea  sancțiunii contravenționale, a fost întocmit în absența 
contravenientei ***** la data de 15 mai 2025       
Ulterior, a fost remisă copia procesului-verbal cu privire la contravenție din 15 mai 2025, 
pentru informare contravenientei Adajii Liudmila. 
Din materialele cauzei se mai constată că, pe coletul expediat în adresa contravenientei 
***** domiciliată în s.Beleavinți, r-nul Briceni este aplicată ștampila  Poșta Moldovei Oficiul 
Poștal Beleavinți cu data de  05 august  2025.
La data de 07 august  2025 ***** a depus la Inspectoratul de Poliție Briceni contestație, 
care a fost înregistrată sub nr.3764, adică în termenul stabilit de depunere a contestației.
Verificând legalitatea și temeinicia procesului-verbal cu privire la contravenție, instanța 
de judecată reține următoarele: 
  În conformitate cu art. 440 alin. (1) Cod contravențional, constatarea faptei 
contravenționale înseamnă activitatea, desfășurată de agentul constatator, de colectare și de 
administrare a probelor privind existența contravenției, de încheiere a deciziei privind 
examinarea contravenției în temeiul constatării agentului constatator sau procesului-verbal cu 
privire la contravenție, de aplicare a sancțiunii contravenționale sau de trimitere, a dosarului, 
după caz, funcționarului abilitat să examineze cauza contravențională, din cadrul autorității din 
care face parte agentul constatator, în instanța de judecată sau în alt organ spre soluționare.
Cu referire la legalitatea procesului-verbal cu privire la contravenție, analizând cuprinsul 
acestuia  prin raportare la cerințele prevăzute de lege, instanța constată următoarele: 
În ședința de judecată s-a constatat că de către inspectorul principal al IP Briceni, 
Crîșmaru Dorel, a fost întocmit procesulul-verbal cu privire la contravenție în privința lui ***** 
pe faptul că, 26.07.2024-14.10.2024 urmare a implimrntării de către  organizația criminală 
,,Șor’’a unui mecanism de corupere electorală prrin intermediul conturilor bancare deschise în 
cadrul băncii comerciale din Federația Rusă ,,Promsveazibank’;a primit /acceptat pentru sine 
transferuri în ruble ruseti în vederea determinării persoanei pentru a vota candidatura unui 
concurent electoral confirmat prin intermediul nr.Sim 067568654 în număr de 12 SMS’’ (f.d.13). 
Acțiunile lui ***** au fost calificate în baza art.47/1 alin.(1) Cod contravențional.
Prin decizia agentului constatator din 15 mai 2025, contravenienta ***** a fost 
sancționată în baza art. 47/1 alin. (1) Cod contravențional cu amendă în mărime de 500 unități 
convenționale, în sumă de 25 000 lei (f.d.13). 
Cu referire la legalitatea procesului-verbal cu privire la contravenție și a deciziei asupra 
cauzei contravenționale, analizând cuprinsul acestuia prin raportare la cerinţele prevăzute de lege 
sub sancţiunea nulităţii absolute, instanţa constată că dispoziţiile legale în materie au fost 
respectate. Or, procesul - verbal cuprinde toate menţiunile prevăzute de art. 443 din Codul 
contravenţional, sub sancţiunea nulităţii absolute, cu arătarea tuturor împrejurărilor în care 
contravenția a fost săvârşită, timpul săvârșirii contravenției, precum și a numelui și datelor de 
identitate (IDNP) ale făptuitorului, fiind indicat locul săvârșirii acesteia, figurând semnătura 
agentului constatator și a contravenientului.
Astfel, instanța reține că au fost respectate dispozițiile legale prevăzute sub sancțiunea 
nulității absolute, or, analizând minuțios actul contestat, instanța constată că, la redactarea 
procesului – verbal cu privire la contravenție, agentul constatator a acordat o deplină eficiență 
prevederilor art.443 și art.445 Cod contravențional, consemnând în cuprinsul actului contestat 
toate circumstanțele cauzei care au importantă pentru stabilirea faptelor şi consecințelor lor 
juridice, iar alegațiile contestatarului sunt neîntemeiate. În consecință, instanța constată că forța 
probantă a actului atacat nu a fost înlăturată, el bucurându-se în continuare de prezumția de 
legalitate. 
În ceea ce privește temeinicia procesului-verbal cu privire la contravenţie, instanţa va 
reţine aplicabilitatea în speţă a dispoziţiilor art. 6 din Convenţia Europeană a Drepturilor Omului, 
astfel cum au fost acestea interpretate în jurisprudenţa Curţii Europene a Drepturilor Omului, 
care are caracter obligatoriu pentru statele semnatare. Normele pretinse a fi încălcate de către 
contravenient sunt adresate tuturor cetăţenilor şi nu priveşte o categorie aparte de persoane,  
scopul aplicării acestor norme fiind punitiv şi preventiv, astfel încât sunt valabile garanţiile 
prevăzute de art. 6 din Convenţia Europeană a Drepturilor Omului privind dreptul la un proces 
echitabil în materie penală (Lauko v. Slovacia, 2 septembrie 1998; Nicoleta Gheorghe v. 
România, 3 aprilie 2012, §§25-26). Articolul 6 §2 din Convenţia Europeană a Drepturilor 
Omului garantează dreptul la respectarea prezumţiei de nevinovăţie, ca element al dreptului la un 
proces echitabil în materie penală.
Conform prevederilor art.47/1 alin.(1) Cod contravențional, Pretinderea, acceptarea sau 
primirea, personal sau prin mijlocitor, de către un alegător a bunurilor, serviciilor, privilegiilor 
sau avantajelor sub orice formă, care nu i se cuvin, pentru sine sau pentru o altă persoană, în 
scopul exercitării sau al neexercitării unor drepturi electorale în cadrul alegerilor, inclusiv al 
alegerilor regionale, dacă fapta nu constituie infracţiune, se sancţionează cu amendă de la 500 la 
750 de unităţi convenţionale.
Potrivit doctrinei contravenționale coruperea electorală pasivă este o contravenţie 
materială şi se consumă din momentul comiterii uneia dintre modalităţile normative care 
desemnează faptele prejudiciabile, adică din momentul pretinderii, acceptării sau primirii, 
personal sau prin mijlocitor, de către un alegător a bunurilor, serviciilor, privilegiilor sau 
avantajelor sub orice formă, care nu i se cuvin, pentru sine sau pentru o altă persoană, în scopul 
exercitării sau al neexercitării unor drepturi electorale în cadrul alegerilor, inclusiv al alegerilor 
regionale, dacă fapta nu constituie infracțiune. 
Obiectul juridic al contravenției prevăzute de art. 47/1 alin.(1) Cod Contravențional, 
reprezintă: relațiile sociale care asigură desfășurarea corectă, liberă și democratică a alegerilor; 
integritatea procesului electoral și libertatea de exprimare a voinței alegătorului. 
Subiect al contravenției este alegătorul – adică persoana care are dreptul de vot (cetățean 
al Republicii Moldova cu drept electoral), care trebuie să aibă capacitate de exercițiu.
Latura obiectivă a contravenției, reprezintă acțiuni de primire sau acceptare a unor 
avantaje materiale. Formele sunt:  1.Pretinderea – solicitarea expresă sau tacită a 
bunurilor/avantajelor; 2.Acceptarea – consimțământul de a primi ceva (fie explicit, fie prin 
comportament pasiv); 3.Primirea – încasarea efectivă a bunurilor, banilor, serviciilor, 
privilegiilor sau altor avantaje necuvenite.
Pentru a constitui contravenție, bunurile sau serviciile trebuie să nu i se cuvină în mod 
legal și trebuie să fie destinate influențării modului de exercitare a votului. 
Sub aspectul laturii subiective, forma de vinovăție este intenție direct. Persoana trebuie să 
acționeze cu scopul de a exercita sau a nu exercita un drept electoral (vot, participare, abținere 
etc.) în schimbul avantajelor. Scopul contravenției de corupere a alegătorilor este un scop 
special. Se are în vedere scopul determinării alegătorului să î-şi exercite drepturile sale electorale 
într-un anumit mod în cadrul alegerilor parlamentare, locale ori în cadrul referendumului. În 
prezența oricărui alt scop, fapta nu va putea fi calificată în baza art. 47/1 Cod Contravențional. 
Potrivit pct. 310 din Decizia Curții Constituționale nr.1 de inadmisibilitate privind 
excepțiile de neconstituționalitate a unor prevederi din articolul 47/1 din Codul Contravențional 
din 21.01.2025, Curtea menționează că, articolul 47/1 alin. (1) descrie doar fapta, nu şi urmarea 
prejudiciabilă. Altfel spus, contravenţia în discuţie este una formală și nu obligă autoritățile să 
verifice dacă alegătorul a votat pentru candidatul sau pentru partidul politic care l-a corupt. 
Curtea consideră că existența unui astfel de mecanism ar contraveni caracterului secret al votului, 
garantat de articolul 38 din Constituție. 
În contextul faptei incriminate contravenientei Lîsaia Rimma, instanța de judecată 
constată cu certitudine  că,  ***** la data de  07.10.2024, 09.10.2024 și 14.10.2024, având 
calitate de alegător cu drept de vot, acționând intenționat a pretins la sume bănești prin 
intermediul aplicației P.S.B. în scopul exercitații sau al neexercitării unor drepturi electorale în 
cadrul alegerilor prezidențiale. (f.d.27, f.d. 12 dosar contravențional nr.0697). 
 Conform art. 425 alin.(1) Cod contravențional, probele sânt elemente de fapt, dobândite 
în modul stabilit de prezentul cod, care servesc la constatarea existenţei sau inexistenţei 
contravenţiei, la identificarea făptuitorului, la constatarea vinovăţiei şi la cunoaşterea altor 
circumstanţe importante pentru justa soluţionare a cauzei. 
Instanţa de judecată consideră, că vinovăția contravenientei ***** în săvârșirea 
contravenţiei imputate a fost dovedită pe deplin prin materialul probator administrat, și anume 
prin materialele cauzei contravenționale care au fost cercetate în cadrul cercetării judecătorești, şi 
anume prin:
- procesul verbal cu privire la contravenție seria MAI06 416646  din 15 mai 2025, 
întocmit în privința lui ***** pentru săvârșirea contravenției prevăzute de art. 47/1 alin.(1) Cod 
Contravențional, fiindu-i aplicată o sancțiune sub formă de amendă în mărime de 500 unități 
convenționale, ce constituie suma de 25 000 lei (f.d.13);
- raportul privind înregistrarea contravenției seria RAP01 574706  din 15 mai 2025 
(f.d.16, f.d. dosar contravențional nr.0697).
- raportul șef al SII a IP Briceni, comisar principal Popovici Dumitru, potrivit căruia, de 
către Inspectoratul național de securitate publică a IGP a fost inițiat  proces contravențional 
nr.RAP01433516 cu privire  la acțiunile unor persoane implicate în fapte de pretindere, acceptare 
sau primire, personal sau prin  mijlocitori, de către un alegător a bunurilor, serviciilor, 
privilegiilor sau  avantajelor sub  orice formă ca nu i se cuvine, pentru sine sau pentru o altă 
persoană, în scopul  exercitării sau al neexercitării unor  drepturi electorale în cadrul  scrutinului 
electoral și Referendumului  republican constituțional din toamna anului 2024 care a  fost 
expediat în adresa Inspectoratului de poliție Briceni potrivit prevederilor art.393 alin.(2) Cod 
contravențional (f.d.17, f.d.2 dosar contravențional nr.0697);
- copia încheierii și mandatului judecătorului de instrucție din 01 aprilie 2025 privind 
autorizarea folosirii datelor obținute în urma efectuării măsurilor speciale de investigații din 
cauza penală nr. 2016970322 – colectarea de informații de la furnizorii de servicii de comunicații 
electronice, în cauza contravențională RAP01 433516, pornită în baza semnelor constitutive ale 
contravenției prevăzute de art. 47/1 alin.(1) Cod Contravențional (f.d.19-26, f.d.4-11 din dosarul 
contravențional nr. 0697);
- extras din fișierul de format Excel, prin care se constată că pe cartela SIM nr.   
067568654 pe dispozitivul căreia a fost instalată aplicația mobilă PSB, de la care a recepționat  
12  mesaje la data de 26.07.2024, 29.07.2024, 30.07.2024, 07.10.2024, 09.10.2024 și 
14.10.2024(f.d.27, f.d. 12 dosar contravențional nr.0697).
Reieșind din prevederile art.440 alin.(2) Cod contravențional, agentul constatator este 
sesizat prin plîngere sau denunţ ori se autosesizează cînd dispune de informaţii suficiente pentru 
a considera cu un grad înalt de probabilitate că este comisă o contravenţie fie prin constatarea 
faptei contravenţionale.
Referitor la fondul probatoriu, instanța de judecată reține că în cadrul unei cauze penale 
conexe, în baza ordonanțelor motivate ale procurorului și a încheierilor emise de Judecătoria 
Chișinău, au fost autorizate măsuri speciale de investigație în temeiul cărora a fost colectată 
informație de la furnizorul de comunicații electronice S.A. ,,Moldtelecom”, privind conexiunile 
cu aplicația mobilă „PSB”. 
Astfel, măsuri speciale de investigații, desfășurate cu respectarea strictă a prevederilor art. 
138/4 Cod procedură penală, au relevat o asociere direct între numărul SIM identificat ca fiind 
înregistrat pe numele contraveniente și mesaje recepționate de la aplicația mobilă „PSB”.
Deci, constatarea tehnică nu poate fi trecută cu vederea, întrucât indică o interacțiune 
efectivă – fie voluntară, fie prin intermediere – între telefonul mobil asociat contestatarului și 
infrastructura digitală a instituției bancare ruse. Or, în lipsa unor explicații rezonabile de 
utilizarea telefonului de către o terță persoană, transferul din partea rudelor, instalări accidentale, 
instanța nu poate admite ipoteza unei simple coincidențe sau erori tehnice, cu atât mai mult cu 
cât contestatarul nu invocă nici un temei concret susceptibil de a explica natura acestor 
interacțiuni. 
În cazul dat, instanța consideră că, vinovăția lui ***** în comiterea contravenției 
incriminate a fost integral dovedită prin probele pertinente și concludente prezentate și cercetate 
în cadrul ședinței de judecată, totodată contravenienta nu a prezentat instanței careva probe, în 
corespundere cu principiul contradictorialității, în combaterea celor constatate de către agentul 
constatator, de aceia faptele constatate de către agentul constatator sunt apreciate de instanța de 
judecată ca fiind veridice, reflectând evenimentele ce au avut loc în realitate.
Astfel, acțiunile lui ***** corect au fost încadrate în conformitate cu prevederile art.47/1 
Cod contravențional, coruperea electorală pasivă cu indicii: pretinderea, acceptarea sau primirea, 
personal sau prin mijlocitor, de către un alegător al bunurilor, serviciilor, privilegiilor sau 
avantajelor sub orice, formă, care nu i se cuvin pentru sine sau pentru o altă persoană, în scopul 
exercitării sau al neexercitării unor drepturi electorale în cadrul alegerilor, inclusive al alegerilor 
regionale, dacă fapta nu constituie infracțiune.
Totodată, se  menționează că contravenienta ***** în contestație nu a explicat faptul 
prezenței mesajelor de pe aplicația PSB Bank, care nu poate fi instalată decât prin prezentarea 
actului de identitate și numărul de telefon.
În cazul dat, instanța reține că actul de corupere electorală a fost realizat prin intermediul 
unei aplicații mobile, a cărei descărcare și utilizare presupun accesarea telefonului personal al 
petiționarului, fapt ce implică o acțiune voluntară din partea acestuia. Or, coruperea electorală a 
fost efectuată prin intermediul unui aplicații mobile, care necesită a fi încărcată și accesată, fapt 
care nu  poate fi efectuat fără a accesa telefonul personal al contravenientei.
Deci, instanța reține că, procesul verbal cu privire la contravenție este un act juridic 
administrativ ce se bucură, datorită calității de reprezentant al statului a celui ce îl încheie, de o 
prezumție de validitate și temeinicie, prezumție care este însă relativă și care poate fi răsturnată 
prin administrarea probei contrarii. 
În cazul dat, instanța consideră, că la contestația depusă împotriva procesului verbal cu 
privire la contravenție și decizia de sancționare,  ***** nu a prezentat nici o probă în susținerea 
poziției sale, limitându-se la invocarea formală a unor neajunsuri. De aceea, în opinia instanței de 
judecată, nu sunt temeiuri de a pune la îndoială corectitudinea acțiunilor agentului constatator și 
legalitatea procesului verbal și a deciziei contestate. Or, conform prevederilor art. 8 alin. (2) din 
Codul contravențional, persoana care a săvârșit cu intenție sau din imprudență o faptă prevăzută 
de legea contravențională este supusă răspunderii contravenționale.
Se reține, că simpla negare formală a faptei contravenționale nu este suficientă pentru a 
răsturna forța probantă a unui proces-verbal de constatare, întărit prin mijloace de probă tehnică 
și juridică legal administrate.
Totodată, instanța apreciază ca declarativ argumentul contravenientei invocat în 
contestație precum că nu este de acord cu actul întocmit de către agentului constatator, dat fiind 
faptul că nu a comis contravenția de care este învinuit, or această poziție de către instanță este 
privită ca fiind o metodă de apărare în condițiile în care la materialele cauzei există probe 
pertinente și concludente care în ansamblu din punct de vedere al coroborării dovedesc 
săvârșirea faptei imputate.
Contravenienta *****a menționat în contestație că nu a accesat aplicația PSB din 
Federația Rusă și nu a beneficiat de sprijin financiar de niciun fel, nu este simpatizantul nici unei 
formațiuni politice. Cu toate acestea, contravenienta nu a depus nicio plângere privind utilizarea 
ilegală a datelor sale cu caracter personale de către terțe persoane.
 Argumentele contravenientei ***** privind lipsa în acțiunile acesteia a elementelor 
constitutive ale contravenției prevăzute la art.47/1 alin.(1) din Codul contravențional, instanța le 
apreciază ca fiind declarative, or, circumstanțele referitoare la atingerea rezultatului scontat, nu 
influențează asupra calificării juridice a acțiunilor contravenientului, iar pentru realizarea laturii 
obiective a contravenției de corupere electorală pasivă este suficientă săvârșirea uneia din 
acțiunile alternative prevăzute la art.47/1 alin.(1) din Codul contravențional, în speță contravenția 
consumându-se în momentul pretinderii a bunurilor, serviciilor, privilegiilor sau avantajelor sub 
orice formă, care nu i se cuvin, pentru sine sau pentru o altă persoană, în scopul exercitării sau al 
neexercitării unor drepturi electorale în cadrul alegerilor. 
În ce privește argumentele  contravenientei *****  din contestație  că procesul verbal cu 
privire la contravenție  este lovit de nulitate  conform  prevederilor art.443 și 445  Cod 
contravențional deoarece  de către agentul  constatator nu a indicat exact locul și timpul sau 
perioada comiterii faptei contravenționale, nu pot fi reținute deoarece  norma dată invocă la  ne 
consemnarea a mențiunilor  date,  pe când în procesul verbal  din speță este indicată perioada și 
locul  comiterii care a fost probată prin extrasul din fișierul de format Excel. Or, celelalte 
încălcări ale art.443 sau ale altor norme imperative din prezentul cod pot să ducă la nulitatea 
procesului-verbal cu privire la contravenție doar în cazul în care acestea afectează în mod 
esențial fondul cauzei. 
Luând în considerație cele invocate supra, instanța  apreciază, că contravenienta ***** a 
săvârșit fapta contravențională reținută prin procesul verbal cu privire la contravenție, nefiind 
răsturnată prezumția de validitate și temeinicie de care beneficiază acest act.
 Referitor la sancțiunea aplicată de către agentul constatator, instanța apreciază că, aceasta 
a fost aplicată în limitele impuse de art. 34 alin. (2) Codul Contravențional și în limitele stabilite 
de art. 47/1 alin. (1) Cod Contravențional.  
Având în vedere cele elucidate supra, instanța de judecată concluzionează netemeinicia 
contestației înaintate de către ***** împotriva procesului-verbal cu privire la contravenție din 15 
mai 2025   întocmit în baza art.47/1 alin.(1) Cod contravențional și a deciziei contravenționale, 
aceasta urmând a fi respinsă, cu menținerea în vigoare a procesului - verbal și a deciziei 
contestate ca fiind legale și întemeiate.
În conformitate cu art. 448, 460-462 din Codul contravențional, instanța de judecată,
H o t ă r ă ș t e:
Contestația depusă de ***** împotriva procesului-verbal cu privire la contravenție Seria 
/nr. MAI06 416646   și a deciziei de sancționare din 15 mai 2025  întocmit în baza art.47/1 
alin.(1) din Codul contravențional se respinge, ca neîntemeiată. 
Se menține procesul-verbal cu privire la contravenţie și decizia de sancționare,  seria/nr. 
MAI06 416646      din 15 mai 2025    întocmit  în privinţa lui ***** în baza art. 47/1 alin. (1) 
Cod contravenţional fără modificări. 
Hotărârea poate fi atacată cu recurs la Curtea de Apel Nord în termen de 15 zile, prin 
intermediul Judecătoriei Edineț, sediul Briceni.
Președintele ședinței, 
          Judecătorul                                                                 Procopișina Aurelia
