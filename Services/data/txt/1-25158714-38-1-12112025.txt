dosarul nr.1-343/2025             /2025270380/                       /1-25158714-38-1-12112025/      
 
S E N T I NŢ Ă
În numele Legii
11 decembrie 2025                                                                                 mun. Orhei
Judecătoria Orhei, sediul Central
Instanța de judecată, în componența:
Președintelui ședinței,
Judecătorului                                                                           Veronica Cupcea
Grefierului                                                                                Daniela Filip
cu participarea:
acuzatorului de stat – Eșan Alexei;
inculpatului – Țurcan Marin;
apărătorului inculpatului Țurcan Marin – avocatului Covaș Valeriu;
a examinat în ședință de judecată publică, în limba de stat, în baza probelor acumulate la 
urmărirea penală, cauza penală de învinuire a lui Țurcan Marin, născut la *****, IDNP *****, 
originar și domiciliat în satul *****, raionul Orhei, cetățean al Republicii Moldova, moldovean, 
studii medii, concubinaj, are 2 (doi) copii minori la întreținere, supus militar, neangajat în 
câmpul muncii, anterior nu a fost judecat, 
în comiterea infracțiunii prevăzute de art.264 1 alin.(5) din Codul penal, individualizată pe 
semnele, conducerea mijlocului de transport de către o persoană care are o concentrație vapori 
de alcool în aerul expirat ce depășește 0, 35 mg/l, săvârșită de către o persoană care nu deține 
permis de conducere,  
acuzatorul de stat a susținut acordul de recunoaștere a vinovăției, menționând că în urma 
negocierilor dintre procuror, învinuit şi apărătorul acestuia, în ceea ce privește categoria, 
cuantumul şi modul de executare a pedepsei ce urmează a fi aplicată de instanța de judecată, în 
limitele prevăzute de art. 80 din Codul penal și ținând cont de prevederile art. 75-78 din Codul 
penal, s-a ajuns la un consens cu privire la pedeapsa ce urmează a fi aplicată, astfel, solicită ca 
inculpatul Țurcan Marin să fie recunoscut vinovat în săvârșirea infracțiunii prevăzute de art.264 1 
alin.(5) din Codul penal și să-i fie aplicată pedeapsă sub formă de amendă în mărime de 2000 
unități convenționale;
apărătorul inculpatului, avocatul Țurcan Marin, a susținut acordul de recunoaștere a 
vinovăției; 
inculpatul Țurcan Marin, a susținut acordul de recunoaștere a vinovăției, vina în comiterea 
infracțiunii a recunoscut-o și se căiește de fapta comisă;
termenul de examinare a cauzei: 12 noiembrie 2025 – 11 decembrie 2025;
cu referire la materialele cauzei penale și acordul de recunoaștere a vinovăției, instanța de 
judecată  
a constatat 
 
1.1.  Țurcan Marin, fără a deține permis de conducere de categoria/subcategoria mijlocului 
de transport pe care îl conducea, la data de 01 septembrie 2025 intenționat încălcând cerințele 
prevederilor art. 19 alin. (2) din Legea nr.131 din 07.06.2007 cu privire la siguranța traficului 
rutier, potrivit căruia ,,pe drumurile publice pot conduce autovehicule numai persoanele care 
posedă permis de conducere de categoria sau subcategoria corespunzătoare autovehiculului ori 
dovada înlocuitoare, cu drept de circulație, a permisului”, a prevederilor art. 10 pct.2) lit.a) din 
Regulamentul Circulației Rutiere aprobat prin Hotărârea Guvernului Republicii Moldova nr.357 
din 13 mai 2009, potrivit căruia ,,persoana care conduce un autovehicul trebuie să posede și la 
cererea polițistului, este obligat să înmâneze pentru control permisul de conducere perfectat pe 
numele său, valabil pentru categoria (subcategoria) din care face parte autovehicul 
condus”,precum și stipulările pct. 14 lit. a) al aceluiași Regulament, potrivit căruia 
”Conducătorului de vehicul îi este interzis să conducă vehiculul în stare de ebrietate, a condus o 
perioadă nedeterminată de timp minitractorul de model ,,*****BST 200”, fără numere de 
înmatriculare, pe una din străzile localității Piatra, raionul Orhei, până aproximativ pe la ora 
11:30, când a fost stopat în traficul rutier de către colaboratorii de poliție a Inspectoratului de 
poliție Orhei Nosalciuc Victor și Oleg Cocerva, care în cadrul documentării a fost suspectat de 
conducerea mijlocului de transport în stare de ebrietate alcoolică.  Astfel, din considerentul că 
colaboratorii de poliție a Inspectoratului de poliție Orhei, Nosalciuc Victor și Oleg Cocerva nu 
dispun de dreptul de a efectua procedura de testare alcoolscopică cu aparatul Drager, s-au 
deplasat cu automobilul de serviciu de model Dacia cu numărul de înmatriculare MAI 5034 
împreună cu Țurcan Marin la Inspectoratul de poliție Orhei, care în satul Seliște, raionul Orhei s-
au întâlnit cu echipajul de reacționare operativă al serviciului de patrulare din cadrul 
Inspectoratului de poliție Orhei, unde de către angajatul de poliție Talmaci Oleg care dispune de 
dreptul de a efectua procedura de testare alcoolscopică și având asupra sa aparatul alcotest 
Drager l-a supus pe Țurcan Marin cu acordul lui testării alcoolscopice cu aparatul 
DragerAlcotestseria ARCB Nr.-0521, în rezultatul căruia s-a constatat concentrația vaporilor de 
alcool în aerul expirat  de 1,14 mg/l, ceea ce constituie conform prevederilor Hotărârii 
Guvernului Republicii Moldova nr. 296 din 16.04.2009 stare de ebrietatealcoolică cu grad 
avansat.
Esența acordului de recunoaștere a vinovăției încheiat 
2.1.  Conform conținutului acordului de recunoaștere a vinovăției, încheiat la 27.10.2025, la 
semnarea acestuia au participat: procurorul în Procuratura raionului Orhei, Eșan Alexei, 
inculpatul Țurcan Marin și apărătorul acestuia, avocatul Covaș Valeriu. Acordul a fost încheiat la 
inițiativa inculpatului Țurcan Marin și apărătorul acestuia, în conformitate cu prevederile art. 504 
şi art. 505 din Codul de procedură penală, având aprobate în scris limitele pedepsei de către 
procurorul ierarhic superior.
2.2.  Fapta ce formează obiectul acordului este cea expusă la pct.1.1. din prezenta sentință.
2.3.  Încadrarea juridică a faptei și pedeapsa prevăzută de lege, art.264 1 alin.(5) Cod penal, 
adică, conducerea mijlocului de transport de către o persoană care are o concentrație de alcool 
în aerul expirat ce depășește 0,35 mg/l, acțiune săvârşită de către o persoană care nu deţin 
epermis de conducere”, care se pedepsește cu amendă cu amendă de la 2500 la 3000 de unități 
convenționale sau cu închisoare de la 2 la 5 ani.
2.4.  Declarația expresă a învinuitului prin care recunoaște comiterea faptei și acceptă 
încadrarea juridică a acesteia: La 14.10.2025, în conformitate cu prevederile art. 281, art.282 din 
Codul de procedură penală, Țurcan Marin a fost pus sub învinuire, fiindu-i incriminată comiterea 
infracțiunii prevăzute de art.2641 alin.(5) din Codul penal. Învinuitul a recunoscut în mod expres 
vina în legătură cu fapta descrisă mai sus și acceptă încadrarea juridică a acesteia, în acest sens, 
servind drept confirmare următoarea declarația scrisă personal de învinuitul Țurcan Marin: „Prin 
prezenta, confirm că recunosc în mod expres comiterea faptei incriminate și accept încadrarea 
juridică a acesteia. De asemenea, declar că, această recunoaștere este făcută în mod voluntar, 
fără constrângeri și în deplină cunoștință de cauză, exprimându-mi dorința de a coopera în mod 
sincer și în deplină cunoștință de cauză cu autoritățile competente pentru a contribui la o 
soluționare eficientă și corectă a cauzei”.
2.5.  Părțile semnatare ale acordului de recunoaștere a vinovăției au convenit asupra faptului 
ca inculpatului Scutaru Vasile Țurcan Marin, pentru comiterea infracțiunii prevăzute de art.264 1 
alin.(5) din Codul penal, să-i fie aplicată pedeapsă sub formă de amendă în mărime de 2000 
(două mii) unități convenționale. 
Judecarea cauzei în procedura acordului de recunoaștere a vinovăției
3.1.  În ședința de judecată, inculpatul Țurcan Marin, apărătorul acestuia, avocatul Covaș 
Valeriu și acuzatorul de stat Eșan Alexei, procuror în Procuratura Orhei, oficiul Principal, au 
susținut examinarea cauzei penale în procedura acordului de recunoaștere a vinovăției, prevăzut 
de Secțiunea 1, Capitolul III, Titlul III din Codul de procedură penală.
3.2.  În conformitate cu prevederile art.509 din Codul de procedură penală, (1) Instanța de 
judecată examinează cauza în procedura acordului de recunoaștere a vinovăției în ședință 
publică, cu excepția cazurilor în care, conform legii, ședința poate fi închisă. În cadrul ședinței de 
judecată se prezintă acordul de recunoaștere a vinovăției, care se citește de către procuror, se 
audiază inculpatul și se ascultă poziția apărătorului acestuia. Dacă este prezentă partea vătămată 
sau alte părți, se audiază și acestea. (2) Instanța trebuie să constate dacă inculpatul: 1) înțelege 
pentru ce infracțiune este învinuit; 2) recunoaște vinovăția; 3) a încheiat acordul de recunoaștere 
a vinovăției în mod benevol și cu bună știință, în prezența apărătorului; 4) înțelege consecințele 
acordului de recunoaștere a vinovăției, pedeapsa și susține poziția sa privitor la acordul încheiat. 
(3) În cazul în care inculpatul susține acordul de recunoaștere a vinovăției, el face declarații în 
instanță despre ceea ce a săvârșit în legătură cu fapta prejudiciabilă ce i se incriminează și 
atitudinea sa față de probele anexate la dosar. 
3.3.  După expunerea acordului de recunoaștere a vinovăției de către acuzatorul de stat Eșan 
Alexei, fiind chestionat inculpatul referitor la chestiunile indicate la art.509 alin.(2) din Codul de 
procedură penală, instanța de judecată a constatat că inculpatul Țurcan Marin înțelege pentru ce 
infracțiune este învinuit, recunoaște vinovăția, a încheiat acordul de recunoaștere a vinovăției în 
mod benevol și cu bună știință, în prezența apărătorului, înțelege consecințele acordului de 
recunoaștere a vinovăției, pedeapsa și susține poziția sa privitor la acordul încheiat.
3.4.  În acest sens, instanța de judecată a procedat la audierea inculpatului Țurcan Marin, care 
a recunoscut vina și a declarat că,  la 01 septembrie 2025 în satul Puțuntei a fost la strîns fîn, 
după care împreună cu Viorel Ochian a fost la barul din sat unde a băut 0,5 litri bere, după care a 
urcat la volanul minitractorului ce aparține lui Viorel și a pornit să-l ducă acasă, dar l-a stopat 
poliția, cu toate că fiind la bar, s-a apropiat un polițist de ei și l-a întrebat pe Viorel cine va duce 
tractorul acasă dacă el bea bere, la care Viorel a spus că va veni socrul lui și va lua tractorul. 
Poliția l-a luat și s-au pornit spre Orhei pentru a trece testarea alcoolică, dar pe la satul Seliște au 
întîlnit alt echipaj de poliție care avea alcooltestul și el benevol a trecut această procedură. 
Concentrația vaporilor de alcool în aerul expirat  a fost de 1,14 mg/l. Cu rezultatul a fost de 
acord, de cu seară fusese la o zi de naștere și mai servise alcool. Permis de conducere nu are. 
Recunoaște integral vina și roagă să fie accept acordul de recunoaștere. Este de acord cu 
pedeapsa stabilită conform acordului de recunoaștere, are posibilitatea să achite amenda în sumă 
de 100 000 lei. Îi pare rău pentru cele comise și nu va mai comite așa ceva. 
3.5.  Instanța de judecată a constatat că la încheierea acordului de recunoaștere a vinovăției 
au fost respectate prevederile art.504-507 Cod de procedură penală. 
Probele prezentate de procuror şi acceptate de inculpat
4.1.  Cu toate că inculpatul Țurcan Marin își recunoaște integral vina în comiterea infracțiunii 
imputate și a acceptat necondiționat probele administrate în cadrul urmăririi penale, în rezultatul 
cercetării probelor conținute la materialele cauzei penale, instanța de judecată apreciază că de 
către organul de urmărire penală au fost acumulate suficiente probe admisibile, pertinente și 
concludente cu privire la caracterului infracțional al faptelor comise, cât și a vinovăției acestuia 
în comiterea infracțiunii, după cum urmează:
Declarațiile martorului  Ocnean Viorel. (f.d.23-24)
Declarațiile martorului  Talmaci Oleg. (f.d.26-27)
Declarațiile martorului  Nasalciuc Victor. (f.d.29-30)
Declarațiile martorului  Cocerva Oleg. (f.d.32-33)
Conținutul procesului-verbal la 01.09.2025, privind testarea alcoolscopică, acțiune 
procesuală efectuată, prin care s-a stabilit că cet. Țurcan Marin fiind testat alcoolscopic cu 
aparatul Drager, în urma căruia s-a constatat potrivit tichetului Drager, concentrația alcoolului în 
aerul expirat de 1,14 mg/l, fapt prin care s-a constatat că a condus  mijlocul de transport în stare 
de ebrietate alcoolică cu grad avansat. (f.d.11-12)
Conținutul procesului-verbal de înlăturare de la conducerea vehiculului, acțiune 
procesuală efectuată la 01.09.2025, prin care  Țurcan Marin în urma constatării faptului că a 
condus mijlocul de transport în stare de ebrietate alcoolică a fost înlăturat de la conducerea 
mijlocului de transport ,,*****BST 200”, fără numere de înmatriculare. (f.d.14)
Conținutul procesului-verbal de ridicare, acțiune procesuală efectuată la 10.09.2025, prin 
care de la colaboratorul de poliție a Inspectoratului de Poliție Orhei  Nasalciuc Victor, a fost 
ridicată o înregistrare video  stocată pe un suport informațional DVD-R, care reflectă procedura 
de testare alcoolscopică a lui Țurcan Marin. (f.d.36-37)
Conținutul procesului-verbal de examinare a obiectului, acțiune procesuală efectuată la 
11.09.2025, prin care s-a examiant o înregistrare video stocată pe un dispozitiv optic de stocare a 
informațiilor DVD-R, ridicat prin ordonanța și procesul-verbal de ridicare de la ofițerul superior 
de sector al sectorului de poliție Nr. 5 al Secției Securitate Publică a Inspectoratului de Poliție 
Orhei, Nasalciuc Victor, în care este reflectată procedura de testare alcooloscopică cu aparatul 
,,Drager” a bănuitului Țurcan Marin, în rezultatul căruia s-a stabilit concentrația alcoolului în 
aerul expirat de 1,14 mg/l. (f.d.38)
Conținutul procesului-verbal de examinare a obiectului, acțiune procesuală efectuată la 
data de 11.09.2025, în cadrul căreia a fost examinată Informația din baza de date ,SIC ,,Acces 
Web”, privind deținerea permisului de conducere de către Țurcan Marin Iurie, născut la 
30.12.1988, IDNP:*****- pe 1 file format A4, în rezultatul căruia s-a stabilit că Țurcan Marin nu 
deține permis de conducere a mijloacelor de transport. (f.d.43)
Conținutul procesului-verbal de examinare a obiectului, acțiune procesuală efectuată la 
data de 11.09.2025, în cadrul căreia a fost examinată informația obținută de la SRL ,,BOSMOS-
PRIM”, conform demersului din 09.09.2025, în rezultatul căruia s-a stabilit că mijlocului de 
transport ,,*****BST 200”, fără numere de înmatriculare are capacitatea cilindrică a matorului 
903 cm/3. (f.d.46)
Conținutul Informației obținută de la SRL ,,BOSMOS-PRIM” referitoare la 
caracteristicile tehnice ale minitractorului de model ,,*****BST 200”. (f.d.47-48)
Conținutul informației obținută din Baza Centralizată de Date SIC ,,Acces Web”, cu 
privire la deținerea de permis  de conducere de către bănuitul Țurcan Marin. (f.d.44-45)
2.Astfel, reieșind din însăși declarațiile inculpatului coroborate cu celelalte mijloace de 
probă acumulate la faza de urmărire penală, instanța de judecată reține faptele indicate la 
pct.1.1., din prezenta sentință, în sarcina inculpatului Țurcan Marin, ca fiind demonstrate pe 
deplin dincolo de orice dubiu rezonabil.
Încadrarea juridică a faptelor inculpatului
5.1.  Conform ordonanței de punere sub învinuire din 14.10.2025 (f.d.93), dar și conform 
acordului de recunoaștere a vinovăției, semnat la data de 27.10.2025 (f.d.100-112), Țurcan Marin 
a fost pus sub învinuire pentru comiterea infracțiunii prevăzute de art. 2641 alin. (5) Cod penal.
5.2.  Atât inculpatul Țurcan Marin, cât și apărătorul acestuia, avocatul Covaș Valeriu, au 
semnat declarația potrivit căreia acceptă încadrarea juridică a faptelor imputate.
5.3.  La data examinării cauzei, art.264 1 alin.(5) din Codul penal, stabilește răspunderea 
penală pentru, conducerea mijlocului de transport de către o persoană care are o concentrație 
de alcool în aerul expirat ce depășește 0,35 mg/l, acțiune săvârşită de către o persoană care nu 
deţin epermis de conducere.
5.4.  Instanța de judecată, reține faptul că, infracțiunea prevăzute de art. 264 1 din Codul 
penal, este plasată de către legiuitor în Capitolul XII „Infracțiuni în domeniul transporturilor”, 
din Partea specială a Codului penal, componența căreia presupune existența următoarelor 
elemente constitutive.
5.5.   Obiectul juridic special al infracțiunii prevăzută la art.2641 Cod penal, în privința căruia 
au fost îndreptate acțiunile lui Țurcan Marin, îl formează relațiile sociale cu privire la siguranța 
traficului rutier, sub aspectul prohibiției impuse conducătorilor mijloacelor de transport să nu 
conducă în stare de ebrietate alcoolică cu grad avansat. Din acest punct de vedere, potrivit lit. a) 
pct.14 al Regulamentului circulației rutiere, conducătorului de vehicul îi este interzis, printre 
altele, să conducă vehiculul în stare de ebrietate, sub influența drogurilor sau altor substanțe 
contraindicate, precum și sub influența preparatelor medicamentoase care provoacă reducerea 
reacției.
5.6.  La rândul său, art.18 al Legii privind siguranța traficului rutier nr.131 din 07.06.2007 
stabilește, printre altele, că, pentru a conduce autovehiculul pe drumurile publice, conducătorul 
lui trebuie să fie apt din punct de vedere psihofiziologic.
5.7.  Potrivit art. 13412 din Codul penal, prin stare de ebrietate se înțelege starea de dereglare 
psihofuncțională a organismului survenită în urma consumului de alcool, droguri și/sau de alte 
substanțe cu efecte similar. 
5.8.  În ce privește latura obiectivă a acestei infracțiuni, ea are următoarea structură: 1) fapta 
prejudiciabilă care constă în acțiunea de conducere a mijlocului de transport de către o persoană 
care are o concentrație de alcool în sânge ce depășește 0,7 g/l sau de vapori de alcool în aerul 
expirat ce depășește 0,35 mg/l; 2) mijlocul de săvârșire a infracțiunii, și anume – mijlocul de 
transport în sensul art.132 Cod penal; 3) locul comiterii faptei – drum public.   
5.9.  Infracțiunea prevăzută la art.264 1 din Codul penal, este una formală. Ea se consideră 
consumată din momentul începerii conducerii mijlocului de transport de către o persoană care 
are o concentrație de vapori de alcool în aerul expirat ce depășește 0,35 mg/l.  
5.10.   Reieșind din însăși declarațiile inculpatului Țurcan Marin, a probelor administrate la 
faza de urmărire penală, instanța de judecată reține că, acesta la 01.09.2025, fără a deține permis 
de conducere de categoria/subcategoria mijlocului de transport pe care îl conducea, a condus o 
perioadă nedeterminată de timp minitractorul de model ,,*****BST 200”, fără numere de 
înmatriculare, pe una din străzile localității Piatra, raionul Orhei, până aproximativ pe la ora 
11:30, când a fost stopat în traficul rutier de către colaboratorii de poliție a Inspectoratului de 
poliție Orhei. Fiind supus Țurcan Marin testării alcoolscopice cu aparatul DragerAlcotestseria 
ARCB Nr.-0521, în rezultat s-a constatat concentrația vaporilor de alcool în aerul expirat  de 
1,14 mg/L.
5.11.   Latura subiectivă a infracțiunii specificate la art.264 1 din Codul penal, se 
caracterizează prin intenție directă. Intenția inculpatului se demonstrează atât prin declarațiile 
acestuia, cât și din circumstanțele obiective, constatate prin mijloacele de probă administrate de 
către organul de urmărire penală și cercetate în ședința de judecată, care denotă cert faptul că, 
inculpatul Țurcan Marin, își dădea seama de caracterul prejudiciabil al faptei, însă indiferent de 
aceasta, sperând că nu va fi identificat de organele de drept, a condus mijlocul de transport în 
stare de ebrietate alcoolică cu grad avansat.
5.12.   Subiectul infracțiunii este persoana fizică responsabilă, care la momentul comiterii 
faptei avea împlinită vârsta de 16 ani, având calitatea specială de conducător al autovehiculului, 
iar la caz, care nu deține permis de conducere. 
5.13.   În acest sens instanța de judecată reține că, potrivit informației - web ACCES), 
inculpatului Țurcan Marin nu i-a fost eliberat permis de conducere și nu deține dreptul de a 
conduce mijloace de transport. 
5.14.   În ce privește calitatea specială de conducător al autovehiculului, instanța de judecată 
a constatat supra, că inculpatul Țurcan Marin a avut această calitate, astfel, se constată că, acesta 
întrunește semnele subiectului infracțiunii prevăzute de art.2641 alin.(5) Cod penal.  
5.15.   În concluzie, instanța apreciază că faptele inculpatului Țurcan Marin, întrunesc toate 
elementele componenței de infracțiune prevăzută de art. 2641 alin.(5) din Codul penal.
Evaluarea caracterului rezonabil al pedepsei cu privire la care s-a ajuns la un acord 
între procuror şi inculpat 
6.1.  În conformitate cu prevederile art.509 1 alin.(4) Cod de procedură penală, la stabilirea 
pedepsei cu privire la care s-a ajuns la un acord între procuror și învinuit, instanța verifică dacă 
individualizarea acesteia a fost efectuată în limitele de pedeapsă prevăzute de legea penală, dacă 
limitele pedepsei au fost reduse în condițiile art. 80 din Codul penal și dacă au fost aplicate 
prevederile art. 75–78 din Codul penal.
6.2.  Potrivit art.80 alin.(1) din Codul penal, în cazul în care persoana pusă sub învinuire 
încheie un acord de recunoaștere a vinovăției, iar instanța de judecată acceptă acest acord, 
limitele de pedeapsă se reduc cu o treime. 
6.3.  Conform art.80 alin.(3) din Codul penal, prin derogare de la alin.(1), în cazul în care 
persoana pusă sub învinuire pentru săvârșirea infracțiunilor prevăzute la art.264 alin.(2), (4), (6) 
şi art.2641 încheie un acord de recunoaștere a vinovăției, iar instanța de judecată acceptă acest 
acord, reducerea menționată la alin.(1) se aplică doar limitei maxime de pedeapsă prevăzute în 
Partea specială a prezentului cod.
6.4.  Art. 2641 alin. (5) din Codul penal stabilește pedeapsă cu amendă de la 2500 la 3000 de 
unități convenționale sau cu închisoare de la 2 la 5 ani.
6.5.  Astfel, în cazul în care instanța de judecată acceptă acordul de recunoaștere a vinovăției, 
limitele pedepsei aplicabile inculpatului, calculate în baza art.80 alin.(3) Cod penal, constituie 
amendă în mărime de până la 2000 unități convenționale, sau închisoare de la 2 an la 3 ani 4 luni.
6.6.  Instanța remarcă că, acordul de recunoaștere a vinovăției nu conține informație despre 
existența circumstanțelor atenuante și agravante prevăzute de art.76 și art.77 din Codul penal. 
6.7.  Totodată, se atestă că părțile semnatare ale acordului de recunoaștere a vinovăției au 
convenit asupra faptului, ca inculpatului Țurcan Marin, pentru comiterea infracțiunii prevăzute 
de art. 2641 alin. (5) din Codul penal, să-i fie aplicată pedeapsă sub formă de amendă în mărime 
de 2000 (două mii) unități convenționale.  
6.8.  Aceste limite de pedeapsă au fost negociate și aprobate de părți, reieșind din voința 
învinuitului de a coopera la efectuarea urmăririi penale, recunoașterea vinovăției şi voința liber 
exprimată, natura și gravitatea acuzației înaintate, pericolul public prezentat de învinuit, interesul 
public de a obține o judecare mai operativă cu cheltuieli mai reduse, comportamentul 
învinuitului. 
6.9.  Limitele pedepsei au fost aprobate, în scris, de către procurorul ierarhic superior.
6.10.   La evaluarea caracterului rezonabil al pedepsei cu privire la care s-a ajuns la un acord 
între procuror și învinuit, instanța de judecată în conformitate cu art.art.7, 75 Cod penal, tine cont 
de gravitatea infracțiunii săvârșite, motivul acesteia, de caracterul şi gradul pericolului social 
deosebit al infracțiunii comise, de personalitatea inculpatului, de circumstanțele cauzei care 
atenuează ori agravează răspunderea, de influența pedepsei aplicate asupra corectării şi 
reeducării vinovatului, de condițiile de viață ale familiei acestuia, precum și de comportamentul 
inculpatului.
6.11.   Referitor la gravitatea infracțiunii săvârșite, instanța de judecată reține că infracțiunea 
prevăzute de art. 264 1 alin. (5) Cod penal, săvârșită de către Țurcan Marin face parte din 
categoria infracțiunilor mai puțin grave, concluzie ce derivă din interpretarea sistemică a art. 
2641 alin. (5)  şi art.16 alin.(3) din Codul penal.
6.12.   Totodată, instanța de judecată reține că, această categorie de infracțiune se 
caracterizează printr-un grad sporit de pericol, deoarece conducerea în stare de ebrietate a 
autovehiculelor este una din principalele cauze care pot genera accidente rutiere soldate cu 
urmări grave, iar în ciuda eforturilor întreprinse de autoritățile statului, acest flagel continuă să 
fie unul frecvent întâlnit.
6.13.   Referitor la personalitatea inculpatului Țurcan Marin instanța de judecată reține că, are 
la întreținere 2 (doi) copii minori, la locul de trai se caracterizează satisfăcător (f.d.59), nu se află 
la evidența medicului narcolog și/sau psihiatru (f.d.61, 64), potrivit cazierului judiciar (forma 
246) (f.d.55), se atestă că acesta anterior nu a fost urmărit penal sau atras la răspundere penală, 
iar potrivit cazierului contravențional, acesta a fost sancționat pentru comiterea de diferite 
contravenții comise cu intenție.
6.14.   Subsecvent, instanța de judecată apreciază că la stabilirea pedepsei cu privire la care s-
a ajuns la un acord între procuror și inculpat, individualizarea acesteia a fost efectuată în limitele 
de pedeapsă prevăzute de legea penală, limitele pedepsei au fost reduse în condițiile art. 80 din 
Codul penal și au fost aplicate prevederile art.75–78 din Codul penal. 
6.15.   Drept urmare, instanța de judecată apreciază că pedeapsa cu privire la care s-a ajuns la 
un acord între procuror și învinuit este rezonabilă, și, respectiv, consideră că, în privința 
inculpatului Țurcan Marin, pentru comiterea de către acesta a infracțiunii prevăzute de art. 264 1 
alin. (5) Cod penal, este echitabilă aplicarea pedepsei sub formă de amendă în mărime de 2000 
(două mii) unități convenționale, echivalentul sumei de 100 000 (o sută mii) lei.
Măsura preventivă
7.1.  În conformitate cu prevederile art. 395 alin. (1) pct. 5) Cod de procedură penală, în 
dispozitivul sentinței de condamnare trebuie să fie arătată dispoziția privitoare la măsura 
preventivă ce se va aplica inculpatului până când sentința va deveni definitivă, iar conform 
prevederilor art. 176 alin. (1) din CPP, măsurile preventive pot fi aplicate de către instanță 
pentru asigurarea executării sentinței.
7.2.  Potrivit materialelor cauzei penale, la momentul examinării cauzei penale, o măsură 
preventivă în privința inculpatului, nu este aplicată. Instanța consideră inoportună aplicarea unei 
măsuri preventive pentru asigurarea executării sentinței, reieșind din categoria pedepsei care 
urmează a fi aplicată.
Soarta corpurilor delicte. Cheltuieli judiciare
8.1.Potrivit materialelor cauzei penale, în cadrul procesului penal, nu au fost recunoscute 
careva obiecte, în calitate de corp delict și nu au fost invocate suportarea a careva cheltuieli 
pentru instrumentarea cauzei penale.
  În conformitate cu prevederile art.art.341, 384, 385, 389, 392-395, 397, 437, 504-509 1 din 
Codul de procedură penală, instanța de judecată
hotărăște
Se acceptă acordul de recunoaștere a vinovăției încheiat la 27.10.2025.
Țurcan Marin se recunoaște vinovat de comiterea infracțiunii prevăzute de art. 264 1 alin. 
(5) Cod penal și, cu aplicarea art.80 alin.(3) Cod penal, se stabilește acestuia pedeapsa sub formă 
de amendă în mărime de 2000 (două mii) unități convenționale, ce constituie echivalentul sumei 
de 100 000 (o sută mii) lei.
Conform art.64 alin.(3 1) Cod penal, Țurcan Marin este în drept să achite jumătate din 
amenda stabilită, dacă o plătește în cel mult 3 (trei) zile lucrătoare din momentul în care sentința 
devine executorie.
Sentința este definitivă, însă poate fi atacată cu recurs la Curtea de Apel Nord în termen de 
15 zile prin intermediul Judecătoriei Orhei, sediul Central, invocându-se doar erorile procesuale 
și măsura de pedeapsă stabilită.
Președintele ședinței, judecătorul           /semnătura/                     Veronica Cupcea
            Copia corespunde originalului                          Veronica Cupcea 