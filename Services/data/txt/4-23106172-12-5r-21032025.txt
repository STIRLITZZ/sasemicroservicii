Dosarul nr.5r-1157/2025
4-23106172-12-5r-21032025
H O T Ă R Î R E
În numele Legii
12 decembrie 2025                                                                                     
mun.Chişinău
Judecătoria Chişinău (sediul Buiucani)
În componenţa:
Preşedintelui şedinţei, judecătorul Angela Catană
Grefierului: Nicolae Leucă
Cu participarea: agentului constatator din cadrul Agenției Naționale Transport  
Auto, Sergiu Sarivan
În lipsa: reprezentantului persoanei juridice SRL „Pastrans” 
 Examinând în şedinţă de judecată publică, contestaţia depusă de reprezentantul 
persoanei juridice SRL „Pastrans”, administratorul Anatolie Munteanu, împotriva 
procesului-verbal cu privire la contravenție seria/nr.ANTA01016598 și a deciziei 
de sancționare contravențională din 03.07.2023, prin care SRL „Pastrans”, a fost 
sancționată în baza art.197 alin.(7) din Codul contravențional, 
C O N S T A T Ă:
1. La data de 03 iulie 2023, agentul constatator din cadrul Agenției Naționale 
Transport Auto, Oprea Ion, a întocmit procesul-verbal cu privire la contravenţie 
seria/nr.ANTA01016598, prin care persoana juridică SRL „Pastrans”, a fost 
sancţionată cu amendă în mărime de 60 (șaizeci) unităţi convenţionale, ceea ce 
constituie 3000 (trei mii) lei, în baza art.197 alin.(7) din Codul contravențional, 
fiind reținut în sarcina acesteia că, SRL „Pastrans”, cu vehiculul rutier de tip 
autobuz de marca *****, efectua transport rutier de persoane contra cost pe ruta 
regulată *****, fără a completa borderoul de evidență a biletelor, ignorând astfel 
prevederile HG nr.854 din 28.07.2006, pct.14 lit.m).
2. La rândul său, administratorul persoanei juridice SRL „Pastrans”,  Anatolie 
Munteanu, la data de 19.07.2023, a depus o contestație împotriva procesului-
verbal cu privire la contravenție seria/nr.ANTA01016598 și a deciziei de 
sancționare contravențională din 03.07.2023, solicitând repunerea în termen, 
încetarea procesului-verbal/decizia din 03.07.2023.
3. În motivarea contestației, autorul acesteia a indicat în esență că, pornind de la 
premisa procedurală prevăzută de art.425 alin.(4) din Codul contravențional, 
prin care legiuitorul a stabilit că nici o probă nu are o valoare prestabilită, 
simplul fapt al întocmirii procesului-verbal cu privire la contravenţie este 
insuficient pentru tragerea persoanei la răspundere contravențională. În adresa 
contestatarului a parvenit citație prin intermediul căreia, operatorul de transport 
rutier SC „Pastrans” SRL, a fost invitat la sediul ANTA pentru a i se întocmi un 
proces-verbal cu privire la contravenţie pentru presupusa abatere. Ca răspuns la 
citația menționată, contestatarul a solicitat amânarea pentru o altă dată cu 
emiterea unei noi citații, precum și remiterea în baza art.384 lit.h) din Codul 
contravențional, pe adresa de email, copiile materialelor din dosar, pentru a lua 
cunoștință cu cele imputate, acțiune care nu a fost efectuată, ceea ce a limitat 
exercitarea dreptului la apărare, încălcarea dată afectând esențial fondul cauzei și 
care condiționează nulitatea procesului-verbal întocmit și încetarea procesului. 
Invocă că, în lipsa unor probe pertinente, concludente, se instituie concluzia că 
procesul-verbal a fost întocmit doar în baza convingerilor agentului constatator, 
care însă nu au fost certificate prin probe acumulate potrivit prevederilor 
Codului contravențional, respectiv persoana acuzată de săvârșirea unei 
contravenții se consideră nevinovată atâta timp cât vinovăția sa nu este dovedită 
în modul prevăzut de prezentul cod. Invocă că, procesul-verbal întocmit nu 
corespunde rigorilor și cerințelor enunțate în HG nr.517 din 22.07.2022, pentru 
aprobarea Conceptului Sistemului informațional automatizat de evidență a 
contravențiilor, a cauzelor contravenționale și a persoanelor care au săvârșit 
contravenții și a Regulamentului cu privire la evidența unică a contravențiilor, a 
cauzelor contravenționale și a persoanelor care au săvârșit contravenții. Solicită 
instanței repunerea în termen din motiv că, cu procesul-verbal cu privire la 
contravenție a făcut cunoștință la data de 13.07.2023.
4. În ședința de judecată, reprezentantul petentului, persoanei juridice SRL 
„Pastrans”, privitor la care s-au întreprins măsurile necesare şi de rigoare privind 
citarea legală, nu s-a prezentat și nu a înștiințat instanța despre imposibilitatea de 
a se prezenta, fapt pentru care în temeiul art.455 alin.(3) din Codul 
contravențional, instanța de judecată a dispus examinarea cauzei în lipsa 
acestuia, cu remiterea copiei de pe hotărâre. 
5.Agentul constatator din cadrul Agenției Naționale Transport  Auto, Sergiu 
Sarivan, în cadrul ședinței de judecată a solicitat respingerea contestației ca fiind 
neîntemeiată.
6.Audiind opinia agentului constatator, studiind materialele cauzei în raport cu 
prevederile legale ce guvernează speţa, instanţa de judecată apreciază 
contestaţia ca fiind neîntemeiată şi pasibilă de a fi respinsă, reieşind din 
următoarele considerente.
7. Cu privire la termenul de introducere a contestaţiei, instanţa de judecată reține 
că, potrivit prevederilor art.448 alin.(1) Cod contravenţional, termenul de 
contestare a deciziei agentului constatator este de 15 zile de la data emiterii 
acesteia sau, pentru părțile care nu au fost prezente la şedința de examinare a 
cauzei contravenționale, de la data înmînării copiei de pe decizia respectivă în 
condițiile art.4471 alin.(8). La caz, procesul-verbal cu privire la contravenţie din 
03.07.2023, a fost încheiat în lipsa reprezentantului persoanei juridice și în 
prezenta speță nu este posibil de a constata cu certitudine data recepționării 
actului contestat de către contravenient, din motivul lipsei suportului probator, 
ultimul invocând că a recepționat decizia ANTA la 13.07.2023. Reieșind din 
aceste considerente, instanța de judecată va considera ca depusă în termen 
contestația împotriva procesului-verbal seria/nr.ANTA01016598 și a deciziei de 
sancționare contravențională din 03.07.2023.
8. În continuare, instanța va menționa că, în conformitate cu art.8 alin.(2) din 
Codul contravenţional, este supusă răspunderii contravenţionale numai persoana 
care a săvârşit cu intenţie sau din imprudenţă o faptă prevăzută de legea 
contravenţională.
9. Conform art.440 alin.(1) din acelaşi cod, constatarea faptei contravenţionale 
înseamnă activitatea, desfăşurată de agentul constatator, de colectare şi de 
administrare a probelor privind existenţa contravenţiei, de încheiere a deciziei 
privind examinarea contravenţiei în temeiul constatării agentului constatator sau 
procesului-verbal cu privire la contravenţie, de aplicare a sancţiunii 
contravenţionale sau de trimitere, a dosarului, după caz, funcţionarului abilitat să 
examineze cauza contravenţională, din cadrul autorităţii din care face parte 
agentul constatator, în instanţa de judecată sau în alt organ spre soluţionare.
10. În conformitate cu alin.(1) al art.442 din Codul contravenţional, procesul-
verbal cu privire la contravenţie este un act prin care se individualizează fapta 
ilicită şi se identifică făptuitorul. Procesul-verbal se încheie de agentul 
constatator pe baza constatărilor personale şi a probelor acumulate, în prezenţa 
făptuitorului sau în absenţa lui.
11. Cu referire la legalitatea procesului-verbal cu privire la contravenţie, analizând 
cuprinsul acestuia prin raportare la cerinţele prevăzute de lege sub sancţiunea 
nulităţii absolute, instanţa constată că dispoziţiile legale în materie au fost 
respectate. Astfel, procesul-verbal cuprinde toate elementele necesare şi 
menţiunile prevăzute de art. 443 din Codul contravenţional, nefiind afectat de 
alte vicii de natură să ducă la anularea sa.
12.Instanța va respinge ca fiind formale și nejustificate argumentele făptuitorului, 
potrivit cărora procesul-verbal cu privire la contravenție nu corespunde 
rigorilor și cerințelor enunțate în Hotărârea Guvernului nr.517 din 22.07.2022 
pentru aprobarea Conceptului Sistemului informațional automatizat de evidență 
a contravențiilor, a cauzelor contravenționale și a persoanelor care au săvârșit 
contravenții, precum și a Regulamentului cu privire la evidența unică a 
contravențiilor, a cauzelor contravenționale și a persoanelor care au săvârșit 
contravenții, întrucât făptuitorul nu a concretizat în ce constă neconformitatea 
invocată și căror anume rigori ale actului normativ nu ar corespunde procesul-
verbal contestat. Totodată, instanța reține că prevederile Hotărârii Guvernului 
menționate au un caracter preponderent tehnic și organizatoric, nefiind de 
natură să condiționeze valabilitatea procesului-verbal de constatare a 
contravenției. Prin urmare, în lipsa unor argumente concrete și a unei 
demonstrații privind afectarea drepturilor procesuale ale făptuitorului, aceste 
susțineri urmează a fi respinse ca neîntemeiate.
13. În cadrul cercetării judecătorești, s-a constatat cu certitudine că, prin decizia 
agentului constatator din cadrul ANTA din 03 iulie 2023, persoana juridică 
SRL „Pastrans”, a fost sancţionată cu amendă în mărime de 60 (șaizeci) unităţi 
convenţionale, ceea ce constituie 3000 (trei mii) lei, în baza art.197 alin.(7) din 
Codul contravențional, fiind reținut în sarcina acesteia că, SRL „Pastrans”, cu 
vehiculul rutier de tip autobuz de marca *****, efectua transport rutier de 
persoane contra cost pe ruta regulată *****, fără a completa borderoul de 
evidență a biletelor, ignorând astfel prevederile HG nr.854 din 28.07.2006, 
pct.14 lit.m).
14. Conform art.197 alin.(7) din Codul contravențional, se sancționează efectuarea 
transportului rutier de persoane şi/sau mărfuri, contra cost, în lipsa, la bordul 
vehiculului rutier, a actelor permisive sau a documentelor de transport specifice 
tipului de transport rutier efectuat atunci cînd deţinerea lor la bord este 
prevăzută de legislaţia în vigoare sau necompletarea lor.
15. Potrivit pct.14 lit.m) din Hotărârea Guvernului nr.854 din 28.07.2006 cu 
privire la Regulamentul transporturilor auto de călători şi bagaje, „Echipajul 
este obligat: m) la autogări (staţiile auto), să efectueze îmbarcarea pasagerilor 
cu bilete, să elibereze bilet fiecărui pasager îmbarcat pe parcurs şi să facă 
înscrierile respective în borderoul de evidenţă a biletelor”. Mai mult, pct.16 
din aceeași hotărâre, prevede obligațiile care se pun în sarcina agentului 
transportator, la caz SRL „Pastrans”.
16. La caz, în momentul verificării documentelor permisive de pe bordul unității de 
transport cu n/î *****, la volanul căruia se afla conducătorul auto care efectua 
transport rutier de persoane contra cost în baza actelor permisive eliberate de 
SRL „Pastrans”, s-a stabilit că, borderoul de evidență a biletelor nu era 
completat.
17. Conform pct.16 lit.k) din Hotărârea Guvernului nr.854 din 28.07.2006, agentul 
transportator, în speță SRL „Pastrans”, este obligat să asigure instruirea şi 
perfecţionarea profesională continuă a echipajelor mijloacelor de transport în 
centre de instruire licenţiate în modul stabilit, pe baza unui program coordonat 
de către organul de specialitate al administraţiei publice centrale, obligație care 
nu a fost executată, fapt care a generat încălcarea de către echipajul auto a 
prevederilor pct.14 din hotărârea menționată supra.
18. În contextul dat, instanța determină că, la examinarea cauzei contravenţionale, 
agentul constatator a ţinut cont în deplină măsură de prevederile legale, a 
determinat caracterul veridic al contravenţiei imputate, existenţa cauzelor care 
înlătură caracterul contravenţional al faptei, vinovăţia persoanei în a cărei 
privinţă a fost pornit procesul contravenţional, existenţa circumstanţelor 
atenuante şi/sau agravante, necesitatea sancţionării SRL „Pastrans”.
19. În cele din urmă, instanța de judecată consideră că vinovăția SRL „Pastrans” de 
comiterea contravenției prevăzute de art.197 alin.(7) din Codul contravenţional, 
este dovedită pe deplin în sensul probelor administrate. 
20. Potrivit prevederilor art.7, art.10, art.375 şi art.425 din Codul contravenţional, 
constituie contravenţie fapta – acţiunea sau inacţiunea-ilicită, cu un grad de 
pericol social mai redus decât infracţiunea, săvârșită cu vinovăţie, care atentează 
la valorile sociale ocrotite de lege, este prevăzută de prezentul cod şi este pasibilă 
de sancţiune contravenţională. Persoana poate fi sancţionată numai pentru 
contravenţia în a cărei privinţă este dovedită vinovăţia sa, cu respectarea 
normelor prezentului cod. Concluziile despre vinovăţia persoanei în săvârșirea 
contravenţiei nu pot fi întemeiate pe presupuneri. Probele sânt elemente de fapt, 
dobândite în modul stabilit, care servesc la constatarea existenţei sau 
inexistenţei contravenţiei, la identificarea făptuitorului, la constatarea 
vinovăţiei şi la cunoaşterea altor circumstanţe importante pentru justa 
soluţionare a cauzei. În calitate de probe se admit elementele de fapt constatate 
prin intermediul următoarelor mijloace procesul-verbal cu privire la contravenţie, 
procesul-verbal de ridicare a obiectelor şi documentelor, procesul-verbal de 
percheziţie, explicaţiile persoanei în a cărei privinţă a fost pornit proces 
contravenţional, depoziţiile victimei, ale martorilor, înscrisurile, înregistrările 
audio sau video, fotografiile, corpurile delicte, obiectele şi documentele ridicate, 
constatările tehnico-ştiinţifice şi medico-legale, raportul de expertiză. Aprecierea 
probelor se face de persoana competenta să soluţioneze cauza contravenţionala, 
potrivi convingerii sale pe care şi-a format-o cercetând toate probele 
administrate în raport cu circumstanţele constatate ale cauzei şi călăuzindu-se de 
lege. Nici o probă nu are valoare prestabilită. Sânt admisibile probele pertinente, 
concludente şi utile, administrate în conformitate cu legea. Respectiv, este 
justificată întocmirea procesului-verbal cu privire la contravenţie după 
stabilirea identităţii făptuitorului SRL „Pastrans”.
21. Astfel, examinând cauza contravenţională sub toate aspectele, complet şi 
obiectiv, clarificând toate circumstanţele ce au importanţă pentru soluţionarea 
justă a cauzei contravenţionale, verificând la fel încadrarea juridică a faptei, 
norma materială contravenţională şi indiciile calificative ale elementelor 
constitutive ale contravenţiei – în raport cu materialele cauzei contravenţionale 
examinate în cadrul şedinţei de judecată şi afirmaţiile participanţilor la proces, 
instanţa de judecată conchide că, argumentele conţinute în contestaţie sunt 
neîntemeiate.
22. Drept concluzie, instanţa de judecată stabileşte că, la încheierea procesului-
verbal cu privire la contravenţie și aplicarea sancțiunii contravenționale prin 
care s-a dispus recunoaşterea SRL „Pastrans” vinovată în săvârșirea 
contravenţiei prevăzută de art.197 alin.(7) din Codul contravenţional, agentul 
constatator a respectat prevederile art.443 din Codul contravenţional şi a 
determinat caracterul veridic al contravenţiei imputate, neidentificându-se 
careva circumstanțe din cele prescrise la art.445 din Codul contravențional şi 
care ar conduce la nulitatea procesului-verbal cu privire la contravenție, fiind 
acordată atenţie cuvenită prevederilor art.art.5 – 9 din Codul contravenţional, şi 
anume principiul legalităţii şi egalităţii în faţa legii, principiul dreptăţii şi 
caracterului personal al răspunderii contravenţionale, precum şi principiul 
individualizării răspunderii contravenţionale şi sancţiunii contravenţionale, 
astfel că obiecţiile făcute de către reprezentantul făptuitorului SRL „Pastrans” 
în contestaţia sa, să aibă un caracter de a evita răspunderea contravenţională şi 
care să nu poată influența actele nominalizate supra, or, odată ce procesul-
verbal cu privire la contravenţie şi decizia de sancţionare fiind legale în fond, 
aceste acte nu pot fi anulate pe motive formale.
23. În temeiul celor justificate, călăuzindu-se de prevederile art. 395 alin. (1) pct. 
2), art. 448, art. 460 și art. 462 din Codul contravenţional, în numele Legii, 
instanţa de judecată 
H O T Ă R Ă Ş T E:
 Se respinge contestaţia depusă de reprezentantul persoanei juridice SRL 
„Pastrans”, administratorul Anatolie Munteanu, împotriva procesului-verbal cu 
privire la contravenție seria/nr.ANTA01016598 și a deciziei de sancționare 
contravențională din 03.07.2023, prin care SRL „Pastrans”, a fost sancționată în 
baza art.197 alin.(7) din Codul contravențional, ca neîntemeiată. 
      Hotărârea cu drept de recurs, în Curtea de Apel Centru în termen de 15 zile, 
prin intermediul Judecătoriei Chişinău (sediul Buiucani). 
Preşedintele şedinţei,
JudecătorAngela Catană