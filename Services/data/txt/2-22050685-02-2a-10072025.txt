Prima instanță: Judecătoria Chișinău, sediul Centru, judecător Natalia Moldovanu
Dosarul nr. 2a-2450/25 
(2-22050685-02-2a-10072025)
D E C I Z I E
1 octombrie 2025            mun. Chișinău
Colegiul civil, comercial și de contencios administrativ
al Curții de Apel Centru
În componența: 
Președintele completului, judecătorul                                     Valeriu Arhip
Judecătorii                    Diana Corlăteanu şi  Nicolae Ghedrovici
Grefier                                                                                      Gabriela Catrinesco
Interpret                                                                                    Diana Guzun
      examinând, în ședință de judecată publică, prin intermediul videoconferinței, cererea de 
apel declarată de avocatul Aliona Dragomir, în interesele lui Denis Russu, 
     împotriva hotărârii Judecătoriei Chișinău, sediul Centru din 4 aprilie 2025, prin care  s-a 
respins cererea de chemare în judecată,
      în cauza civilă, la cererea de chemare în judecată, înaintată de Denis Russu către 
Procuratura pentru Combaterea Criminalității Organizate și cauze Speciale cu privire la 
defăimare, constatarea ca fiind falsă informația din comunicatul de presă, obligarea 
rectificării sau dezmințirii informației defăimătoare, acordarea dreptului la replică și 
exprimarea scuzelor, repararea prejudiciului moral și compensarea cheltuielilor de judecată,
a  c o n s t a t a t:
   Pretenţiile reclamantului:
     La 8 aprilie 2022, avocatul Aliona Dragomir, în interesele lui Denis Russu s-a adresat cu 
cerere de chemare în judecată către Procuratura pentru Combaterea Criminalității Organizate 
și cauze Speciale cu privire la defăimare, constatarea ca fiind falsă informația din 
comunicatul de presă, obligarea rectificării sau dezmințirii informației defăimătoare, 
acordarea dreptului la replică și exprimarea scuzelor, repararea prejudiciului moral și 
compensarea cheltuielilor de judecată.
      În motivarea cererii de chemare în judecată reprezentantul reclamantului a indicat, că în 
fapt, la 10 iunie 2016, prin sentința Judecătoriei Centru, mun.Chișinău, inculpatul Denis 
Russu a fost recunoscut vinovat și condamnat: pe art.283 Cod penal - închisoare 14 ani; pe 
art.145 alin.(2) lit.a), b), d), i), j), m) Cod penal - închisoare 20 ani; pe art.27, 145 alin.(2) 
lit.a), b), d), g), i), j), m) Cod penal - închisoare 15 ani; pe art.361 alin.(2) lit.c) Cod penal - 
închisoare 3 ani.    A menționat că, conform art.84 alin.(1) Cod penal, pentru concurs de 
infracțiuni, prin cumul parțial al pedepselor aplicate i-a fost stabilit lui Denis Russu pedeapsa 
definitivă închisoare 25 ani, cu executarea în Penitenciarul de tip închis.  Conform art.385 
alin.(4) Cod procedură penală, i-a fost redusă lui Russu Denis pedeapsa cu un an pentru 
deținerea în arest o perioadă mai mare de 12 luni, stabilindu-i 24 ani închisoare cu executare 
în Penitenciar de tip închis. 
    A adăugat că, conform cererii de apel, înaintată de inculpatul Denis Russu a fost solicitată: 
admiterea cererii de apel; casarea parțială a sentinței Judecătoriei Centru, mun.Chișinău din 
10 iunie 2016, cu stabilirea pedepsei în baza art.361 alin.(2) Cod penal în limitele legii 
penale și pronunțarea sentinței de achitare pe art.283, art.145 alin.(2), art.27- 145 alin.(2) 
Cod penal, din motiv că fapta a fost săvârșită de altă persoană. Astfel, conform cererii de 
apel suplimentar înaintată de inculpatul Denis Russu a fost solicitată: admiterea apelului 
suplimentar spre anexare și examinare în cauza respectivă după reluarea cercetării 
judecătorești; constatarea încălcării cu privire la examinarea cauzei penale în termene 
rezonabile prevăzute de legislația în vigoare; constatarea că termenul tragerii la răspundere 
penală pe art.361 alin.(2) Cod penal pe inculpatul Russu Denis a expirat, și în continuare 
ultimul se liberează de răspundere penală în ceea ce privește deținerea unui document de 
importanță deosebită; casarea integrală a sentinței Judecătoriei Centru, mun.Chișinău din 10 
iunie 2016, cu pronunțarea unei noi hotărîri potrivit modului stabilit pentru prima instanță, 
prin care inculpatul Russu Denis să fie achitat pe faptul acuzării de comiterea infracțiunii 
prevăzute de art.283, art.145 alin.(2) lit.a), b), d), i), j), m), art.27, 145 alin.(2) lit.a), b), d), 
g), i), j) m) Cod penal, din motivul că în acțiunile acestuia nu se conțin elementele 
infracțiunii ce i se incriminează, infracțiunea a fost săvârșită de altă persoană, iar pe faptul 
acuzării de infracțiune prevăzută de art.361 alin.(2) lit.c) Cod penal, inculpatul o să fie liberat 
de răspundere penală din motivul expirării termenului
       A susținut că, prin pledoaria avocatului Mazur Svetlana a fost solicitată: a respinge 
cererea de apel depusă de avocatul succesorului părții vătămate Mîrza Daniela; a respinge 
cererea de apel depusă de reprezentantul părții civile BC „Victoriabank” S.A., Cirimpei Igor; 
a respinge apelul declarat de către procurorul în secția exercitare a urmăririi penale în cauze 
de criminalitate organizată și excepționale a Procuraturii Generale, Pitel Anatolie; a admite 
apelul depus de către inculpatul Pridorojnîi Victor; a admite cererea de apel depusă de 
inculpatul Russu Denis; a admite cererea de apel depusă de apărătorul Dragomir Aliona în 
interesele inculpatului Ișcenco Veaceslav. 
       A notat că, conform cererii de apel, înaintată de către procurorul în Procuratura pentru 
Combaterea Criminalității Organizate și Cauze Speciale, Pitel Anatolie, susținută la 
examinarea cauzei la Curtea de Apel Chișinău de către procuror-șef al Procuraturii de 
circumscripție Chișinău, Vitalie Gavriliță și procuror al Procuraturii de circumscripție 
Chișinău, Cătălin Scutelnic, acuzatorul de stat a solicitat casarea parțială a sentinței instanței 
de fond din 10 iunie 2016 și aplicarea pedepsei în privința inculpaților Denis Russu și Oleg 
Timofti - închisoare pe viață într-un penitenciar de tip închis, din motivul că ultimii au 
săvârșit cu vinovăție fapte prejudiciabile grave și excepțional de grave prevăzute de legea 
penală, aplicarea pedepsei în privința inculpatului Victor Pridorojnîi - închisoare pe 23 ani, 
cu executarea într-un penitenciar de tip închis, aplicarea pedepsei în privința inculpatului 
Veaceslav Ișcenco - închisoare pe 18 ani, cu executarea într-un penitenciar de tip închis. 
       A indicat că, la 19 august 2020 procurorul pentru misiuni speciale a Procuraturii 
Generale, Ruslan Toma, examinând pretinsele acțiuni ilegale ale procurorilor din cadrul 
Procuraturii P.C.C.O.C.S. în cadrul efectuării urmăririi penale, prin ordonanța motivată l-a 
recunoscut pe cet. Denis Russu în calitate de parte vătămată privind faptele de divulgarea 
datelor cu caracter personal.
      A menționat că, la 17 decembrie 2021, prin decizia Colegiului penal al Curții de Apel 
Chișinău,  au fost respinse apelurile declarate de inculpatul Denis Russu, astfel, ultimul a fost 
recunoscut vinovat și condamnat: se recunoaște vinovat de comiterea infracțiunii prevăzute 
de art.361 alin.(1) Cod penal, cu liberarea de pedeapsă penală în legătură cu intervenirea 
prescripției de tragere la răspunderea penală. Lui Denis Russu - recunoscut vinovat de 
comiterea infracțiunilor prevăzute de art.283; 145; 27,145 alin.(2) din Cod penal, în 
conformitate cu prevederile art.84 alin.(1) Cod penal, aplicarea pedepsei definitive sub formă 
de detențiune pe viață, cu executarea pedepsei în penitenciar de tip închis.
        Ca urmare, la 20 decembrie 2021, la web-pagina a Procuraturii Generale a fost publicat 
așa-numit comunicat de presă: „Pedepse de 25 ani închisoare și detenție pe viață pentru 
atacatorii încasatorilor unei bănci, la intrarea unei centru comercial, la 30 mai 2014. 
„Procuratura pentru Combaterea Criminalității Organizate și Cauze Speciale (PCCOCS) 
anunță despre admiterea de către Curtea de Apel Chișinău a argumentelor procurorilor 
privind necesitatea înăspririi pedepsei față de atacatorii automobilului unei bănci comerciale, 
care sosise să încaseze banii, în fața unui centru comercial din sectorul Râșcani din Chișinău, 
în data de 30 mai 2014. Contestările au fost depuse în anul 2016, atunci când procurorii 
solicitaseră pedepse mai aspre pentru cei patru atacatori, care inițial au fost condamnați la 
pedepse cuprinse între 13 și 24 ani închisoare. Acum, urmare a reprezentării acuzării de stat 
de către Procuratura de Circumscripție Chișinău, instanța de apel a satisfăcut demersurile 
procurorilor, iar pedepsele inculpaților le-au fost schimbate în altele mai dure: doi bărbați au 
fost condamnați la detenție pe viață, inclusiv liderul grupului infracțional, iar alții doi - la 25 
ani închisoare. Procurorii menționează faptul că anterior cei patru activau în cadrul unei 
structuri paramilitare, iar infracțiunea pentru care au fost condamnați au comis-o cu 
deosebită cruzime. Examinarea îndelungată a procesului a fost determinată de încercările 
inculpaților de a induce în eroare autoritatea judecătorească, prin negarea vinovăției lor și 
administrarea unor probe artificiale. Cu titlu de reamintire, comunicăm faptul că în timpul 
jafului au fost trase peste 40 de focuri dintr-un pistol-mitralieră, iar automobilul folosit la 
comiterea infracțiunii a fost abandonat și ulterior incendiat. Infracțiunea s-a soldat cu 
moartea șoferului automobilului atacat, rănirea a doi încasatori și un prejudiciu material de 
peste 1,5 milioane lei. Potrivit actului judecătoresc, cei patru sunt obligați să întoarcă 
pagubele provocate. Notă: Decizia instanței de apel este definitivă și executorie, însă cu drept 
de atac la Curtea Supremă de Justiție. Procuratura pentru Combaterea Criminalității 
Organizate și Cauze Speciale 20 decembrie 2021....” Avocatul Aliona,Dragomir în interesele 
lui DeniRussu s a nuanțat că, la 31 decembrie 2021, prin intermediul oficiului poștal cu 
nr.DS8001319660AS, în cancelaria Procuraturii Generale a RM a fost înregistrată cererea 
prealabilă, plângerea cet. Denis Russu în legătură cu pretinsa ducere în eroare a opiniei 
publice prin comunicatul de presă întocmit de PCCOCS la 20 decembrie 2021.
    Astfel, la 17 ianuarie 2022 cu nr.R-124 al Penitenciarului nr.13 - Chișinău, Denis Russu a 
fost înștiințat cu scrisoarea nr.22-44/18-47 din 11 ianuarie 2022, emisă de către procuror-șef 
interimar al Secției reprezentare în procedurile non-penale și implementare CEDO, Oleg 
Gavriliță cu privire la transmiterea materialelor pentru examinare în adresa dlui Sergiu 
Russu, procuror-șef interimar al Procuraturii pentru Combaterea Criminalității Organizate și 
Cauze Speciale. Prin urmare, la 18 februarie 2022 cu nr.226 al Penitenciarului nr.17 - 
Rezina, readresată prin scrisoarea nr.R-377 din 14 februarie 2022 al IP-13 Chișinău, cet. 
Denis Russu a fost înștiințat cu scrisoare nr.18-53/14-1348 din 04 februarie 2022, emisă de 
către adjunctul-interimar al procurorului-șef al Procuraturii PCCOCS, Sergiu Brigai, prin 
care temeiuri de admitere a cererii înaintate de către Denis Russu nu au fost stabilite: „...ca 
rezultat a examinării, vă informăm că textul comunicatului de presă nu face referire la 
numele persoanelor sau alte date personale, care ar contribui la afectarea principiului 
prezumpției nevinovăției, prin raportare la art.21 și 20 din Constituție ...”. 
    A menționat că, nefiind de acord cu rezultatele examinării cererii prealabile (plângerii) 
declarată de cet. Denis Russu în modul și ordinea prevăzută de art.15-16 din Legea nr.64 din 
23 aprilie 2010 cu privire la libertatea de exprimare, în colaborare cu art.19 Cod 
administrativ - la 21 februarie 2022 cu nr. de înregistrare 564 în adresa Procuraturii Generale 
a Republicii Moldova a fost înaintată cererea prealabilă depusă de avocatul Aliona Dragomir 
în numele și interesele cet. Denis Russu, acțiunea înaintată împotriva răspunsului nr.18-
53/14-1348 din 4 februarie 2022 emis de către adjunctul-interimar al procurorului-șef al 
Procuraturii PCCOCS, Sergiu Brigai pe marginea examinării cerințelor concretizate în 
cererea înregistrată în Procuratura Generală în legătura cu pretinsa ducere în eroare a opiniei 
publice prin comunicatul de presă întocmit de PCCOCS la 20 decembrie 2021.
      Ca urmare, la 10 martie 2022 cu nr.18-53/14-2443 în rezultatul examinării cererii 
prealabile a fost emis un răspuns de către procurorul-șef interimar al Procuraturii pentru 
Combaterea Criminalității Organizate și Cauze Speciale, Sergiu Russu, prin care în rezultatul 
examinării celor invocate în cererea prealabilă prezentată, prin raportare la art.21 și 20 din 
Constituție, vă comunic că, Procuratura asigură dreptul părților din dosarele investigate la 
prezumția nevinovăției și accesul liber la justiție… Mai mult, menționăm expressiv verbis 
faptul că comunicatul de presă al instituției nu a indicat numele cărorva persoane inclusiv și a 
persoanei pe care o reprezentați. Reamintim și comunicarea publică pe dosar din afara 
comunicatelor de presă emise de procuratură, prin care au fost reflectate date despre caz. 
Într-un context mai larg, ținem să menționăm faptul că mediatizarea dosarului în care 
figurează clientul Dvs. a avut la bază testul proporționalității publicării în presă a activității 
procuraturii în această cauză în raport cu următoarele aspecte… E un comunicat de presă, 
scris în limbaj accesibil publicului larg, dar și obligator în raport cu cerințele transparenței 
activității autorităților publice... Prin urmare, limbajul comunicatului de presă al PCCOCS nu 
a distorsionat cele stabilite în actul judecătoresc, scopul unui astfel de instrument de 
comunicare fiind informarea publicului larg prin transmiterea datelor bazice relevante 
subiectului, fără formulări tehnice sau formulări mai puțin folosite în limbajul uzual mediatic 
„examinarea îndelungată” - exprimarea acestui punct de vedere al Procuraturii este bazată pe 
multiplele cereri formulate de către inculpați, inclusiv de recuzare a judecătorilor și de 
strămutare a cauzei penale. În concluzie, temei de admitere a cererii înaintate nu au fost 
stabilite. 
       Avocatul Aliona Dragomir, în interesele lui Russu Denis a afirmat că, este evident că, nu 
sunt de acord cu rezultatele examinării cererii prealabile. Mai mult, poziția Procuraturii 
PCCOCS o consideră ca una ilegală și neîntemeiată în modul și ordinea prevăzută de Legea 
nr.64 din 23 aprilie 2010 cu privire la libertatea de exprimare. A făcut trimitere la art.7 al 
Legii nr.64 din 23 aprilie 2010 cu privire la libertatea de exprimare și a indicat că, având în 
vedere neconcordanțele din comunicatul de presă cu evenimentele concrete descrise în 
sentința din 10 iunie 2016 și decizia din 17 decembrie 2021, precum și pentru ce anume 
reclamantul Russu Denis a fost condamnat, ultimul a depus cerere prealabilă, iar în motivare 
a fost declarat că, Russu Denis și alții, niciodată nu au fost trași la răspunderea penală în baza 
art.282 Cod penal (organizarea unei formațiuni paramilitare ilegale sau participarea la ea), și 
anume ceea ce procurorii au încercat să transmită publicului prin sintagma lor „Procurorii 
menționează faptul că anterior cei patru activau în cadrul unei structuri paramilitare”.
      A notat că, conform materialelor acuzării și materialelor dosarului penal nr.2014028075 
din 30 mai 2014, acest lucru nici măcar nu a fost invocat în anchetă. Și până la momentul 
actual nu există nici o hotărâre judecătorească irevocabilă, pe marginea acestor acuzări. Mai 
mult, poziția Procuraturii PCCOCS, care la momentul actual nu a fost confirmată prin 
decizia definitivă judecătorească și care este o concluzie falsă, a fost transmisă în adresa 
mass-mediei: „Examinarea îndelungată a procesului a fost determinată de încercările 
inculpaților de a induce în eroare autoritatea judecătorească, prin negarea vinovăției lor și 
administrarea unor probe artificiale”. A susținut că, din cauza unor astfel de declarații false, 
care au fost republicate de toate canalele de știri ale Republicii Moldova, procurorii din 
cadrul Procuraturii PCCOCS, au încercat să influențeze opinia publică și să facă presiuni 
asupra judecătorilor Curții Supreme de Justiție, care în continuare ar trebui să emite decizia 
în acest caz. A făcut referire la art.12 al Legii sus menționate și a indicat că, onoarea, 
demnitatea și reputația sunt atribute fundamentale ale omului și fără protecția lor nu putem 
concepe protecția omului în societate sau, altfel spus, a valorilor fundamentale ale societății. 
Onoarea este, în primul rând, aprecierea societății dată personalității, deci, depinde foarte 
mult de principiile morale impregnate în conștiința comunității sociale. Lezarea onoarei 
presupune că reclamantul simte (sau consideră potențial posibilă) schimbarea opiniei 
societății despre sine. E vorba de o discreditare a omului în fața opiniei publice. Aceasta este 
accepțiunea în care sunt utilizate în practică articolele pertinente din legislația civilă. În ceea 
ce privește demnitatea, aceasta este definită de majoritatea teoreticienilor ca „autoaprecierea 
personalității bazată pe aprecierea ei de către societate”. Demnitatea este o noțiune foarte 
largă, bogată în conținut și prin natura sa, profund dialectică. În teoria eticii demnitatea este 
determinată ca o categorie a conștiinței morale ce exprimă concepția despre valoarea fiecărui 
om ca o personalitate morală, de asemenea, o categorie a eticii, care înseamnă o atitudine 
morală deosebită a omului față de sine însuși și atitudinea societății, a statului și a altor 
comunități față de el, în care se recunoaște valoarea personalității. Spre deosebire de onoare, 
demnitatea nu este pur și simplu aprecierea corespunderii personalității și a faptelor sale, 
normelor sociale (morale), dar este în primul rând perceperea de către persoană a valorii sale 
ca om în general (demnitate umană), ca o personalitate concretă (demnitate personală), ca un 
profesionist.
      A precizat că, dreptul la onoare și demnitate reprezintă un drept fundamental. Deși 
Constituția Republicii Moldova nu consacră acestui drept un articol aparte, art.32 alin.(2) al 
Constituției prevede că „libertatea exprimării nu poate prejudicia onoarea, demnitatea sau 
dreptul altei persoane la viziune proprie”. Această stipulație presupune egalitatea dreptului la 
onoare și demnitate cu dreptul la libera exprimare, adică garantarea acestuia la nivelul unui 
drept fundamental, cel puțin atunci când intră în contradicție cu dreptul (fundamental) la 
libera exprimare. Mai mult, dreptul la exprimare este fundamental până în momentul când 
este lezat dreptul la onoare și demnitate. Când aceasta se întâmplă, nu mai există dreptul la 
exprimare. Astfel, problematica apărării onoarei, demnității și reputației profesionale rămâne 
a fi deosebit de complexă, fiind marcată de imposibilitatea elaborării unor norme care să 
permită maximum de obiectivitate și echitate în aplicarea lor. 
     A nuanțat că, prezintă dificultate stabilirea unei granițe echitabile între dreptul la libera 
exprimare și dreptul la onoare, demnitate și reputație profesională. Democratizarea continuă 
a societății impune realizarea unei concilieri între aceste drepturi, astfel încât protecția 
dreptului la onoare, demnitate și reputație profesională să nu afecteze substanțial libertatea de 
exprimare și să nu-i amenințe calitate de fundament al societății democratice. Pentru a 
asigura finalitate, este necesar a aplica regulile stabilite prin jurisprudența Curții Europene a 
Drepturilor Omului drept criterii pentru aprecierea legitimității restrângerii libertății de 
exprimare. A făcut referire la art.7 alin.(1), (2) lit.a), 17 alin.(1) lit.a), b), 19 alin.(1), (2) al 
Legii cu privire la libertatea de exprimare nr.64 din 23 aprilie 2010, Hotărîrea Plenului Curții 
Supreme de Justiție a Republicii Moldova nr.7 din 24 decembrie 2012, completat cu 
Hotărîrea Plenului Curții Supreme de Justiție a Republicii Moldova nr.24 din 16 octombrie 
2017 și, astfel, prin prezenta cerere, reclamantul a solicitat repararea prejudiciului cauzat, în 
mărime de 5 000 lei, pentru prejudiciului material pretins, având în vedere recuperarea 
achitărilor avocatului pentru asistența juridică prin contract; și respectiv, pentru apărarea 
onoarei și demnității prin răspândirea informației false, repararea prejudiciului moral, în 
mărime de 10 000 pentru suferințele fizice și psihice.
        În ceea ce privește prevederile art.117-119 Cod de procedură civilă, și respectiv 
prevederile art.18 din Legea cu privire la libertatea de exprimare, prin probe care se confirmă 
argumentele invocate, a menționat următoarele: - La data de 20 decembrie 2021 privind 
comunicatul de presă al Procuraturii PCCOCS, intitulat „Pedepse de 25 ani închisoare și 
detenție pe viață pentru atacatorii încasatorilor unei bănci, la intrarea unei centru comercial, 
la 30 mai 2014”, a fost răspândită informație falsă care nu se bazează pe un substrat 
factologic suficient. - Astfel, conform art.15 alin.(1) din Legea cu privire la libertatea de 
exprimare, persoana care se consideră defăimată poate solicita, prin cerere prealabilă, 
autorului informației care a răspîndit-o rectificarea sau dezmințirea informației defăimătoare, 
acordarea dreptului la replică sau exprimarea scuzelor și compensarea prejudiciului cauzat. - 
Având în vedere neconcordanțele din comunicatul de presă cu evenimentele concrete 
descrise în sentința din 10 iunie 2016 și decizia din 17 decembrie 2021, precum și pentru ce 
anume reclamantul Russu Denis a fost condamnat, ultimul a depus cerere prealabilă. - În 
motivare a fost declarat că, Russu Denis și alții, niciodată nu au fost trași la răspundere 
penală în baza art.282 din Cod penal (organizarea unei formațiuni paramilitare ilegale sau 
participarea la ea), și anume ceea ce procurorii au încercat să 7 transmită publicului prin 
sintagma lor „Procurorii menționează faptul că anterior cei patru activau în cadrul unei 
structuri paramilitare”.
      Conform materialelor acuzării și materialelor dosarului penal nr.2014028075 din 30 mai 
2014, acest lucru nici măcar nu a fost invocat în anchetă. Și până la momentul actual nu 
există nici o hotărîre judecătorească irevocabilă, pe marginea acestor acuzări. - Mai mult, 
poziția Procuraturii PCCOCS, care la momentul actual nu a fost confirmată prin decizia 
definitivă judecătorească și care este o concluzie falsă, a fost transmisă în adresa mass-
mediei: „Examinarea îndelungată a procesului a fost determinată de încercările inculpaților 
de a induce în eroare autoritatea judecătorească, prin negarea vinovăției lor și administrarea 
unor probe artificiale”. - Din cauza unor astfel de declarații false, care au fost republicate de 
toate canalele de știri în Republica Moldova, procurorii în Procuratura pentru Combaterea 
Criminalității Organizate și Cauze Speciale, au încercat să influențeze opinia publică și să 
facă presiuni asupra judecătorilor Curții Supreme de Justiție, care în continuare ar trebui să 
emite decizia definitivă în acest caz. - Prin răspunsul nr.18-53/14-1348 din 04 februarie 
2022, emis de către adjunctul interimar al procurorului-șef al PCCOCS, Sergiu Brigai, cât și 
prin răspunsul nr.18-53/14- 2443 din 10 martie 2022, procuror-șef al PCCOCS, Sergiu 
Russu, nu au fost stabilite temeiuri de admitere a cererii înaintate. Ar trebui de menționat că, 
persoana interesată poate înainta o asemenea acțiune și în caz dacă în comunicare 
(publicație) nu sunt indicate numele de familie și denumirea concretă ale persoanelor la care 
se referă, însă din conținutul ei scriptic există indicii prin care se poate determina în mod 
indubitabil la cine se referă.
     Prin urmare, avocatul Aliona Dragomir, în interesele lui Denis Russu a solicitat 
constatarea faptului că informația la care se referă la prezenta acțiune este falsă și nu se 
bazează pe un substrat factologic suficient, cu obligarea Procuraturii P.C.C.O.C.S. să 
efectueze, după caz, rectificarea sau dezmințirea informației defăimătoare, acordarea 
dreptului la replică reclamantului Russu Denis și exprimarea scuzelor cu compensarea 
prejudiciilor cauzate; încasarea din contul pârâtului P.C.C.O.C.S. în folosul lui Russu Denis, 
compensație bănească privind repararea prejudiciului cauzat, în mărime de 5 000 lei, pentru 
prejudiciul material pretins, având în vedere recuperarea achitărilor avocatului pentru 
asistență juridică prin contract și, respectiv, pentru apărarea onoarei și demnității prin 
răspândirea informației false; repararea prejudiciului moral, în mărime de 10 000 lei, pentru 
suferințele fizice și psihice; și obligarea pârâtului în publicarea unei dezmințiri, cu 
dispunerea dezmințirii relatărilor false și defăimătoare, indicând dispozitivul hotărîrii texul 
dezmințirii. În drept, acțiunea reclamantului Russu Denis a fost întemeiată pe prevederile 
art.art.6, 8, 10, 13 CEDO, art.art.20, 21, 24, 26, 28, 32 din Constituție, art.16 Cod civil, 
art.art.166- 167 Cod de procedură civilă în colaborare cu prevederile Legii cu privire la 
libertatea de exprimare nr.64 din 23 aprilie 2010.
    Poziția instanței de fond:
    Prin hotărârea Judecătoriei Chișinău, sediul Centru din 4 aprilie 2025, s-a respins cererea 
de chemare în judecată, înaintată de Denis Russu către Procuratura pentru Combaterea 
Criminalității Organizate și cauze Speciale cu privire la defăimare, constatarea ca fiind falsă 
informația din comunicatul de presă, obligarea rectificării sau dezmințirii informației 
defăimătoare, acordarea dreptului la replică și exprimarea scuzelor, repararea prejudiciului 
moral și compensarea cheltuielilor de judecată, ca neîntemeiată.
Solicitarea apelantului:
       Invocând dezacordul cu soluția primei instanțe,  la 7 aprilie 2025, avocatul  Aliona 
Dragomir, în interesele lui Denis Russu, a depus apel nemotivat împotriva hotărârii 
Judecătoriei Chișinău, sediul Central din 4 aprilie 2025.
Argumentele părţilor: 
  În motivarea cererii de apel reprezentantul apelantului a indicat, că informaţiile 
necorespunzătoare realităţii, care au caracter defăimător, urmează a fi dezminţite, 
independent de faptul dacă sunt expuse într-o formă brutală, ofensatoare sau destul de 
decentă. Prin urmare, consider că intenţia pârâtului în prezenţa speţă, cuprinde ştiinţa că el a 
săvârşit o asemenea acţiune privind răspândirea informaţiei defăimătoare, anume pentru a 
crea o stare de pericol şi stres pentru reclamantul.
La caz, reclamantul Denis Russu a solicitat restabilirea drepturilor sale legitime, 
încălcate de pârâtul Procuratura (P.C.C.O.C.S.) printr-un comunicat de presă transmis 
reprezentanţilor mass-mediei, deoarece informaţia publicată era bazată pe fapte în esenţă 
false, iar prin cererea de chemare în judecată, a fost îndicată exact relatările cu privire la 
fapte a căror dezminţire sîa solicitat şi textul dezmînţirii cu judecăţile de valoare fară substrat 
factologic suficient. 9.           
A opiniat, că instanţa de judecată era obligată ca, în afara temeiurilor invocate şi 
cerinţelor formulate de reclamant, să examineze întreaga cauză sub toate aspectele, ceea ce 
n-a avut loc, de asemenea  consideră neîntemeiată concluzia instanţei de fond, privind 
respingerea acţiunii, or, în cazul dat, această concluzie este una pripită si nefondată. 
 Ba mai mult, la adoptarea soluţiei sale instanţa de fond era obligată să ofere răspunsuri 
la toate întrebările reclamantului, acordând părţilor care a formulat-o, posibilitatea de a şti 
dacă acest mijloc de apărare a fost neglijat sau respins.
De asemenea, la examinarea acţiunii civile instanţa de judecată era obligată să cerceteze 
starea de fapt din oficiu în baza tuturor probelor legal admisibile, nefiind legată nici de 
declaraţiile făcute, nici de cererile de solicitare a probelor înaintate de participanţi. 
 A remarcat faptul, că autorităţile, mereu urmează să întreprindă măsuri pentru a constata 
ce s-a întâmplat în fapt şi nu ar trebui să se bazeze pe concluzii pripite şi nefondate în 
adoptarea deciziilor sale în vederea respingerii acţiunii. Orice deficienţă a investigaţiei care 
subminează capacitatea de a stabili toate circumstanţele cauzei şi persoanele responsabile, 
riscă să nu corespundă acestui standard. Același standard este aplicabil inclusiv în cazul 
angajaţilor organelor de stat care acţionează cu titlu oficial. 
Având în vedere neconcordanţele din comunicatul de presă a pîrîtului (PCCOCS) cu 
evenimentele concrete descrise în sentinţa din 10.06.2016 şi decizia Curții de Apel Chișinău 
din 17.12.2021, precum şi pentru ce anume reclamantul Denis Russu a fost condamnat, 
ultimul a depus cerere de chemare în judecată, respectănd procedura extrajudiciară. Din 
cauza unor astfel de declaraţii false, care au fost republicate de toate canalele de ştiri ale 
Republicii Moldova, reputaţia reclamantului a fost jignită, influențând opinia publică privind 
apartenenta reclamantului la niște structuri paramilitare etc.
 Consideră, că  instanţa de fond era obligată să ţină cont şi de tonul echilibrat al 
informaţiei difuzate în presă de pârât - Procuratura (P.C.C.O.C.S.) examinând cu atenţia toate 
probele prezentate şi raporturi juridice, prin care reclamantul s-a dovedit faptul că informatia 
prczentată nu corespunde adevărului, fiind una falsă.
La caz, consideră că soluţia adoptată în cauză este una părtinitoare şi unilaterală, astfel la 
examinarea materialului cauzei nominalizate, instanţa de fond, nu a avut un rol activ şi nu a 
luat toate măsurile prevăzute de lege pentru cercetarea sub toate aspectele, completă şi 
obiectivă, a circumstanțelor cauzei pentru stabilirea adevărului.
De asemenea, examinând cauza civilă în fond, instanţa nu a oferit răspuns la toate 
întrebările reclamantului, adică, nu şi-a îndeplinit obligaţiile corespunzător, prin ce s-au 
încălcat prevederile art. 1 CEDO şi anume obligaţia generală a statului de a recunoaște 
oricărei persoane aflate sub jurisdicția sa, drepturile şi libertăţile definite de Convenţie, 
limitându-i petiționarilor accesul la apărarea efectivă a drepturilor sale fundamentale, 
prevăzute de art. 6 CEDO şi respectiv de art. 8 al CEDO.
  Termenul de declarare a apelului:
 În conformitate cu prevederile art. 362 alin. (1) din Codul de procedură civilă, termenul 
de declarare a apelului este de 30 de zile de la data pronunțării dispozitivului hotărârii, dacă 
legea nu prevede altfel.
  În acest context, având în vedere că dispozitivul hotărârii Judecătoriei Chișinău, sediul 
Centru a fost pronunțat la 4 aprilie 2025, iar cererea de apel a fost depusă la 7 aprilie 2025, 
Colegiul judiciar constată că aceasta a fost declarată în termen.
Poziția părților în ședința de apel:
În ședința instanței de apel   apelantul  Denis Russu,( prin intermediul videoconferinței) 
a susținut motivele invocate în cererea de apel și a solicitat admiterea acesteia în sensul 
formulat.
 Reprezentantul Procuraturii pentru Combaterea Criminalității Organizate și cauze 
Speciale, Emil Gaitur  a solicitat respingerea apelului și menținerea hotărîrii instanței de 
fond.
Aprecierea instanței de apel:
 Analizând legalitatea și temeinicia hotărârii atacate, prin prisma argumentelor invocate 
de participanții la proces și a materialelor din dosar, Colegiul consideră apelul declarat drept 
neîntemeiat și care urmează a fi respins, din următoarele motive. 
 În conformitate cu art. 385 lit. a) Cod de procedură civilă, instanţa de apel, după ce 
judecă apelul, este în drept să respingă apelul şi să mențină hotărârea primei instanțe.
În temeiul art. 240 alin.(1) CPC, la deliberarea hotărârii, instanţa judecătorească 
apreciază probele, determină circumstanţele care au importanţă pentru soluţionarea 
pricinilor, care au fost sau nu stabilite, caracterul raportului juridic dintre părţi, legea 
aplicabilă soluţionării pricinii şi admisibilitatea acţiunii.
În acord cu prevederile art. 239 CPC, hotărârea judecătorească trebuie să fie legală şi 
întemeiată. Instanţa îşi întemeiază hotărârea numai pe circumstanţele constatate nemijlocit de 
instanţă şi pe probele cercetate în şedinţă de judecată.
Din conţinutul celor relatate Colegiul reţine că, sarcina instanţei de apel derivă reieşind 
din dispoziţiile art. 373 alin.(1), (2), (5) CPC, în condiţiile în care instanţa de fond a 
soluţionat fondul cauzei, cu expunerea argumentelor în vederea admiterii sau respingerii 
acţiunii în raport cu concluziile reţinute de către aceasta.
Colegiul reţine că instanţa de apel, potrivit regulilor unui proces echitabil, reţinându-se 
rolul determinant al concluziilor sale, are obligaţia să examineze efectiv problemele esenţiale 
care îi sunt supuse aprecierii şi să nu se limiteze la însuşirea motivelor instanţei inferioare 
(Hirro Balani c.Spaniei, nr.18064/91 din 09.12.1994 §27; Georgiadis c. Greciei nr.21522/93 
din 29.05.1997 §43).
Potrivit recomandărilor avizului nr.11 din 2008 al Consiliului Consultativ al 
Judecătorilor Europeni (CCJE) în atenţia Comitetului de Miniştri al Consiliului Europei 
privind calitatea hotărârilor judecătoreşti, o motivaţie şi o analiză clară sunt cerinţele 
fundamentale ale hotărârilor judecătoreşti şi un aspect important al dreptului la un proces 
echitabil. Pentru a răspunde cerinţelor procesului echitabil, motivarea ar trebui să 
evidenţieze, că judecătorul a examinat cu adevărat chestiunile esenţiale ce iau fost prezentate.
Instanţa de apel menţionează că, art. 6 din Convenţia Europeană a Drepturilor Omului 
garantează dreptul justiţiabilului la o hotărâre motivată sub aspectul instituirii obligaţiei 
instanţelor de judecată de a-şi argumenta hotărârile adoptate din perspectiva unei analize 
ample a circumstanţelor pricinii. Îndatorirea de a motiva coerent şi unitar hotărârea sub 
aspectul tuturor cererilor, fără a exista contradicţii între motivare şi dispozitiv, constituie o 
garanţie pentru justiţiabili, în faţa eventualului arbitrariu judecătoresc, fiind singurul mijloc 
prin care se dă posibilitatea de a putea exercita un eficient control judiciar.
Potrivit art. 117 alin. (1), (2) CPC, probe în cauze civile sunt elementele de fapt, 
dobândite în modul prevăzut de lege, care servesc la constatarea circumstanțelor ce justifică 
pretențiile și obiecțiile părților, precum și altor circumstanțe importante pentru justa 
soluționare a cauzei. În calitate de probe în cauze civile se admit elementele de fapt 
constatate din explicațiile părților și ale altor persoane interesate în soluționarea cauzei, din 
depozițiile martorilor, din înscrisuri, probe materiale, înregistrări audio-video, din concluziile 
experților.
În acord cu art.118 alin.(1) CPC, fiecare parte trebuie să dovedească circumstanțele pe 
care le invocă drept temei al pretențiilor și obiecțiilor sale dacă legea nu dispune altfel.
În corespundere cu art.121 CPC, instanța judecătorească reține spre examinare și 
cercetare numai probele pertinente care confirmă, combat ori pun la îndoială concluziile 
referitoare la existența sau inexistența de circumstanțe, importante pentru soluționarea justă a 
cazului.
În conformitate cu art.130 alin.(1)-(4) CPC, instanța judecătorească apreciază probele 
după intima ei convingere, bazată pe cercetarea multiaspectuală, completă, nepărtinitoare și 
nemijlocită a tuturor probelor din dosar în ansamblul și interconexiunea lor, călăuzindu-se de 
lege. Nici un fel de probe nu au pentru instanța judecătorească o forță probantă prestabilită 
fără aprecierea lor. Fiecare probă se apreciază de instanță privitor la pertinența, 
admisibilitatea, veridicitatea ei, iar toate probele în ansamblu, privitor la legătura lor 
reciprocă și suficiența pentru soluționarea cauzei. Ca rezultat al aprecierii probelor, instanța 
judecătorească este obligată să reflecte în hotărâre motivele concluziilor sale privind 
admiterea unor probe și respingerea altor probe, precum și argumentarea preferinței unor 
probe față de altele.
Colegiul judiciar învederează că, din conținutul pretențiilor formulate de către Denis 
Russu obiectul acțiunii îl constituie obligarea pârâtului Procuratura pentru Combaterea 
Criminalității Organizate și Cauze Speciale (P.C.C.O.C.S.) - în urma constatării faptului că 
informația din comunicatul de presă întocmit de P.C.C.O.C.S. la 20 decembrie 2021 este 
falsă și nu se bazează pe un substrat factologic suficient - la rectificarea sau dezmințirea 
informației defăimătoare, acordarea dreptului la replică lui Russu Denis și exprimarea 
scuzelor, cu compensarea prejudiciilor cauzate.
       Materialele cauzei atestă faptul, că comunicatul de presă vizat în prezentul litigiu a fost 
publicat la 20 decembrie 2021, pe pagina web oficială www.procuratura.md al Procuraturii 
pentru Combaterea Criminalității Organizate și Cauze Speciale (P.C.C.O.C.S.). 
   Astfel, la 20 decembrie 2021, pe pagina web oficială al Procuraturii pentru Combaterea 
Criminalității Organizate și Cauze Speciale (P.C.C.O.C.S.) a fost publicat comunicatul de 
presă, după cum urmează: „Pedepse de 25 ani închisoare și detenție pe viață pentru atacatorii 
încasatorilor unei bănci, la întrarea unei centru comercial, la 30 mai 2014. Procuratura pentru 
Combaterea Criminalității Organizate și Cauze Speciale (PCCOCS) anunță despre admiterea 
de către Curtea de Apel Chișinău a argumentelor procurorilor privind necesitatea înăspririi 
pedepsei față de atacatorii automobilului unei bănci comerciale, care sosise să încaseze banii, 
în fața unui centru comercial din sectorul Râșcani din Chișinău, în data de 30 mai 2014. 
Contestările au fost depuse în anul 2016, atunci când procurorii solicitaseră pedepse mai 
aspre pentru cei patru atacatori, care inițial au fost condamnați la pedepse cuprinse între 13 și 
24 ani închisoare. Acum, urmare a reprezentării acuzării de stat de către Procuratura de 
Circumscripție Chișinău, instanța de apel a satisfăcut demersurile procurorilor, iar pedepsele 
inculpaților le-au fost schimbate în altele mai dure: doi bărbați au fost condamnați la detenție 
pe viață, inclusiv liderul grupului infracțional, iar alții doi - la 25 ani închisoare. Procurorii 
menționează faptul că anterior cei patru activau în cadrul unei structuri paramilitare, iar 
infracțiunea pentru care au fost condamnați au comis-o cu deosebită cruzime. Examinarea 
îndelungată a procesului a fost determinată de încercările inculpaților de a induce în eroare 
autoritatea judecătorească, prin negarea vinovăției lor și administrarea unor probe artificiale. 
Cu titlu de reamintire, comunicăm faptul că în timpul jafului au fost trase peste 40 de focuri 
dintr-un pistol-mitralieră, iar automobilul folosit la comiterea infracțiunii a fost abandonat și 
ulterior incendiat. Infracțiunea s-a soldat cu moartea șoferului automobilului atacat, rănirea a 
doi încasatori și un prejudiciu material de peste 1,5 milioane lei. Potrivit actului judecătoresc, 
cei patru sunt obligați să întoarcă pagubele provocate. Notă: Decizia instanței de apel este 
definitivă și executorie, însă cu drept de atac la Curtea Supremă de Justiție.
Procuratura pentru Combaterea Criminalității Organizate și Cauze Speciale 20 decembrie 
2021....” (f.d.19, vol.I),
În acord cu art. 2 din Legea cu privire la libertatea de exprimare nr. 64 din 23 aprilie 
2010, termenii şi expresiile utilizate în prezenta lege au următoarele semnificaţii: defăimare – 
răspândire a informaţiei false care lezează onoarea, demnitatea şi/sau reputaţia profesională a 
persoanei; răspândire a informaţiei – proces de transmitere a informaţiei către alte persoane 
(cel puţin către o persoană, exceptând persoana lezată); informaţie – orice expunere de fapt, 
opinie sau idee sub formă de text, sunet şi/sau imagine; fapt – eveniment, proces sau 
fenomen care a avut sau are loc în condiţii concrete de loc şi timp şi a cărui veridicitate poate 
fi dovedită; judecată de valoare – opinie, comentariu, teorie sau idee care reflectă atitudinea 
faţă de un fapt, a cărei veridicitate este imposibil de dovedit; judecată de valoare fără substrat 
factologic suficient – judecată de valoare care se bazează pe fapte care nu au avut loc sau pe 
fapte care au avut loc, dar a căror expunere este denaturată până la falsitate. 
Potrivit art. 7 alin. (1), (2) din Legea cu privire la libertatea de exprimare nr. 64 din 23 
aprilie 2010, orice persoană are dreptul la apărarea onoarei, demnităţii şi reputaţiei sale 
profesionale lezate prin răspândirea relatărilor false cu privire la fapte, a judecăţilor de 
valoare fără substrat factologic suficient sau prin injurie. Persoana lezată prin răspândirea 
unor relatări cu privire la fapte poate fi restabilită în drepturi dacă informaţia cumulează 
următoarele condiţii: a) este falsă; b) este defăimătoare; c) permite identificarea persoanei 
vizate de informaţie. 
Conform art. 24 alin. (1), (2) al aceluiaşi act normativ, reclamantul trebuie să dovedească 
următoarele: a) pârâtul a răspândit informaţia; b) informaţia îl vizează şi este defăimătoare; 
c) informaţia constituie o relatare cu privire la fapte şi este în esenţă falsă; sau d) judecata de 
valoare nu se bazează pe un substrat factologic suficient; e) existenţa şi cuantumul 
prejudiciului cauzat. Pârâtul trebuie să dovedească următoarele: a) informaţia nu este 
defăimătoare şi/sau nu îl vizează pe reclamant; b) informaţia constituie o judecată de valoare 
carese bazează pe un substrat factologic suficient; c) la momentul răspândirii informaţiei, 
deşi a luat toate măsurile de diligenţă, nu putea şti că prin acţiunile sale contribuie la 
răspândirea relatărilor false cu privire la fapte sau a judecăţilor de valoare fără substrat 
factologic suficient; d) informaţia răspândită este de interes public. 
În context, Completul de judecată atestă că prevederile art. 7 alin. (1) din Legea cu 
privire la libertatea de exprimare nr. 64 din 23 aprilie 2010, clarifică sfera de aplicare a 
articolului, astfel încât norma nominalizată diferenţiază trei tipuri de lezare a onoarei, 
demnităţii sau reputaţiei profesionale care cad sub incidenţa acestuia: a) răspândirea 
relatărilor false cu privire la fapte; b) răspândirea judecăţilor de valoare fără substrat 
factologic suficient şi c) injuria. La prima categorie de informaţie, şi anume răspândirea 
relatărilor false cu privire la fapte, se referă art. 7 alin. (2) din legea dată. Relatarea cu privire 
la fapte, adică comunicarea despre un eveniment, proces, fenomen care a avut loc în trecut 
sau are loc în prezent în condiţii concrete de loc şi timp, poate fi atât adevărată, cât şi falsă. 
În cazul în care nu corespunde realităţii şi lezează onoarea, demnitatea şi reputaţia 
profesională a unei persoane, răspânditorul informaţiei este pasibil de răspundere juridică. 
Din analiza dată, se observă că răspânditorul informaţiei va fi pasibil de răspundere 
juridică în cazul în care informaţia este falsă, este defăimătoare şi permite identificarea 
persoanei vizate de informaţie. Restabilirea persoanei în drepturi se va face doar dacă s-a 
constatat că informaţia este falsă. Verificarea trebuie să se facă în raport cu momentul 
răspândirii acesteia.
În acord cu art. 24 alin.(1) Legii cu privire la libertatea de exprimare, reclamantul 
trebuie să dovedească următoarele: a) pîrîtul a răspîndit informaţia; b) informaţia îl vizează şi 
este defăimătoare; c) informaţia constituie o relatare cu privire la fapte şi este în esenţă falsă; 
sau d) judecata de valoare nu se bazează pe un substrat factologic suficient; e) existenţa şi 
cuantumul prejudiciului cauzat”, iar potrivit alin.(2) articolului indicat ” pîrîtul trebuie să 
dovedească următoarele: a) informaţia nu este defăimătoare şi/sau nu îl vizează pe reclamant; 
b) informaţia constituie o judecată de valoare care se bazează pe un substrat factologic 
suficient; c) la momentul răspîndirii informaţiei, deşi a luat toate măsurile de diligenţă, nu 
putea şti că prin acţiunile sale contribuie la răspîndirea relatărilor false cu privire la fapte sau 
a judecăţilor de valoare fără substrat factologic suficient; d) informaţia răspîndită este de 
interes public. 
 Astfel, raportând circumstanțele stabilite la normele legale ce guvernează speța, 
Colegiul Civil, comercial și de contencios administrative consideră că soluția fondului este 
justă, fiind bazată pe interpretarea și aplicarea corectă a dispozițiilor legale, precum și pe 
cercetarea obiectivă a materialelor dosarului, situație ce impune menținerea actului 
judecătoresc contestat. 
În interpretarea corectă a normelor legale enunțate, se înțelege că onoarea este un 
sentiment complex, determinat de percepția pe care fiecare persoană o are despre demnitatea 
sa, în timp ce reputația înseamnă felul în care o persoană este considerată în societate și este 
dobândită prin modul exemplar în care persoana se comportă în societate. 
 Respectiv, orice atingere adusă demnității şi reputației persoanei, o expune pe aceasta 
excluderii într-o măsură mai mare sau mai mică din sfera relațiilor sociale, iar lezarea 
onoarei presupune că persoana simte schimbarea opiniei societății despre sine. 
 La acest subiect, Colegiul civil reține şi faptul că persoana care se consideră lezată 
poate solicita rectificarea sau dezmințirea informației, precum și repararea prejudiciului 
moral și material cauzat, iar restabilirea persoanei în drepturi poate fi făcută numai în cazul 
în care s-a constatat cu certitudine că informația este falsă. Aspectul defăimător al informației 
nu se prezumă, iar persoana care se consideră lezată urmează și are obligația să dovedească 
că a suferit o atingere a personalități, a reputației profesionale. 
Colegiul civil reține că, reclamantul-apelant Denis Russu a susținut, că prin 
comunicatul de presă publicat la 20 decembrie 2021 de către pârâtul-intimat, i-a fost lezată 
onoarea și reputația profesională, susținând, în esență, că poziția Procuraturii PCCOCS, care 
la momentul actul nu a fost confirmată prin decizia definitivă judecătorească și care este o 
concluzie falsă a fost transmisă în adresa mass-mediei ,,examinarea îndelungată a procesului 
a fost determinată de încercările inculpaților de a induce în eroare autoritatea judecătorească, 
prin negarea vinovăției lor și administrarea unor probe artificiale”. Din cauza unor astfel de 
declarații false, care au fost republicate de toate canalele de știri ale Republicii Moldova, 
procurorii din cadrul Procuraturii PCCOCS au încercat să influențeze opinia publică și să 
facă presiuni asupra judecătorilor Curții Supreme de Justiție, care în continuare ar trebui să 
emită decizia în acest caz.
Colegiul menționează că în conformitate cu art. 10 din Convenția Europeană a 
Drepturilor Omului și art. 3 din Legea nr. 64/2010, dreptul la libertatea de exprimare este 
garantat, incluzând și exprimarea unor opinii sau informații critice ori ofensatoare, cu 
condiția respectării limitelor legale. 
Simpla reflectare prin comunicatul de presă din 20 decembrie 2021 de către PCCOCS a 
deciziei Curţii de Apel Chişinău  nuconstituie o abatere legislativă, ci, dimpotrivă, o obligaţie 
pozitivă a Procuraturii, ca şi autoritate publică autonomă - subiect al Legii 39/2008 privind 
transparența în procesul decizional, care o defineşte ca fiind „oferirea, în vederea informării 
în mod deschis şi explicit, de către autorităţile publice [...] a tuturor informaţiilor privind 
activitatea lor.” În context, transparenţa este percepută ca un instrument cheie pentru sporirea 
încrederii în sectorul public - la caz, în Procuratură.
Mai mult decât atât, prin prisma art. 10 din Convenţia Europeană a Drepturilor Omului, 
după cum a explicat Curtea în cauza Morice vs. Franţa in 2015, ,,[l]ibertatea de exprimare 
constituie una dintre temeliile esenţiale ale unei societăţi democratice şi una dintre condiţiile 
de bază necesare pentru progresul societăţii şi pentru realizarea de sine a fiecărui individ”. 
Îîn ceea ce priveşte statutul de procurorîn raport cu comunicarea cu presa, Curtea a remarcat 
că acestuia îi este conferit un rol primordial la înfăptuirea justiţiei. Procurorul, deci, are 
datoria garantării libertăţilor individuale şi a preeminenţei dreptului, prin contribuirea 
procurorului la buna înfăptuire a justiţiei, iar astfel - la încrederea în justiţie. Coraportat la 
lista de prevederi legale şi regulamentare precitate, această datorie a procurorului urmează să 
fie reflectată în presă, îndeosebi în cauzele penale de rezonanţă socială sporită.
În contextul hotărârii CEDO precitate, sub rezerva respectării prevederilor alineatului 2 
din Articolul 10 al Convenţiei, acest principiu se aplică nu numai „informaţiilor” sau 
„ideilor” care sunt primite în mod favorabil sau privite drept inofensive sau cu indiferentă, ci 
si celor care sunt ofensatoare, socante sau deranjante. Deşi Convenţia protejează chiar şi 
judecăţile de valoare cu baze faptice suficiente, acest aspect excede comunicatului de presă al 
PCCOCS. Cu toate acestea, obiecţiile şi insatisfacţia apelantului cu privire la unele aspecte 
ale comunicatului, care nu rezonează cu propria părere nu sunt în măsură  să constituie o 
încălcare a onoarei  și demnității acestuia.
Așadar, Colegiul civil, în acord cu poziția primei instanțe, respinge susținerea 
reclamantului/apelant  Denis Russu privind caracterul defăimător al acestui comunicat de 
presă. Or,  din textul și conținutul comunicatului de presă publicat la 20 decembrie 2021 
coraportat la libertatea de exprimare al unei autorități publice, la caz, PCCOCS nu se atestă 
vreo lezare a onoarei și demnității reclamantului.
Astfel, comunicatul de presă din 20 decembrie 2021, pe pagina web oficială al 
Procuraturii pentru Combaterea Criminalității Organizate și Cauze Speciale (P.C.C.O.C.S.) 
atestă o transparență clară și a fost publicat atât după terminarea urmăririi penale și după 
pronunțarea sentinței Judecătoriei Centru, mun.Chișinău din 10 iunie 2016, cât și nemijlocit 
după emiterea și publicarea deciziei Curții de Apel Chișinău din 17 decembrie 2021, ceea ce 
denotă, fără echivoc, și respectarea prezumției nevinovăției reclamantului, la caz, nefiind 
menționate numele și prenumele său.
Colegiul nu poate reține argumentele apelantului că soluţia adoptată în cauză este una 
părtinitoare şi unilaterală, astfel la examinarea materialului cauzei nominalizate, instanţa de 
fond, nu a avut un rol activ şi nu a luat toate măsurile prevăzute de lege pentru cercetarea sub 
toate aspectele, completă şi obiectivă, a circumstanțelor cauzei pentru stabilirea 
adevărului.Or, apelantul nu indică ce act procesual ar fi fost omis, nu arată ce probă relevantă 
nu ar fi fost administrată, cît și nu demonstrează în ce mod i-ar fi fost afectat dreptul la 
apărare.
A afirma că „instanța nu a avut rol activ” doar pentru că nu a preluat argumentele 
apelantului reprezintă o deturnare a naturii rolului active și o nesocotire a principiului 
imparțialității judecătorului. Rolul activ nu presupune adoptarea automată a susținerilor unei 
părți, ci doar crearea cadrului procesual în care fiecare parte poate administra probe și își 
poate prezenta punctul de vedere. 
     Contrar susținerii apelantului, instanța de fond a examinat întreg probatoriul administrat, 
inclusiv declarațiile, corespondența și înscrisurile prezentate de părți, reținând că acestea nu 
infirmă caracterul de judecăți de valoare al afirmațiilor, și nici nu dovedesc reaua-credință a 
pârâtului. 
În această ordine de idei, Colegiul civil concluzionează că, în speță, criticile aduse de 
apelant, însoțite de argumentarea circumstanțelor de fapt ale cauzei, percepute din propriul 
punct de vedere, nu pot duce la admiterea apelului, ori acestea sunt lipsite de esență, 
evidențiind simplul fapt al dezacordului apelantului cu soluția dată de instanța de judecată. 
       Astfel, din considerentele menționate, Colegiul civil, comercial şi de contencios 
administrativ al Curții de Apel Centru ajunge la concluzia de a respinge apelul și de a 
menține hotărârea primei instanțe ca întemeiată și legală.
În conformitate cu art. 385 alin.(1) lit. a), art. art. 389-390, CPC, Colegiul civil, 
comercial şi de contencios administrativ al Curţii de Apel Centru,
d e c i d e :
       Se respinge cererea de apel declarată de avocatul Aliona Dragomir, în interesele lui 
Denis Russu.
       Se menține hotărârea Judecătoriei Chișinău, sediul Centru din 4 aprilie 2025, emisă în 
cauza civilă, la cererea de chemare în judecată, înaintată de Denis Russu către Procuratura 
pentru Combaterea Criminalității Organizate și cauze Speciale cu privire la defăimare, 
constatarea ca fiind falsă informația din comunicatul de presă, obligarea rectificării sau 
dezmințirii informației defăimătoare, acordarea dreptului la replică și exprimarea scuzelor, 
repararea prejudiciului moral și compensarea cheltuielilor de judecată.
       Decizia este definitivă din momentul pronunţării, dar poate fi atacată cu recurs la Curtea 
Supremă de Justiţie în termen de 2 luni de la data comunicării deciziei integrale.
Președintele completului, 
judecătorul                         Valeriu Arhip
Judecătorii                                           Diana 
Corlăteanu
                                                                                                                           Nicolae 
Ghedrovici 