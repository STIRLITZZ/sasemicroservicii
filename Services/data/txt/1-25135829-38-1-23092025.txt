Dosarul nr. 1-178/2025
1-25135829-38-1-23092025
S E N T I N Ț Ă
în numele Legii
 11 decembrie 2025                                                                             or. Rezina
 
Judecătoria Orhei, sediul Rezina, 
Instanța având în componență: 
Președintele ședinței, judecător                      Ludmila Tetiu  
Grefier                         Lefter Vasile
Cu participarea:
Procurorului                                                         Ion Bernaz
Avocatului                                                                      Maria Mustea
Inculpatului Captari Vitalie
         examinînd în şedinţă de judecată publică, în procedură simplificată, pe baza 
probelor administrate în faza de urmărire penală, cauza penală privind învinuirea lui                              
Captari Vitalie Nicolae, născut la *****, domiciliat 
în *****, studii medii, supus militar, divorțat, neangajat 
în cîmpul muncii, fără persoane la întreținere, nu se află 
la evidenţa medicului psihiatru, narcolog, moldovean, 
cetăţean al Republicii Moldova, IDNP IDNP *****, 
anterior judecat, 
prin sentința Judecătoriei Orhei, sediul Telenești, din 04.08.2017, în baza art.264/1 
alin.(1) Cod penal, la pedeapsă cu muncă neremunerată în folosul comunității pe termen 
de 150 ore, cu privarea de dreptul de a conduce mijloace de transport pe termen de 
5/cinci/ ani, menținută prin Decizia Curții de Apel Chișinău din 21.11.2017,
        în săvârșirea infracțiunii prevăzute de art. 325 alin. (1) Cod penal.
        Procedura de citare a fost legal executată.
        Cauza s-a aflat pe rolul instanţei de fond de la 29.09.2025 până la 11 decembrie 
2025
Procurorul s-a pronunţat pentru a-l recunoaște vinovat pe inculpatul Captari 
Vitalie, în comiterea infracțiunii prevăzute de art.325 alin. (1) Cod penal, ca măsură de 
pedeapsă a-i stabili pedeapsă sub formă de amendă în mărime de 1000/una mie/ unități 
convenționale.
Corpul delict: 2 bancnote cu nominalul d***** MDL, seria G 0209 numărul 
038509 anul fabricării 2015 și seria 0211 numărul 159726 anul fabricării 2015, la 
intrarea în vigoare a prezentei sentințe, de confiscat în folosul statului.  
       Avocatul Maria Mustea și inculpatul au pledat pentru pedeapsa cu amendă în 
mărime minimă.
 
A C O N S T A T A T:
        Fapta prejudiciabilă constatată. 
        Captari Vitalie Nicolae, la data de 19.06.2025, în jurul orei 13:25, în timpul 
documentării de către angajatul de poliție din cadrul Direcției de Patrulare Centru a 
Inspectoratului Național de Securitate Publică al IGP, Botnaru Alexandru, aflat în 
exercitarea atribuțiilor de serviciu de asigurare a ordinii publice și a siguranței circulației 
rutiere pe teritoriul raionului Telenești, cu automobilul de serviciu de model *****, cu 
numărul de înmatriculare *****, astfel, conform prevederilor art. 123 alin. (2) din Codul 
penal, întrunind calitățile de persoană publică, a faptei contravenționale comise de 
Captari Vitalie, manifestate prin parcarea automobilului de model *****, cu numărul de 
înmatriculare ***** aflat în posesia ultimului, înaintea trecerii pentru pietoni, la o 
distanță mai mică de 5 metri, în privința căruia urma a fi întocmit procesul-verbal cu 
privire la contravenție, prevăzută de art. 238 alin. (2) din Codul contravențional, acesta a 
încercat să influențeze verbal comportamentul angajatului de poliție și să-! determine să 
nu-și îndeplinească acțiunile în exercitarea funcției sale, și anume constatarea 
contravenției comise și aplicarea sancțiunii contravenționale, la ce a fost avertizat de 
către angajatul de poliție Botnaru Alexandru că acțiunile sale sunt ilegale, reprezintă 
acțiuni de corupere a angajaților MAI și sunt pasibile de pedeapsă penală, prin urmare, 
Captari Vitalie Nicolae, acționând cu intenție directă, urmărind scopul de a oferi 
persoanei publice bunuri ce uni se cuvin pentru a nu-și exercita atribuțiile de serviciu în 
vederea documentării faptelor contravenționale depistate, neglijând avertismentul privind 
ilegalitatea faptelor sale prejudiciabile, i-a oferit și, respectiv, i-a dat angajatului de 
poliție bani ce nu i se cuvin, în sumă totală de 400. lei, constând în două bancnote cu 
nominalul d***** lei, pe care le-a plasat în buzunarul ușii din față, partea pasagerului, a 
automobilului de serviciu.
      Astfel, prin acțiunile sale intenționate Captari Vitalie Nicolae a săvârșit infracțiunea 
prevăzută de art. 325 alin. (1) din Codul penal, adică: „oferirea și darea, personal, unei 
persoane publice de bunuri, ce nu i se cuvin, pentru aceasta, pentru a nu îndeplini acțiuni 
în exercitarea funcției acesteia”.
       Până la începerea cercetării judecătoreşti, inculpatul Captari Vitalie a declarat 
personal prin cerere scrisă că recunoaşte săvârşirea faptelor indicate în rechizitoriu, 
probele administrate la faza de urmărire penală şi nu va cere administrarea de noi probe, 
solicitând ca judecarea cauzei să se desfășoare în procedură simplificată, pe baza probelor 
administrate în faza de urmărire penală. 
       Avocatul şi procurorul au fost de acord şi au solicitat admiterea cererii inculpatului 
privind examinarea cauzei în procedură simplificată.
     Instanţa de judecată, considerînd că din probele administrate la faza urmăririi penale 
rezultă că faptele inculpatului sunt stabilite şi sunt suficiente date cu privire la persoana 
sa pentru a permite stabilirea unei pedepse, prin încheiere protocolară la 05.12.2025 a  
admis cererea în cauză.
Fiind audiat sub jurământ, în şedinţa de judecată, inculpatul Captari Vitalie, a 
declarat că, recunoaște vina pe deplin și a explicat că la data incidentului a parcat mașina 
neregulamentar. Cazul a avut loc la mijlocul verei, era după masă, a parcat cu 
automobilul de model *****, numerele de înmatriculare ***** la apropiere de trecerea 
de pietoni din preajma magazinul „Linella”, de unde a mers să procure pepeni verzi 
pepeni. A parcat unde este interzis, a venit un polițist și a dorit să-i întocmească proces-
verbal cu privire la contravenție.  Dorind ca pedeapsă să fie fără puncte de penalizare, a 
avut scopul de a rezolva întrebarea pe loc și a pus 400 de lei în ușa automobilului. Vina 
recunoaște și î-i pare rău.
        În afară de recunoaşterea vinovăţiei din partea inculpatului, culpa lui Captari Vitalie 
în comiterea infracţiunii, prevăzute de art. 325 alin.(1) Cod penal se dovedeşte şi prin 
probele administrate la faza de urmărire penală şi care se deţin la materialele cauzei 
penale, dar şi materialele caracterizante după cum urmează:
-         Proces-verbal de audiere a martorului Alexandru Botnaru, potrivit căruia ultimul 
a comunicat că la data de 19.06.2025, a fost implicat în serviciu, conform 
graficului, împreună cu colegul de serviciu Dimitraș Andrieș. Aproximativ la ora 
13:00, s-a deplasat cu automobilul de serviciu de model *****, cu număr de 
înmatriculare *****, pe strada 8 Martie din orașul Telenești, din direcția străzii 
Dacia spre parc, activând conform dislocației și efectuând măsuri de depistare a 
conducătorilor auto care încalcă prevederile Regulamentului circulației rutiere și 
ale operațiunii „Viteza”. Ajungând în regiunea marketului „Linella”, la o distanță 
de aproximație 1 metru înaintea trecerii pentru pietoni, la indicatorul „Trecere 
pentru pietoni”, a observat parcat neregulamentar un automobil de model „***** 
*****”, cu număr de înmatriculare NDO 610. Depistând încălcarea, s-a apropiat 
de automobilul în cauză, unde a venit și conducătorul auto, care s-a prezentat ca 
fiind cetățeanul Căptari Vitalie, locuitor al orașului Telenești. I-a comunicat 
acestuia că a comis o încălcare a prevederilor pct. 69 din Regulamentul circulației 
rutiere și, astfel, a comis contravenția prevăzută de art. 238 alin. (2) din Codul 
contravențional. I-a cerut să prezinte permisul de conducere și certificatul de 
înmatriculare al mijlocului de transport și să-l urmeze la automobilul de serviciu, 
unde urma să fie întocmit proces-verbal cu privire la contravenție. S-a așezat pe 
bancheta din față și, la calculator, a început să întocmească procesul-verbal cu 
privire la contravenție. Potrivit documentelor prezentate de conducătorul auto, s-a 
constatat că acesta este cetățeanul Căptari Vitalie, născut la *****, locuitor ai 
orașului Telenești, str. 2 Decembrie nr. 5, ap. 1, posesor al automobilului de model 
„***** *****”, cu număr de înmatriculare NDO 610. In timpul întocmirii 
procesului-verbal cu privire la contravenție în privința lui Căptari Vitalie, acesta a 
spus că „poate ne înțelegem în alt mod”, fără ca să i se întocmească procesul-
verbal. Martorul i-a comunicat că nu este posibil un alt mod și i-a adus la 
cunoștință prevederile art. 325 din Codul penal al Republicii Moldova (dare de 
mită unui angajat al statului), îndemnându-1 să nu încerce să propună mită. 
Conducătorul auto însă a continuat cu intențiile sale ilegale și a plasat în portiera 
ușii de la automobil două bancnote cu nominalul de 200 lei MD fiecare, în total 
400 lei. Prin urmare, martorul a alertat serviciile corespunzătoare, care s-au 
deplasat la fața locului și au documentat cazul. Grupa de urmărire penală a 
Inspectoratului de Poliție Telenești a documentat cazul și a ridicat mijloacele 
financiare oferite ilegal de către șoferul Căptari Vitalie, acțiune procesuală care s-a 
efectuat în prezența acestuia. Pentru parcarea automobilului înaintea trecerii pentru 
pietoni, la o distanță mai mică de 5 metri, în privința lui Căptari Vitalie a fost 
întocmit proces-verbal cu privire la contravenție, în baza art. 238 alin. (2) din 
Codul contravențional /f.d.14-16/;
-         Proces-verbal de audiere a martorului Dimitraș Andrieș, potrivit căruia ultimul a 
comunicat că, la data de 19.06.2025, a fost implicat în serviciu conform graficului, 
împreună cu colegul de serviciu, Botnaru Alexandru. în ziua respectivă, 
aproximativ la ora 13:00, aceștia se deplasau cu automobilul de serviciu de model 
*****, cu număr de înmatriculare *****. pe strada 8 Martie din orașul Telenești, 
din direcția str. Dacia spre parc, activând conform dislocației și efectuând măsuri 
de depistare a conducătorilor auto care încalcă prevederile Regulamentului 
circulației rutiere. în cadrul operațiunii „Viteza”.Ajungând în apropierea 
magazinului „Linella”, la o distanță de aproximativ 1 metru înaintea treeerii pentru 
pietoni, la indicatorul „Trecere pentru pietoni”, a fost observat un automobil de 
model „***** *****”, cu număr de înmatriculare ***** parcat 
neregulamentar.După ce a fost depistată încălcarea, echipajul s-a oprit pe marginea 
carosabilului și s- a apropiat de automobilul în cauză. La fața locului a venit și 
conducătorul auto, care s-a prezentat ca fiind cetățeanul Captari Vitalie, locuitor al 
orașului Telenești. Acestuia i s-a adus la cunoștință că a comis o încălcare a 
prevederilor punctului 69 din Regulamentul Circulației Rutiere și, respectiv, 
contravenția prevăzută de art. 238 alin. (2) din Codul contravențional. 
Conducătorului auto i s-a solicitat să prezinte permisul de conducere și certificatul 
de înmatriculare al mijlocului de transport și să însoțească echipajul la automobilul 
de serviciu, unde urma să fie întocmit proces-verbal cu privire la contravenție. 
Ulterior, agentul s-a așezat pe bancheta conducătorului auto, iar Botnaru 
Alexandru s- a așezat pe bancheta din față și, utilizând calculatorul, a început 
întocmirea procesului-verbal. Potrivit documentelor prezentate, s-a constatat că 
persoana este cetățeanul Captari Vitalie, născut la *****, locuitor al orașului 
Telenești, str. 2 Decembrie, nr. 5, ap. 1. posesor al automobilului „***** *****”, 
cu număr de înmatriculare NDO 610. In timpul întocmirii procesului-verbal, 
agentul a coborât din automobil și a verificat un alt vehicul. în acei moment, l-a 
observat pe colegul său, Botnaru Alexandru, închizând portiera din față dreapta a 
automobilului de serviciu și apelând serviciul 112. denunțând o tentativă de dare 
de mită din partea conducătorului auto Captari Vitalie. La fața locului a intervenit 
grupa operativă. Ulterior, a fost deblocată portiera automobilului de serviciu, iar în 
cadrul cercetării la fața locului, în portiera din dreapta față au fost depistate și 
ridicate două bancnote în valoare de 200 lei fiecare, în total 400 lei. La 
documentarea cazului a participat și cetățeanul Captari Vitalie. care a asistat la 
ridicarea banilor oferiți drept mită. Pentru parcarea automobilului la o distanță mai 
mică de 5 metri înaintea trecerii pentru pietoni, în privința lui Captari Vitalie a fost 
întocmit proces-verbal cu privire la contravenție, în temeiul art. 238 alin. (2) din 
Codul contravențional. /f.d.17-19/;
-         Procesul-verbal de cercetare la fața locului, cu planșă fotografică, acțiune 
procesuală efectuată ia 19.06.2025, în cadrul căreia a fost cercetai locul comiterii 
infracțiunii și anume automobilul de serviciu cu numărul de înmatriculare ***** a 
INSP, în urma efectuării acțiunii descrise, din portiera ușii - față pasager au fost 
ridicate două bancnote cu nominalul de 200 lei fiecare./f.d.7-10/;
-         Copia procesului-verbal cu privire la contravenție Seria MAI06, nr.996288 din 
19.06.2025, ora 13:19 min., pe o filă, recunoscut în calitate de document și anexat 
ia materialele cauzei penale prin ordonanța din 20.06.2025. /f.d.11-12/;
-         Corpul delict: O bancnotă cu nominalul de 200 lei MD, seria G 0209 numărul 
038509 anul fabricării 2015, o bancnotă cu nominalul de 200 lei MD, seria 0211 
numărul 159726 anul fabricării 2015, ridicate la 19.06.2025 din automobilul de 
serviciu de model ***** cu n/î 9703, în cadrul acțiunii procesuale de cercetare la 
fața locului. /f.d.13/.
Aprecierea instanței.
În cazul din speță, analizînd şi rezumînd totalitatea probelor administrate legal de 
procuror la faza urmăririi penale, prezentate, examinate în şedinţa de judecată şi 
recunoscute de către inculpat, probe apreciate obiectiv din punct de vedere al pertinenţei, 
concludenţei, utilităţii şi veridicităţii în conformitate cu prevederile art. 100 alin.(4) Cod 
de procedură penală, instanţa concluzionează că acestea confirmă incontestabil şi justifică 
în deplină măsură încadrarea faptelor inculpatului Captari Vitalie în baza art. 325 alin.(1) 
Cod penal după indicii calificativi ,, Promisiunea, oferirea sau darea, personal sau prin 
mijlocitor, unei persoane publice sau unei persoane publice străine de bunuri, servicii, 
privilegii sau avantaje sub orice formă ce nu i se cuvin, pentru aceasta sau pentru o altă 
persoană, pentru a îndeplini sau nu ori pentru a întârzia sau a grăbi îndeplinirea unei 
acţiuni în exercitarea funcţiei sau contrar acesteia”.
Instanța conchide că la caz este constatat dincolo de orce dubiu rezonabil că la 
19.06.2025, Captari Vitalie urmărind scopul de a oferi persoanei publice din cadrul 
Direcției de Patrulare Centru a Inspectoratului Național de Securitate Publică al IGP, 
Botnaru Alexandru,  bunuri ce nu i se cuvin pentru a nu-și exercita atribuțiile de serviciu 
în vederea documentării faptelor contravenționale depistate, neglijând avertismentul 
privind ilegalitatea faptelor sale prejudiciabile, i-a oferit și, respectiv, i-a dat angajatului 
de poliție bani ce nu i se cuvin, în sumă totală de 400. lei, constând în două bancnote cu 
nominalul de 200 lei, pe care le-a plasat în buzunarul ușii din față, partea pasagerului, a 
automobilului de serviciu. 
Articolul 325 alin.(1) Cod penal, stabilește răspunderea penală pentru promisiunea, 
oferirea sau darea, personal sau prin mijlocitor, unei persoane publice sau unei persoane 
publice străine de bunuri, servicii, privilegii sau avantaje sub orice formă ce nu i se cuvin, 
pentru aceasta sau pentru o altă persoană, pentru a îndeplini sau nu ori pentru a întârzia 
sau a grăbi îndeplinirea unei acţiuni în exercitarea funcţiei sau contrar acesteia și se 
pedepseşte cu amendă în mărime de la 500 la 1500 de unităţi convenţionale, iar persoana 
juridică se pedepseşte cu amendă în mărime de la 3000 la 5000 de unităţi convenţionale 
cu privarea de dreptul de a exercita o anumită activitate.
În conformitate cu art.51 alin.(1) Cod penal, temeiul real al răspunderii penale îl 
constituie fapta prejudiciabilă săvârșită, iar componența infracțiunii, stipulată în legea 
penală, reprezintă temeiul juridic al răspunderii penale. 
Potrivit art.113 Cod penal, se consideră calificare a infracţiunii determinarea şi 
constatarea juridică a corespunderii exacte între semnele faptei prejudiciabile săvârşite şi 
semnele componenţei infracţiunii, prevăzute de norma penală. 
Calificarea oficială a infracţiunii se efectuează la toate etapele procedurii penale de 
către persoanele care efectuează urmărirea penală şi de către judecători”. 
Instanța de judecată, reține faptul că, infracțiunea prevăzută de art. 325 alin.(1) din 
Codul penal, ce i se incriminează inculpatului, este plasată de către legiuitor în Capitolul 
XV „Infracțiuni contra bunei desfășurări a activității în sfera publică”, din Partea specială 
a Codului penal, componența căreia presupune existența următoarelor elemente 
constitutive. 
Obiectul juridic special al infracțiunii prevăzute la art.325 din Codul penal, îl 
formează relațiile sociale cu privire la buna desfășurare a activității de serviciu în sectorul 
public, care este incompatibilă cu săvârșirea unor fapte de corupere a persoanelor publice 
sau publice străine.
Obiectul material sau imaterial al infracțiunii prevăzute la art. 325 CP RM îl 
reprezintă ofertele, banii, titlurile de valoare, alte bunuri sau avantaje patrimoniale, 
serviciile, privilegiile sau avantajele ce nu i se cuvin unei persoane publice sau unei 
persoane publice străine. Prin ofertă înțelegem propunerea făcută de o persoană altei 
persoane pentru vânzarea-cumpărarea unor mărfuri, pentru angajarea într-o slujbă, 
participare la o acțiune, prestarea unor servicii etc. Prin bani se au în vedere semnele 
bănești ale Republicii Moldova sau altor state (grupuri de state), care se află în circulație 
la momentul săvârșiri infracțiunii. Semnele bănești, care au doar o valoare numismatică 
sau istorică nu reprezintă bani în sensul infracțiunii analizate. Acestea intră sub incidența 
noțiunii „alte bunuri” din dispoziția aceluiași articol. Titlul de valoare constituie titlul 
financiar care confirmă drepturile patrimoniale sau nepatrimoniale ale unei persoane în 
raport cu altă persoană, drepturi ce nu pot fi realizate sau transmise fără prezentarea 
acestui titlu financiar, fără înscrierea respectivă în registrul deținătorilor de valori 
mobiliare nominative ori în documentele de evidență ale deținătorului nominal al acestor 
valori mobiliare. Prin alte bunuri trebuie de înțeles oricare alte bunuri (altele decât banii 
și titlurile de valoare) - mobile sau imobile - care au o valoare materială și un cost 
determinat. Bunurile, scoase din circulație sau limitate în circuitul civil, în scopul 
protejării publice sau asigurării ordinii de drept și securității cetățenilor, nu încetează a fi 
obiecte ale dreptului real și comportă un caracter material. Din considerentele expuse, nu 
este exclus ca astfel de bunuri să constituie obiectul material al infracțiunii specificate. 
Alte avantaje patrimoniale (altele decât ofertele) presupun executarea de lucrări. Prin 
lucrări se are în vedere ansamblul de acțiuni prin care se obține un produs sau se modifică 
caracteristicile acestuia. Serviciul este activitatea, alta decât cea din care rezultă produse, 
desfășurată în scopul satisfacerii unor necesități ale persoanei publice (de exemplu, 
serviciul de publicitate, de asigurări, de comunicații, de transport, de depozitare, de 
educație, de recreere etc.). Se are în vedere, inclusiv, serviciul de natură sexuală. Prin 
privilegiu se înțelege fie scutirea de obligații (către stat), fie oferirea de drepturi sau 
distincții sociale care se acordă în situații speciale. În fine, prin avantaje (altele decât 
avantajele patrimoniale) se are în vedere acordarea unui titlu sau a unui grad, a unei 
caracteristici, recenzii, atestații pozitive etc.
Astfel, raportând la caz cele menționate, instanţa de judecată atestă că Captari 
Vitalie prin acţiunile sale a atentat asupra relaţiilor sociale privind buna desfăşurare a 
activităţii de serviciu în sfera publică, care este incompatibilă cu săvârşirea unor fapte de 
corupere a persoanelor publice, astfel că acesta în ziua de 19.06.2025, a încercat să 
corupă inspectorul serviciului de patrulare, acţiune care este totalmente contrară legii. 
 Latura obiectivă a infracțiunii de corupere activă constă în fapta prejudiciabilă care 
se exprimă în acțiunea de a promite, oferi sau a da unei persoane publice sau unei 
persoane publice străine, personal sau prin mijlocitor, oferte, bani, titluri de valoare, alte 
bunuri sau avantaje patrimoniale, servicii, privilegii sau avantaje ce nu i se cuvin acelei 
persoane publice.
Acțiunea prejudiciabilă analizată cunoaște următoarele trei modalități normative cu 
caracter alternativ: 1) promisiunea de oferte, bani, titluri de valoare, alte bunuri sau 
avantaje patrimoniale, servicii, privilegii sau avantaje ce nu i se cuvin persoanei publice 
sau unei persoane publice străine; 2) oferirea de oferte, bani, titluri de valoare, alte bunuri 
sau avantaje patrimoniale, servicii, privilegii sau avantaje ce nu i se cuvin persoanei 
publice sau unei persoane publice străine; 3) darea de oferte, bani, titluri de valoare, alte 
bunuri sau avantaje patrimoniale, servicii, privilegii sau avantaje ce nu i se cuvin 
persoanei publice sau unei persoane publice străine.
Conform art. 123 alin. (2) din Codul Penal, prin persoană publică se înțelege: 
funcționarul public, inclusiv funcționarul public cu statut special (colaboratorul 
serviciului diplomatic, al serviciului vamal, al organelor apărării, securității naționale și 
ordinii publice, altă persoană care deține grade speciale sau militare); angajatul 
autorităților publice autonome sau de reglementare, al întreprinderilor de stat sau 
municipale, al altor persoane juridice de drept public; angajatul din cabinetul persoanelor 
cu funcții de demnitate publică; persoana autorizată sau învestită de stat să presteze în 
numele acestuia servicii publice sau să îndeplinească activități de interes public.
Infracțiunea specificată la art. 325 CP RM este o infracțiune formală. Ea se 
consideră consumată din momentul promisiunii, oferirii sau dării în întregime a 
foloaselor necuvenite.
Latura subiectivă a infracțiunii de corupere activă se caracterizează prin intenție 
directă. Motivele infracțiunii în cauză se exprimă în: năzuința de a obține unele avantaje 
nepatrimoniale, dorința de a-și ajuta persoana apropiată, interesul material etc.
Scopul infracțiunii examinate este un scop special, manifestându-se sub una din 
următoarele nouă forme: 1) scopul îndeplinirii unei acțiuni ce ține de obligațiile de 
serviciu ale persoanei publice sau persoanei publice străine; 2) scopul neîndeplinirii unei 
acțiuni ce ține de obligațiile de serviciu ale persoanei publice sau persoanei publice 
străine; 3) scopul întârzierii îndeplinirii unei acțiuni ce ține de obligațiile de serviciu ale 
persoanei publice sau persoanei publice străine; 4) scopul grăbirii îndeplinirii unei acțiuni 
ce ține de obligațiile de serviciu ale persoanei publice sau persoanei publice străine; 5) 
scopul îndeplinirii unei acțiuni contrar obligațiilor de serviciu ale persoanei publice sau 
persoanei publice străine; 6) scopul obținerii de la autorități a unei distincții; 7) scopul 
obținerii de la autorități a unei funcții; 8) scopul obținerii de la autorități a unei piețe de 
desfacere; 9) scopul obținerii de la autorități a unei oarecare decizii favorabile. Pentru 
aplicarea răspunderii în conformitate cu art. 325 CP RM, nu este obligatoriu ca acest scop 
să fie realizat.
Subiectul infracțiunii analizate este persoana fizică responsabilă care la momentul 
săvârșirii infracțiunii a atins vârsta de 16 ani. Nu se cere ca subiectul să aibă vreo calitate 
specială.
În cazul de față, se constată că, inculpatul Captari Vitalie, întrunește semnele 
subiectului infracțiunii prevăzute de art.325 alin.(1) Cod penal. Or, acesta la 19.06.2025 
urmărind scopul de a oferi persoanei publice din cadrul Direcției de Patrulare Centru a 
Inspectoratului Național de Securitate Publică al IGP, Botnaru Alexandru,  bunuri ce nu i 
se cuvin pentru a nu-și exercita atribuțiile de serviciu în vederea documentării faptelor 
contravenționale depistate, neglijând avertismentul privind ilegalitatea faptelor sale 
prejudiciabile, i-a oferit și, respectiv, i-a dat angajatului de poliție bani ce nu i se cuvin, în 
sumă totală de 400. lei, constând în două bancnote cu nominalul de 200 lei, pe care le-a 
plasat în buzunarul ușii din față, partea pasagerului, a automobilului de serviciu.
Acest fapt, a fost pe deplin demonstrat prin declarațiile martorilor Botnaru 
Alexandru și Dumitraș Andrieș, procesul verbal cu privire la contravenție Seria MAI06, 
nr.996288 din 19.06.2025, întocmit în baza art.236 alin.(2) Cod Contravențional pe 
numele lui Captari Vitalie, precum și declarațiile inculpatului date în cadrul ședinței de 
judecată.
Audiind participanții la proces, cercetînd probele prezentate din punct de vedere al 
pertinenței, concludenții, utilității şi veridicității lor, iar în ansamblu din punct de vedere 
al coroborării lor, reieșind din limitele învinuirii înaintate, instanța de judecată consideră 
că, fapta constatată supra în acțiunile inculpatului, întrunește elementele componenței de 
infracțiune prevăzute la art.325 alin.(1) Cod penal, iar vinovăția inculpatului Captari 
Vitalie, a fost demonstrată „dincolo de oricare dubii rezonabile”, de aceea acesta urmează 
a fi recunoscut vinovat și condamnat pentru infracțiunea săvârșită. 
Individualizarea pedepsei.
La stabilirea categoriei şi termenului pedepsei inculpatului, instanța de judecată în 
conformitate cu articolele 7 și 75 din Codul penal, ține cont de gravitatea infracțiunii 
săvârșite, motivul acesteia, de caracterul şi gradul pericolului social deosebit al 
infracțiunii comise, de personalitatea inculpatului, de circumstanțele cauzei care 
atenuează ori agravează răspunderea, de influența pedepsei aplicate asupra corectării şi 
reeducării vinovatului, de condițiile de viață ale familiei acestuia, de acțiunile 
inculpatului în timpul săvârșirii faptei, cât și după aceasta.
Potrivit art.61 alin.(1) şi (2) Cod penal, pedeapsa penală este o măsură de 
constrângere statală şi un mijloc de corectare şi reeducare a condamnatului ce se aplică de 
instanţele de judecată, în numele legii, persoanelor care au săvârşit infracţiuni, cauzând 
anumite lipsuri şi restricţii drepturilor lor.
 Pedeapsa are drept scop restabilirea echităţii sociale, corectarea condamnatului, 
precum şi prevenirea săvârşirii de noi infracţiuni atât din partea condamnaţilor, cât şi a 
altor persoane. Executarea pedepsei nu trebuie să cauzeze suferințe fizice și nici să 
înjosească demnitatea persoanei condamnate. 
Pedeapsa aplicată persoanei recunoscute vinovate trebuie să fie echitabilă, legală şi 
corect individualizată, capabilă să restabilească echitatea socială şi să realizeze scopurile 
legii şi pedepsei penale, în strictă conformitate cu dispozițiile părții generale a Codului 
penal şi stabilirea pedepsei în limitele fixate în partea specială. 
Potrivit art.24 alin.(2) din Codul de procedură penală, instanța judecătorească nu 
este organ de urmărire penală, nu se manifestă în favoarea acuzării sau a apărării şi nu 
exprimă alte interese decât interesele legii. 
În conformitate cu art.325 din Codul penal, acțiunile prevăzute la alin. (1), se 
pedepsesc, in abstracto, cu amendă în mărime de la 500 la 1500 de unităţi convenţionale, 
iar persoana juridică se pedepseşte cu amendă în mărime de la 3000 la 5000 de unităţi 
convenţionale cu privarea de dreptul de a exercita o anumită activitate.
Potrivit art.801 din Codul penal, în cazul în care inculpatul a recunoscut săvârșirea 
faptelor indicate în rechizitoriu și a solicitat ca judecata să se facă pe baza probelor 
administrate în faza de urmărire penală, acesta beneficiază de reducerea cu o pătrime a 
limitelor de pedeapsă prevăzute în Partea specială a prezentului cod în cazul pedepsei cu 
amendă, cu muncă neremunerată în folosul comunității sau cu închisoare.
(2) În cazul în care inculpatul a recunoscut săvârșirea faptelor indicate în 
rechizitoriu pentru infracțiunile prevăzute la art. 181 1–182, 239–240, 242 1, 242 2, 
256, art. 264 alin. (2), (4), (6), art. 264/1, 324–335 1, 370 și a solicitat ca judecata să se 
facă pe baza probelor administrate în faza de urmărire penală, acesta beneficiază de 
reducerea cu o pătrime doar a limitei maxime de pedeapsă prevăzute în Partea specială a 
prezentului cod în cazul pedepsei cu amendă, cu muncă neremunerată în folosul 
comunității sau cu închisoare.
        În baza art. 364 1 din Cod procedură penală, art.80 1 Cod penal, instanța de judecată 
stabilește noile limite a pedepsei cu o pătrime a limitelor de pedeapsă maxime.
Prin urmare, instanţa de judecată consideră că pedeapsa aplicată inculpatului trebuie 
să fie proporțională, efectivă și disuasivă, aptă să conducă la restabilirea echităţii sociale, 
corectarea inculpatului, precum şi prevenirea săvârșirii de noi infracțiuni atât din partea 
condamnaților, cât şi a altor persoane, să atingă scopul pedepsei penale consacrat la art. 
61 din Codul penal. 
Totodată, analizînd în ansamblu circumstanțele cauzei, instanţa de judecată 
consideră că pentru corectarea inculpatului, este necesară aplicarea unei astfel de pedepse 
penale, încât acesta să se convingă de necesitatea respectării legii penale şi evitarea în 
viitor a săvârşirii unor fapte similare, iar aplicarea unei pedepse mai blînde, poate 
încuraja pe viitor săvârşirea altor infracţiuni, în speţă, instanţa de judecată consideră 
necesar de aplicat o pedeapsă sub formă de amendă în mărime de 800 unități 
convenționale, echivalentul a 40000,00 lei.
Deopotrivă, instanța de judecată reține că Captari Vitalie a comis infracțiunea în 
lipsa circumstanțelor agravante prevăzute la art. 77 din Codul penal şi lipsa   
circumstanţelor atenuante prevăzute la art. 76 din Codul penal.
        Astfel, în raport cu temeiurile de fapt și de drept invocate, precum și în concordanță 
cu circumstanțele de fapt, reieșind din scopul pedespei penale, comportamentul 
inculpatului, avînd în vedere și faptul că Captari Vitalie nu pentru prima dată a nimerit pe 
banca acuzatului, instanța consideră necesar de a aplica față de aceasta pedeapsa sub 
formă de amendă în mărime de 800 /opt sute/ unități convenționale, echivalentul a 
40000,00/patruzeci,00/ lei.
Cu referire la măsura preventivă: 
        În conformitate cu art.395 alin.(1) pct.5 Cod de procedură penală, în dispozitivul 
sentinţei de condamnare trebuie să fie arătate dispoziţia privitoare la măsura preventivă 
ce se va aplica inculpatului până cînd sentinţa va deveni definitivă.
Dat fiind faptul că în privința lui Captari Vitalie nu au fost aplicate careva măsuri 
preventive, întru asigurarea executării sentinței, instanţa consideră rațional, la moment, de 
a aplica în privinţa inculpatului Captari Vitalie măsura preventivă - obligarea de a nu 
părăsi țara, până la rămânerea definitivă a prezentei sentințe.
         Cu referire la corpurile delicte.
        La caz, instanța reține că obiectul material al infracțiunii reprezintă mijloacele 
financiare: - 2 bancnote cu nominalul de 200 MDL, seria G 0209 numărul 038509 anul 
fabricării 2015 și seria 0211 numărul 159726 anul fabricării 2015, recunoscute ca corpuri 
delicte prin ordonanța ofițerului de urmărire penală din 20 iunie 2025.
         Astfel, ținînd cont de calitatea mijloacelor bănești stabilite și de categoria 
infracțiunii comise, prin care s-a atentat la relațiile sociale cu privire la contracararea 
oferirii banilor persoanelor publice în schimbul adoptării unui comportament favorabil, 
instanța de judecată ajunge la concluzia că corpurile delicte - mijloacele bănești enunțate 
supra, se încadrează în limitele exhaustive a prevederilor art. 106 alin.(1),(2), lit.a) Cod 
penal- confiscarea specială constă în trecerea, forţată şi gratuită, în proprietatea statului a 
bunurilor:  a) utilizate sau destinate pentru săvârşirea unei infracţiuni, fapt pentru care va 
dispune confiscarea acestora în folosul statului
În conformitate cu prevederile art. 801 Cod penal art. 3641, 338, 339, 382, 384, 385, 
389, 392-395 şi 397 Cod de procedură penală, instanţa de judecată,-
H O T Ă R Ă Ș T E:
Captari Vitalie Nicolae, se recunoaşte vinovat și se condamnă de comiterea 
infracţiunii prevăzute de art. 325 alin.(1) din Codul penal și cu aplicarea prevederilor 
art.3641 din Codul de procedură penală, art.80 1 din Codul penal, i se stabilește pedeapsa 
sub formă de amendă în mărime de 800 /opt sute/ unități convenționale, ceea ce 
constituie 40000,00/patruzeci,00/ lei.
Conform art.64 alin.(3/1 ) Cod penal, inculpatul Captari Vitalie este în drept să 
achite jumătate din amenda stabilită, dacă o plătește în cel mult 3 (trei) zile lucrătoare din 
momentul în care sentința devine executorie. În acest caz, se consideră că sancţiunea 
amenzii este executată integral.
Până la rămânerea definitivă a sentinţei, în privinţa inculpatului Captari Vitalie se 
aplică măsura preventivă - obligarea de a nu părăsi țara.
        Corpurile delicte: 2 bancnote cu nominalul de 200 MDL, seria G 0209 numărul 
038509 anul fabricării 2015 și seria 0211 numărul 159726 anul fabricării 2015, la intrarea 
în vigoare a prezentei sentințe, de confiscat în folosul statului.
        Sentinţa cu drept de recurs în termen de 15 zile la Curtea de Apel Nord, prin 
intermediul Judecătoriei Orhei, sediul Rezina.
Preşedintele şedinţei, 
Judecătorul                                                   Tetiu Ludmila