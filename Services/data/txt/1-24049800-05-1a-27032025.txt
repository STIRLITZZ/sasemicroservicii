Dosarul nr. 1-24049800-05-1a-27032025                    Judecătoria Cahul, sediul Taraclia
                                                                                      Judecător: Octavian Grecu
Curtea de Apel Sud, sediul Cahul
D E C I Z I E
În numele Legii
12 decembrie 2025                                                                                     municipiul Cahul
Completul de judecată al Curții de Apel Sud, sediul Cahul, 
judecând în componența:
Președintelui completului de judecată          Vitalie MOVILĂ
Judecătorilor                                     Evgheni BANCOV și INGA GORLENCO
Grefierului                           Margarita Flocea
Cu participarea:
Procurorului Vitali Cebotari
Avocatului                                                                 Sergiu Lefter
Inculpatului                                                               Mihail Rabadji 
Interpretului                   Liudmila Moldovanu
judecând în ședință publică, apelul declarat de către partea vătămată Dimitrov Iurii și 
inculpatul Rabadji Mihail, împotriva sentinței Judecătoriei Cahul, sediul Taraclia din 26 
decembrie 2024, pronunțată în cauza penală privind învinuirea lui
Rabadji Mihail *****, născut la *****, IDNP *****, originar și domiciliat în *****, 
*****, ***** *****, înregistrat pe adresa *****,*****, cu studii 7 clase, neangajat în câmpul 
muncii, celibatar, nu este supus militar, cu antecedente penale, cetățean al Republicii Moldova
de săvârșirea infracțiunilor prevăzute de art.179 alin.(1), art.179 alin.(1), art.179 alin.(1),  
art.186 alin.(2) lit. c), d) Cod penal. 
   Datele referitoare la termenul de examinare a cauzei:
1.De la data de 07 mai 2024 până la 26 decembrie 2024 (prima instanță);
2.De la data de 27 martie 2025 până la 12 decembrie 2025 (instanța de apel).
Procedura de citare a fost legal executată.
Procurorul, a pledat pentru respingerea apelului declarat de inculpat și apelul declarat de 
partea vătămată.
Avocatul Sergiu Lefter a pledat pentru admiterea apelului inculpatului și respingerea 
apelului declarat de partea vătămată.
Ascultând părțile, verificând materialele cauzei și analizând în complex argumentele și 
criticile expuse în cererile de apel, precum și în ședința de judecată, Completul de judecată,- 
                                                   C O N S T A T Ă :
Circumstanțele cauzei penale.
Prin sentința Judecătoriei Cahul, sediul Taraclia din 26 decembrie 2024 s-a hotărît:
Rabadji Mihail se recunoaște vinovat în săvîrşirea infracțiunii prevăzute de art.179 alin.(1) 
Cod penal şi i se stabileşte pedeapsa cu închisoare pe un termen de 1 /un/an. 
Rabadji Mihail *****se recunoaşte vinovat în săvîrşirea infracțiunii prevăzute de art.179 
alin.(1) Cod penal şi i se stabileşte pedeapsa cu închisoare pe un termen de 1 /un/ an. 
Rabadji Mihail***** se recunoaşte vinovat în săvîrşirea infracțiunii prevăzute de art.179 
alin.(1) Cod penal şi i se stabileşte pedeapsa cu închisoare pe un termen de 1 /un/an.
Rabadji Mihail se recunoaşte vinovat în săvîrşirea infracțiunii prevăzute de art.186 alin.(2) 
lit.c) Cod penal și i se stabileşte pedeapsa cu închisoare pe un termen de 3 /trei/ ani. 
În temeiul art. 84 alin.(1) Cod penal, pentru concurs de infracțiuni, prin cumul parțial al 
pedepselor aplicate, definitiv de a-i stabili lui Rabadji Mihail pedeapsa cu închisoare pe un 
termen de 5 /cinci/ ani, cu executarea pedepsei în penitenciar de tip semiînchis. 
Pînă la intrarea definitivarea sentinței se aplică în privința lui Rabadji Mihail măsura 
preventivă sub formă de arest preventiv, luându-l sub strajă din sala de judecată. 
Termenul executării pedepsei cu închisoare stabilită lui Rabadji Mihail se calculează din 
momentul pronunțării sentinței, adică din 26 decembrie 2024. 
Acțiunea civilă a parții civile depusă de partea vătămată Dimitrov Iurii şi părții vătămate 
Țolova Vera împotriva pîrîtului, inculpatul Rabadji Mihail privind recuperarea pagubei materiale 
şi morale se admite în principiu, cu soluționarea acțiunii civile în ordinea procedurii civile.
Se încasează de la Rabadji Mihail în beneficiu statului cheltuielile de judecată în mărime 
de 3 542 /trei mii cinci sute patruzeci şi doi/ lei. 
Corpul delict: Nivelul de model Huepar, două acumulatoare de la şurubelniță de model 
Makita, sistemul muzical de model Genius, patru pachete cu şuruburi, cinci linguri şi cinci 
furculițe, cinci linguri de ceai, două borcane de la compot, care se păstrează în camera de 
păstrare a corpurilor delicte a IP Taraclia, a restitui proprietarului Ţolova Vera. 
Pachet cu amprentele degetelor /şase fragmente/ și DVD disc, de a păstra la materialele 
cauzei penale.
Pentru a pronunța sentința, instanța de fond a reținut ca fiind constatate următoarele 
circumstanțe de fapt. 
Rabadji Mihail, în noaptea de 23 spre 24 octombrie 2023, ora exactă a fost imposibil de 
stabilit,  aflându-se în *****, pe strada *****, în blocul de apartamente numărul *****, 
urmărind scopul pătrunderii ilegale în locuința altei persoane, fiind conştient de caracterul 
socialmente periculos al acțiunilor sale, fără consimțământul proprietarului apartamentului 
numărul *****, care este locuința lui Dimitrov Iurii, a pătruns ilegal în locuința menționată, 
deschizând lacătul ușii de la intrare cu un burghiu. 
Acțiunile lui Rabadji Mihail au fost încadrate juridic în baza art.179 alin.(1) Cod penal, 
conform indiciilor: Pătrunderea în domiciliul unei persoane fără consimţămîntul acesteia. 
Tot el, în perioada 17-19 noiembrie 2023, ora exactă a fost imposibil de stabilit, aflându-se 
în *****, pe strada *****, în blocul de locuințe cu numărul *****, urmărind scopul pătrunderii 
ilegale în locuința altei persoane, fiind conştient de caracterul socialmente periculos al acțiunilor 
sale, fără consimțământul proprietarului apartamentului cu numărul *****, care este domiciliul 
lui Dimitrov Iurii, a pătruns ilegal în locuința menționată, deschizând uşa de la intrare prin 
împingerea zăvorului de blocare cu o şurubelniță. 
Acțiunile lui Rabadji Mihail au fost încadrate juridic în baza art.179 alin.(1) Cod penal, 
conform indiciilor: Pătrunderea în domiciliul unei persoane fără consimţămîntul acesteia. 
Tot el, în perioada 20-22 noiembrie 2023, ora exactă a fost imposibil de stabilit, aflându-se 
în *****, pe strada *****, în blocul de locuințe cu numărul *****, urmărind scopul pătrunderii 
ilegale în locuința altei persoane, realizând caracterul socialmente periculos al acțiunilor sale, 
fără consimțământul proprietarului apartamentului nr.*****, care este locul de reşedință al lui 
Dimitrov Iurii, a pătruns ilegal în locuința menționată prin uşa din față. 
Acțiunile lui Rabadji Mihail au fost încadrate juridic în baza art.179 alin.(1) Cod penal, 
conform indiciilor: Pătrunderea în domiciliul unei persoane fără consimţămîntul acesteia. 
Tot el, în perioada 01 noiembrie - 01 decembrie 2023, ora exactă a fost imposibil de 
stabilit, aflându-se în *****, pe *****, la etajul nouă al blocului de locuințe numărul*****, 
urmărind intenția de a sustrage pe ascuns bunurile altei persoane, a pătruns în debaraua ce 
aparține lui Țolova Vera, de unde a sustras pe ascuns bunurile ce aparțineau acesteia: nivelator 
laser pentru construcții ,,Huepar", în valoare de 4000 lei; şurubelniță ,„Makita", în valoare de 
2000 lei; şurubelniță ,,Dewalt", în valoare de 3000 lei; două baterii de la şurubelnița „Makita", în 
valoare de 1000 lei; boxă muzicală „Genius", în valoare de 900 lei; patru pachete de şuruburi 
autofiletante cu dimensiunile: 4,2x16mm, 4,2x13mm, 3,5x25mm şi, respectiv, 4,5x25mm, în 
valoare totală de 1000 lei; cinci linguri şi furculițe, în valoare totală de 200 lei; cinci lingurițe de 
ceai, în valoare totală de 75 lei; două căni, în valoare totală de 60 lei; două borcane de compot de 
casă, în valoare totală de 100 lei, cauzând astfel lui Țolova Vera un prejudiciu material 
considerabil în valoare de 12 335 lei.
Acțiunile lui Rabadji Mihail au fost încadrate juridic în baza art. 186 alin.(2) lit.c) Cod 
penal, conform indiciilor: sustragerea pe ascuns a bunurilor altei persoane, comisă prin 
pătrunderea în altă încăpere cu cauzarea de daune în proporţii considerabile.
Argumentele expuse în cererea de apel înaintată de partea vătămată Dimitrov Iuriie.
La data de 13 ianuarie 2025, partea vătămată Dimitrov Iurii, a depus apel împotriva 
sentinței primei instanțe, prin care a solicitat casarea sentinței Judecătoriei Cahul, sediul Taraclia 
din 26 decembrie 2024, în partea respingerii acțiunii civile, cu pronunțarea unei noi hotărâri, prin 
care să fie admisă acțiunea civilă.
În motivarea apelului a invocat că, începând cu ianuarie 2022, Rabadji Mihail a pătruns de 
mai multe ori în locuința sa unde a comis furturi. La momentul reținerii inculpatului, ultimul 
avea peste douăzeci de episoade de infracțiuni, majoritatea dintre ele fiind calificate ca furturi 
minore și i s-a aplicat pedeapsa cu amendă, care pînă la moment nu au fost executate.
Consideră absurd argumentele inculpatului Rabadji Mihail precum că precipitațiile 
atmosferice, care se presupune că pătrund de pe balconul părții vătămate pe balconul lui Rabadji 
Mihail, printr-o ușă de urgență pentru incendiu și amenință cu un incendiu sau un scurt circuit. În 
primul rând, firele electrice, de la contor până la apartamentul său, au fost de mult furate de 
Rabadji Mihail. Tentativele de a procura de mai multe ori fire noi și de a conecta electricitate în 
apartament, nu au avut succes deoarece, de fiecare dată, după conectarea apartamentului la 
electricitate, Rabadji Mihail a tăiat firele împreună cu blocul de la contorul electric și le-a folosit 
pentru reparații în apartamentul său.
Adaugă că dacă și există pericol de electrocutare, asta se datorează conexiunii ilegale la 
rețelele electrice ale lui Rabadji Mihail deoarece apartamentul lui Rabadji Mihail este de mult 
timp deconectat de la furnizarea de energie electrică din cauza unei datorii enorme. Rabadji 
Mihail niciodată nu i-a cerut să efectueze careva lucrări de reparație, această fiind o modalitate 
de a evita răspunderea penală.
Consideră că instanța a refuzat în mod nejustificat să admită acțiunea civilă. Nimeni nu a 
contestat suma despăgubirii și pe parcursul întregului proces de judecată a propus lui Rabadji 
Mihail să repare daunele materiale cauzate, instalând singur lăcate, dar el a ignorat cererile sale.
 Solicită  casarea sentinței în această parte și să fie admită acțiunile civile formulate în 
volum deplin.
Argumentele expuse în cererea de apel înaintată de inculpatul Rabadji Mihail.
La data de 29 august 2025 (conform ștampilei Poșta Moldovei aplicată pe plicul poștal 
f.d.43, vol. III), inculpatul Rabadji Mihail a depus cerere de apel (numită  cerere de revizuire), 
prin care solicită admiterea apelului, casarea sentinței Judecătoriei Cahul, sediul Taraclia din 26 
decembrie 2024, remiterea cauzei la rejudecare în instanța de fond, pentru a-i fi stabilit corect 
termenul de pedeapsă.
În motivarea apelului a invocat că, deși a solicitat examinarea cauzei penale în procedura 
prevăzută de art. 3641  Cod de procedură penală, această solicitare i-a fost respinsă de instanța de 
fond. În cadrul examinării cauze penale nu a fost asistat de către un avocat.
Termenul de declarare a apelului.
Potrivit art. 402 alin. (1) Cod de procedură penală, termenul de apel este de 15 zile de la 
data pronunțării sentinței integrale, dacă legea nu dispune altfel.
Completul de judecată constată că, sentința Judecătoriei Cahul, sediul Taraclia a fost 
pronunțată la data de 26 decembrie 2024, cu participarea procurorului, inculpatului și 
apărătorului acestuia.
Partea vătămată Dimitrov Iurii a depus cerere de apel la data de 13 ianuarie 2025. 
Inculpatul  Rabadji Mihail a depus cerere de apel la data de 29 august 2025.
Argumentele expuse în ședința de apel.
Inculpatul Rabadji Mihail, în ședința instanței de apel a solicitat admiterea apelului 
declarat. Relatează că nu este de acord cu termenul de pedeapsă, pe care îl consideră prea aspră. 
A restituit bunurile sustrase. Nu este de acord cu apelul declarat de partea vătămată Dimitrov 
Iurii deoarece, nu dispune de așa sumă de bani.  Concretizează că cererea de revizuire este de 
fapt o cerere de apel.  A fost prezent la pronunțarea sentinței în prima instanță, a auzit și a înțeles 
pedeapsa aplicată în privința lui, inclusiv termenul de contestare a sentinței, dar nu a înțeles 
esența acestui termen de 15 zile și nu i s-a explicat dreptul de contestare în acest termen. Nu a 
citit sentința integral deoarece citește pe silabe.
Apărătorul inculpatului Rabadji Mihail, avocatul Lefter Sergiu în ședința instanței de 
apel a menționat că, într-adevăr în ședința instanței de fond, inculpatul a depus cerere privind 
examinarea cauzei penale în procedura prevăzută de art. 364 1  Cod de procedură penală, însă 
această solicitare i-a fost respinsă deoarece în cadrul audierii, prima instanță a constatat că 
inculpatul nu recunoaște integral învinuirea. În esență a explicat inculpatului pedeapsa stabilită 
prin sentință și modul de constatare. Susține cererea de apel depusă din numele inculpatului și 
solicită respingerea cererii  de apel declarat de partea vătămată Dimitrov Iurii. Sentința adoptată, 
în partea admiterii acțiunii civile este clară, fiind dispusă examinarea acțiunii civile în procedura 
civilă din motiv că nu era stabilită mărimea prejudiciului material. 
Procurorul delegat în Procuratura de Circumscripție Sud, Cebotari Vitali, în ședința 
instanței de apel, a menționat că sentința este legală, iar prin admiterea în principiu a acțiunii 
civile nu au fost îngrădite drepturile părții vătămate. Solicită respingerea cererii de apel a 
inculpatului ca fiind depus peste termen.
Partea vătămată Dimitrov Iurii și Țolova Vera în ședința de judecată în instanța de apel 
nu s-au prezentat, fiind legal citați, nu s-au prezentat în ședința de judecată, nu au solicitat 
amînarea ședinței de judecată, motiv din care cauză s-a examinat în lipsa acestora. 
Aprecierea instanței de apel.
Verificând argumentele apelului în raport cu materialele cauzei şi prevederile legii, ținând 
cont de opiniile participanților la proces, Completul de judecată a ajuns la concluzia de a 
respinge apelul părții vătămate Dimitrov Iurii și apelul inculpatului Rabadji Mihail, ca fiind 
depus peste termen cu menținerea fără modificări a sentinței instanței de fond.
Conform art. 400 Cod de procedură penală (1) Sentinţele pot fi atacate cu apel în vederea 
unei noi judecări în fapt şi în drept a cauzei, cu excepţia sentinţelor pronunţate de către 
instanţele judecătoreşti privind infracţiunile pentru a căror săvîrşire legea prevede exclusiv 
pedeapsă nonprivativă de libertate.
Art. 401 Cod de procedură penală (1) Pot declara apel: 2) inculpatul, în ce priveşte latura 
penală şi latura civilă. Sentinţele de achitare sau de încetare a procesului penal pot fi atacate şi 
în ce priveşte temeiurile achitării sau încetării procesului penal; 4) partea civilă şi partea 
civilmente responsabilă, în ce priveşte latura civilă.
Potrivit art. 402 alin. (1) Cod de procedură penală, (1) Termenul de apel este de 15 zile de 
la data pronunţării sentinţei integrale, dacă legea nu dispune altfel.
Conform art. 404 Cod de procedură penală  (1) Participantul la proces care a lipsit atît la 
judecarea, cît şi la pronunţarea sentinţei şi nu a fost informat despre adoptarea sentinţei, poate 
declara apel şi peste termen, dar nu mai tîrziu de 15 zile de la data începerii executării pedepsei 
sau încasării despăgubirilor materiale.
Potrivit art. 415 alin. (1) pct. 1) lit. a) Cod de procedură penală, (1) Instanţa de apel, 
judecînd cauza în ordine de apel, adoptă una din următoarele decizii: 1) respinge apelul, 
menţinînd hotărîrea atacată, dacă: a) apelul a fost depus peste termen, cu excepţia cazurilor 
prevăzute în art.402.
Cu referire la apelul depus de partea vătămată Dimitrov Iurii.
Potrivit materialelor cauzei penale sentința Judecătoriei Cahul, sediul Taraclia din 26 
decembrie 2024 a fost pronunţată în şedinţă publică în lipsa părților. 
Potrivit procesului-verbal al ședinței de judecată se constată că partea vătămată Dimitrov 
Iurii a fost prezent la data de 30 iulie 2024, 02 octombrie 2024, 07 noiembrie 2024. În cadrul 
ședinței de judecată din data de 07 noiembrie 2024, partea vătămată a dat declarații. 
Ulterior, în ședințele de judecată din data de 13 noiembrie 2024, 23 decembrie 2024 și data 
de 26 decembrie 2024 partea vătămată Dimitrov Iurii nu s-a mai prezentat.
Pronunțarea sentinței din data de 26 decembrie 2024 a avut loc doar cu prezența 
inculpatului Rabadji Mihail.
Potrivit scrisorii de expediere din 26 decembrie 2024, instanța de judecată a expediat în 
adresa părții vătămate Dimitrov Iurii, Țolov Vera și avocatului Lefter Sergiu, copia sentinței 
Judecătoriei Cahul, sediul Taraclia din 26 decembrie 2024. (f.d.253-254). Date cu privire la 
recepționarea sentinței de către partea vătămată Dimitrov Iurii, lipsesc la materialele cauzei 
penale.
La data de 10 ianuarie 2025, partea vătămată Dimitrov Iurii a depus cerere în instanța de 
judecată prin care a solicitat copia sentinței, din motiv că pînă în prezent nu a recepționat copia 
sentinței. (f.d. 257, vol.II). Potrivit mențiunii pe cerere, copia sentinței a recepționată la aceiași 
dată, 10 ianuarie 2025.
Cererea de apel a fost depusă la data de 13 ianuarie 2025, fără a solicita repunerea în 
termen de depunere a cererii de apel. /f.d.11, volumul III/.
Reieșind din prevederile art.402 Cod procedură penală, instanța de apel notează că în speță, 
termenul de declarare a apelului urmează a fi calculat începând cu data de 27.12.2024 și care a 
expirat la data de 10.01.2025 inclusiv, însă cererea de apel formulată de partea vătămată 
Dimitrov Iurii a fost depusă la data de 13.01.2025 fără a solicita repunerea în termen de depunere 
a cererii de apel.
Completul de judecată constată că apelul declarat de partea vătămată Dimitrov Iurii  este 
depus peste termenul legal prevăzut de art. 402 alin. (1) Cod de procedură penală, or, reieșind din 
art. 404 Cod de procedură penală și procesul verbal al ședinței de judecată, rezultă faptul că 
partea vătămată a fost prezentă la judecarea cauzei penale cel puțin în ședințele de judecată 
din data de 30 iulie 2024, 02 octombrie 2024, 07 noiembrie 2024, iar absența acestuia în 
continuare în ședințele de judecată  din data de 13 noiembrie 2024, 23 decembrie 2024 și data de 
26 decembrie 2024 nu justifică omiterea termenului de depunere a cererii de apel.
Mai mult, în virtutea funcției pe care o deține partea vătămată, fiind de profesie avocat, se 
prezumă că cunoaște drepturile sale procesuale, inclusiv despre faptul că informația despre 
ședințele de judecată este publică prin plasarea pe Portalul Național al Instanțelor de Judecată, 
inclusiv publicarea sentinței judecătorești, la care are acces publicul larg. Sentința a fost 
publicată la data de 27 decembrie 2024.
Completul notează faptul că prin depunerea cererii la data de 10 ianuarie 2025, partea 
vătămată nu este repusă automat în termenul de depunere a cererii de apel, fiind în drept să 
solicite cel puțin repunerea în termenul de declarare a apelului cu prezentarea probelor în acest 
sens.
Față de cele expuse, Completul de judecată ajunge la concluzia că cererea de apel de partea 
vătămată Dimitrov Iurii  urmează a fi respinsă ca fiind depusă peste termen. 
Cu referire la apelul depus de inculpatul Rabadji Mihail.
Din procesul verbal al ședinței de judecată, se constată faptul că inculpatul a fost prezent la 
judecarea cauzei penale, inclusiv la pronunțarea sentinței din data de 26 decembrie 2024. Acest 
fapt nu a fost negat de către inculpat în cadrul ședinței de apel, care a confirmat faptul că a fost 
prezent la pronunțarea sentinței judecătorești, a auzit a pedeapsa aplicată și termenul de 
contestare.
Cererea de apel din numele inculpatului Rabadji Mihail a fost semnată la data de 28 august 
2025, înregistrată la judecătoria Cahul, sediul Taraclia la data de 08 septembrie 2025. Potrivit 
cererii de apel, inculpatul nu solicită repunerea în termenul de declarare a apelului și nici nu 
invocă careva temeiuri de omitere a termenului de depunere a apelului.
Reieșind din prevederile art. 402 alin. (1) Cod de procedură penală și art. 404 Cod de 
procedură penală, Completul de judecată ajunge la concluzia că apelul inculpatului este depus 
peste termen, de la pronunțarea sentinței și inculpatul Rabadji Mihail nu poate fi repus în termen, 
întrucât acesta nu a solicitat repunerea în termen a apelului declarat și nici nu a explicat 
întârzierea peste 8 luni de zile. 
Mai mult, în cadrul ședinței de judecată în instanța de apel nu au fost elucidate careva 
motive prevăzute de legiuitor la art.403 Cod de procedură penală or, în cererea de apel lipsesc  
motivele întemeiate în vederea circumstanțelor de ordin obiectiv, a căror producere nu depinde 
de voinţa titularului dreptului de apel (calamitate naturală, accident, boală, etc.)
Deci, în contextul celor statuate, instanța de apel menționează că termenul de apel este un 
termen procesual legal, durata lui este stabilită exhaustiv prin lege, acesta fiind absolut şi având 
un caracter imperativ, în sensul că depășirea lui atrage decăderea din dreptul de a exercita calea 
de atac.
Art.230 alin.(1),(2) Cod de procedură penală prevede că, în cazul în care pentru 
exercitarea unui drept procesual este prevăzut un anumit termen, nerespectarea acestuia impune 
pierderea dreptului procesual şi nulitatea actului efectuat peste termen.
Completul de judecată notează că, prin depunerea apelului de către partea vătămată 
Dimitrov Iurii la data de 13.01.2025 și de către inculpatul Rabadji Mihail la 28 august 202, 
apelanții, inculpatul și partea vătămată Dimitrov Iurii au omis termenul de depunere a apelurilor, 
care a expirat la 10.01.2025 inclusiv.
Instanța de apel reține că, după cum sugerează și jurisprudența CEDO, apelanții, partea 
vătămată Dimitrov Iurii și inculpatul Rabadji Mihail trebuiau să întreprindă toate măsurile 
necesare de a proteja drepturile lor de acces la instanță (Van Harn versus Germany, nr.7557/03 
din 11 septembrie 2007) și de a contesta în termenul legal hotărârea primei instanțe, fapt însă 
ignorat de ultimii, ce a generat omiterea termenului prescris la depunerea cererii de apel. Mai 
mult ca atât, la materialele dosarului nu sunt prezentate probe care ar demonstra imposibilitatea 
apelanților- inculpatul și partea vătămată Dimitrov Iurii de a declara apelurile în termenul 
prevăzut de lege.
Pe cale de consecință, având în vedere cele consemnate supra, Completul de judecată reține 
că în speţa discutată termenul de declarare a apelului a fost omis atît de către inculpatul Rabadji 
Mihail cît și de partea vătămată Dimitrov Iurii, din circumstanțe imputabile acestuia, iar 
argumentele invocate în cererea de apel nu vor fi preluate, partea fiind decăzută din dreptul de a 
exercita calea respectivă de atac.
În astfel de circumstanțe, luând în considerație că atît inculpatul Rabadji Mihail cît și 
partea vătămată Dimitrov Iurii au omis termenul de 15 zile pentru depunerea apelului, prevăzut 
de art.402 alin.(1) Cod de procedură penală, se manifestă necesitatea respingerii cererii de apel 
depusă de inculpatul Rabadji Mihail cît și cererea de apel depusă de partea vătămată Dimitrov 
Iurii, ca fiind depuse peste termen.
În conformitate cu art. 415 alin. (1) pct. 1) lit. a), 417-418 Cod de procedură penală, 
Completul de judecată, 
D E C I D E :
Se respinge ca fiind depus peste termen apelul părții vătămate Dimitrov Iurii.
Se respinge ca fiind depus peste termen apelul inculpatului Rabadji Mihail.
Sentinţa Judecătoriei Cahul, sediul Taraclia din 26 decembrie 2024 se menţine fără 
modificări. 
Decizia este executorie din momentul adoptării şi poate fi atacată cu recurs la Curtea 
Supremă de Justiţie în termen de două luni de la data comunicării deciziei integrale.
Președintele ședinței, judecător                                    Vitalie MOVILĂ 
                           
Judecătorii                                                                               Evgheni BANCOV  
                                                                        Inga GORLENCO