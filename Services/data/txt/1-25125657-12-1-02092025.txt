Sentința pe dosarul nr.1–25125657–12–1–02092025 (1–2269/2025)                                             Pag. /6
Dosarul nr.1–25125657–12–1–02092025 (1–2269/2025)
S E N T I N Ţ Ă
În numele Legii
11 decembrie 2025                                                                mun. Chişinău
Judecătoria Chişinău (sediul Buiucani)  
în componenţa:
Preşedintelui şedinţei, judecătorul – Veaceslav Cernalev
grefier – Cristina Macovei; 
cu participarea: – procurorului în Procuratura mun. Chișinău, Oficiul 
reprezentare a învinuirii în instanța de judecată, Ana Gherman, care a prezentat 
dispozițiile procurorului ierarhic superior din 18.09.2025 și legitimația de serviciu; – 
apărătorului Zinaida Cealic, care acționează în apărarea drepturilor, libertăților și 
intereselor inculpatului *****Vasile în cauza penală respectivă (mandatul Seria MA, 
nr. 2008686 din 18.08.2025); 
în prezența: inculpatului *****Vasile, precum și a părții vătămate Boaghi 
Marius. 
A judecat, în şedinţă publică, cauza penală nr.1-25125657-12-1-02092025 (1–
2269/2025), privind învinuirea lui *****Vasile Vasile, născut la *****, IDNP *****; 
cetățean al Republicii Moldova; originar și domiciliat în mun. Chișinău, *****; 
angajat în câmpul muncii; necăsătorit; fără persoane la întreținere; studii 
superioare; fără grade de dizabilitate/invaliditate; fără titluri speciale, grade de 
calificare și distincții de stat; posedă limba română în care s-a defășurat procesul; în 
această cauză în stare de reținere și arest nu s-a aflat; informația privind drepturile şi 
obligaţiile i-a fost înmânată la timp; rechizitoriul i-a fost înmânat; potrivit referinței 
(F. 246) anterior nejudecat; – în comiterea infracţiunii prevăzute de art. 264 alin. (1) 
din Codul penal – individualizată prin: „încălcarea regulilor de securitate a 
circulației sau de exploatare a mijloacelor de transport de către persoana care 
conduce mijlocul de transport, încălcare ce a cauzat din imprudență vătămarea medie 
a integrității corporale sau a sănătății unei persoane”. 
Procedura de citare fiind legal executată. 
Procurorul s-a pronunţat asupra faptului ca inculpatul *****Vasile să fie 
recunoscut vinovat în comiterea infracțiunii prevăzute de art. 186 alin. (2) lit. b) și c) 
din Codul penal, iar procesul penal să fie încetat pe motivul împăcării părților. A mai 
solicitat procurorul încasarea din contul inculpatului a cheltuielilor judiciare în sumă 
de 320 lei iar corpurile delicte să fie lăsate în folosința posesorilor. 
Partea vătămată Boaghi Marius la dezbaterile judiciare nu a participat, însă, pe 
parcursul cercetării judecătorești a menționat că nu are careva pretenții materiale față 
de inculpat, și cu acesta s-a împăcat, solicitând încetarea procesului penal în temeiul 
prevederilor art. 109 din Codul penal.
Apărătorul inculpatului *****Vasile, avocatul Zinaida Cealic, în dezbaterile 
judiciare, a insistat asupra încetării procesului penal în legătură cu împăcarea părţilor.  
Sentința pe dosarul nr.1–25125657–12–1–02092025 (1–2269/2025)                                             Pag. /6
Inculpatul *****Vasile a declarat că, recunoaște vina, se căiește sincer de cele 
comise, solicită încetarea procesului deoarece cu partea vătămată s-a împăcat.
Termenul de examinare a cauzei penale: 02 septembrie 2025 – 11 decembrie 
2025.
  Asupra materialelor din dosar şi a probelor administrate şi cercetate în şedinţa 
de judecată, instanţa de judecată, – 
C O N S T A T Ă :
1.La 2 iunie 2025, aproximativ la ora 00:30, *****Vasile, conducînd 
automobilul de model „Jaguar XF” cu numerele de înmatriculare FHF 880, posedînd 
permis de conducere valabil pentru categoria mijlocului de transport pe care-1 
conducea, se deplasa str. Cuza Vodă, mun. Chișinău din str. Dacia spre str. 
Sarmisegetuza, mun. Chișinău.
În timpul deplasării pe a doua bandă de circulație, conducătorul auto 
*****Vasile, n-a ținut permanent seama de împrejurări, n-a apreciat corect situația 
reală pe drum, în care se află autoturismul în momentul respectiv, nu a ținut cont de 
totalitatea factorilor ce caracterizează condițiile rutiere, precum și existența 
obstacolelor pe acel sector de drum, încălcînd prevederile art. 45 a Regulamentului 
Circulației Rutiere, care prevede că “1) conducătorul trebuie să conducă vehiculul în 
conformitate cu limita de viteză stabilită, ținînd permanent seama de următorii 
factori: a) starea psihofiziologică ce influențează atenția și reacția; b) dexteritatea în 
conducere care i~ar permite să prevadă situațiile periculoase; d) situația rutieră, în 
cazul în care în limita vizibilității apar obstacole care pot fi observate de conducător, 
el trebuie să reducă viteza sau chiar să oprească pentru a nu pune în pericol 
siguranța traficului; 2) In cazul în care în limita vizibilității apar obstacole care pot fi 
observate de conducător, el trebuie să reducă viteza sau chiar să oprească pentru a 
nu pune în pericol siguranța traficului", ignorînd prevederile pct. 39, alin. (1) și (3) a 
RCR care prevede că ‘"înaintea începerii deplasării, reîncolonării sau altei schimbări 
a direcției de mers, conducătorul de vehicul trebuie să se asigure că această manevră 
va fi executată în siguranță și nu va crea obstacole pentru ceilalți participant la 
trafic. În cazul în care conducătorul are intenția de a preselecta banda, el trebuie să 
cedeze trecerea vehiculelor care circulă în aceeași direcție pe această bandă. La 
preselectarea concomitentă, conducătorul de vehicul trebuie să cedeze trecerea 
vehiculului care circulă în aceeași direcție și se află pe banda din dreapta ”, fără a 
respecta cerințele pct. 40 al. (2), lit. (a) și(b) al RCR care stipulează că: „ înaintea 
virării la dreapta, conducătorul de vehicul trebuie să ocupe din timp marginea 
dreaptă a părții carosabile; să cedeze trecerea bicicliștilor și conducătorilor de 
ciclomotoare care se deplasează pe pista destinată lor, precum și pietonilor. In cazul 
în care conducătorul este impus (lățime insuficientă) să efectueze manevra utilizând 
parțial sau în întregime banda alăturată, el poate efectua această manevră numai 
după ce s-a asigurat că nu pune în pericol siguranța circulației. In acest caz 
conducătorul trebuie să cedeze trecerea vehiculelor care se deplasează în același 
Sentința pe dosarul nr.1–25125657–12–1–02092025 (1–2269/2025)                                             Pag. /6
sens pe banda din dreapta. În caz de necesitate, el trebuie să apeleze la ajutorul altor 
persoane”, nu a ținut cont de dexteritatea în conducere care i-ar permite să prevadă 
situațiile periculoase, nu a luat în considerație situația rutieră, nu a manifestat prudența 
sporită, și ca urmare a acestor acțiuni neglijente, fără a ceda trecerea vehiculelor care 
se deplasează pe prima bandă de circulație, în timp ce efectua manevra de virare la 
dreapta, s-a ciocnit cu motocicleta de model „Viper” cu n/î 568 XKT, la ghidonul 
căruia se afla Boaghi Marius, cauzîndu-i vătămări corporale. 
Conform concluziilor raportului de expertiză medico-legală nr. 202502D1162 
din 08.08.2025, la Boaghi Marius s-a constatat: fractura recentă traversă a ambelor 
oase antebrațului stâng cu intercalarea fragmentelor, condiționează dereglarea 
sănătății de lungă durată și în baza acestui criteriu se califică ca vătămare medie a 
integrității corporale sau a sănătății.
Astfel, prin acțiunile sale *****Vasile a comis infracțiunea prevăzută de art. 
264 alin. (1) din Codul penal, adică încălcarea regulilor de securitate a circulației de 
către persoana care conduce mijlocul de transport, încălcare ce a cauzat din 
imprudență vătămarea medie a integrității corporale și a sănătății.
2.În cadrul şedinţei de judecată, şi până la începerea cercetării judecătoreşti, 
inculpatul *****Vasile, prin înscris autentic, a declarat că recunoaște în totalitate 
faptele indicate în rechizitoriu și nu solicită administrarea de noi probe, solicitând 
astfel ca judecata să se facă pe baza probelor administrate în faza de urmărire penală, 
pe care le recunoaşte şi asupra cărora nu are obiecţii.
3.Apărătorul Zinaida Cealic, cât și procurorul Ana Gherman, în şedinţa de 
judecată, au susţinut cererea înaintată de inculpat. 
4.Constatând că probele administrate la urmărirea penală stabilesc faptele 
inculpatului şi sunt suficiente date cu privire la persoana acestuia pentru a permite 
stabilirea unei pedepse, instanța de judecată a admis cererea inculpatului de judecare a 
cauzei în ordinea prevăzută în art. 364 1 din Codul de procedură penală, pe baza 
probelor administrate în cadrul urmăririi penale.
5.Astfel, fiind chestionat sub jurământ şi potrivit regulilor de audiere a 
martorului, inculpatul *****Vasile, prin expunerea factologică ce nu contravine 
învinuirii formulate în rechizitoriu, şi-a recunoscut integral vinovăţia, declarând că, la 
02 iunie 2025, pe la orele 12:00 min., fiind la volanul automobilului de model Jaguar 
XF cu numărul de înmatriculare „FHF 880” se deplasa pe bd. Dacia în direcția str. 
Sarmisegetuza. Intenționând să vireze la dreapta nu a inclus semnalizatorul și din 
neatenție în timpul virării a avut loc impactul tamponând un motociclist. Vina o 
recunoaște și regretă cele întîmplate, menționând în același timp că cu partea vătămată 
s-a împăcat și solicită încetarea procesului penal. 
6.Partea vătămată Boaghi Marius, fiind prezent la şedinţa de judecată din 12 
noiembrie 2025, a indicat faptul că, careva revendicări faţă de inculpatul *****Vasile 
nu are, cerând astfel încetarea procesului penal în privința acestuia în legătură cu 
împăcarea părţilor, făcând trimitere la acordul de împăcare încheiat cu inculpatul.  
Sentința pe dosarul nr.1–25125657–12–1–02092025 (1–2269/2025)                                             Pag. /6
7. Apreciind probele pe cauza penală din punct de vedere al pertinenţei, 
concludenţii, utilităţii şi veridicităţii lor, iar toate în ansamblu din punct de vedere al 
coroborării lor, analizând declaraţiile inculpatului depuse în şedinţa de judecată care 
sunt în concordanţă cu circumstanţele de fapt ale cauzei şi care se apreciază ca fiind 
veridice şi convingătoare, instanţa de judecată stabileşte că, fapta inculpatului 
*****Vasile, corect şi întemeiat a fost încadrată de către acuzatorul de stat în baza art. 
264 alin. (1) din Codul penal, adică încălcarea regulilor de securitate a circulației sau 
de exploatare a mijloacelor de transport de către persoana care conduce mijlocul de 
transport, încălcare ce a cauzat din imprudență vătămarea medie a integrității 
corporale sau a sănătății unei persoane.
8.Aşadar, judecarea cauzei penale a avut loc pe baza probelor administrate în 
faza de urmărire penală şi în condiţiile art. 3641 din Codul de procedură penală. 
Inculpatul *****Vasile, în şedinţa de judecată a declarat că, recunoaşte pe 
deplin săvârşirea faptelor indicate în rechizitoriu şi solicită instanţei judecătoreşti 
încetarea procesului penal în legătură cu împăcarea părților. 
9.Constatarea existenţei infracţiunii imputate inculpatului, identificarea 
făptuitorului şi stabilirea vinovăţiei sunt dovedite pe deplin inclusiv prin următoarele 
probe examinate în şedinţa de judecată şi administrate în faza de urmărire penală, în 
special: 
-  Procesul verbal din 02 iunie 2025 privind consemnarea celor constatate (f.d. 5-
6);
-  procesul-verbal de cercetare la fața locului, accidentului rutier din 02.06.2025 
produs pe bd. Cuza Vodă împreună cu tabelul fotografic și schița accidentului (f.d. 7-
16);
-  procesul verbal de audiere a părții vătămate Boaghi Marius din 23 iulie 2025 
(f.d. 21-23);
-  concluziile raportului de expertiză judiciară nr. 202502D1162 din 08.08.2025, 
prin care la Boaghi Marius s-a constatat: fractura recentă traversă a ambelor oase 
antebrațului stâng cu intercalarea fragmentelor, condiționează dereglarea sănătății de 
lungă durată și în baza acestui criteriu se califică ca vătămare medie a integrității 
corporale sau a sănătății (f.d. 36- 38);
-  procesul verbal de examinare a imaginilor video din data de 02.06.2025 
înregistrate de la camera de supraveghere video instalată pe imobilul nr. 13/7 situat pe 
str. Cuza Vodă, mun. Chișinău ridicate de la cet. Belîi Vadim la 09.06.2025   (f.d. 41, 
42, 43-46);
-  procesul verbal nr.718 al examinării medicale de constatare a faptului de 
consumare a alcoolului, stării de ebrietate și naturii ei din 02.06.2025 potrivit 
concluziei căruia cet. *****Vasile era: treaz (f.d. 55);
-  precum şi alte materiale anexate la cauza penală şi cercetate la judecarea 
cauzei. 
10.În consecință, instanța de judecată determină că, ansamblul de probe 
Sentința pe dosarul nr.1–25125657–12–1–02092025 (1–2269/2025)                                             Pag. /6
cercetate de instanța de judecată stabileşte cu certitudine că, fapta inculpatului 
*****Vasile corect a fost încadrată în baza art. 264 alin. (1) din Codul penal – 
individualizată prin: „încălcarea regulilor de securitate a circulației sau de 
exploatare a mijloacelor de transport de către persoana care conduce mijlocul de 
transport, încălcare ce a cauzat din imprudență vătămarea medie a integrității 
corporale sau a sănătății unei persoane”, fiind absolut respectate prevederile art. 101 
din Codul de procedură penală, din punct de vedere al pertinenţei, concludenţei, 
utilităţii şi veridicităţii, iar toate în ansamblu – din punct de vedere al coroborării lor, 
pentru care faptă inculpatul *****Vasile v-a fi declarat vinovat. 
11.Inculpatul *****Vasile, asistat de către apărătorul său, avocatul Zinaida 
Cealic, în cadrul ședinței de judecată, a solicitat încetarea procesului penal, întrucât cu 
partea vătămată s-a împăcat, înaintând în acest sens un acord de împăcare. 
La fel, partea vătămată Boaghi Marius, fiind prezent la şedinţa de judecată din 
12 noiembrie 2025, a solicitat încetarea procesului penal din motiv că s-a împăcat cu 
inculpatul, indicând că, careva pretenții materiale faţă de *****Vasile nu are.
Procurorul Ana Gherman, nu s-a împotrivit cererilor înaintate privind aplicarea 
prevederilor art. 109 din Codul penal, solicitând astfel ca *****Vasile să fie 
recunoscut vinovat în comiterea infracțiunii prevăzute de art. 264 alin. (1) din Codul 
penal, iar procesul penal să fie încetat, în legătură cu împăcarea părţilor.  
12.În acelaș timp, instanţa de judecată determină că, în conformitate cu 
prevederile art. 332 alin. (1) din Codul de procedură penală, în cazul în care, pe 
parcursul judecării cauzei, se constată vreunul din temeiurile prevăzute în art. 275 pct. 
5)-9), 285 alin. (1) pct. 1), 2), 4), 5), precum şi în cazurile prevăzute în art. 53-60 din 
Codul penal, instanţa, prin sentinţă motivată, încetează procesul penal în cauza 
respectivă, iar potrivit cu dispoziţia art. 285 alin. (2) pct. 1) din Codul de procedură 
penală, încetarea urmăririi penale are loc în cazurile de nereabilitare a persoanei, 
prevăzute la art. 275 pct. 4)–9) din prezentul cod, precum şi dacă există cel puţin una 
din cauzele prevăzute la art. 53 din Codul penal sau dacă se constată că plîngerea 
prealabilă a fost retrasă de către partea vătămată, a fost încheiată o tranzacţie în cadrul 
procesului de mediere sau părţile s-au împăcat – în cazurile în care urmărirea penală 
poate fi pornită numai în baza plîngerii prealabile sau legea penală permite împăcarea.
13.Astfel, conform dispoziţiei art. 109 din Codul penal, (1) Împăcarea este 
actul de înlăturare a răspunderii penale pentru infracţiuni uşoare sau mai puţin grave, 
prevăzute la capitolele II–III, V–VI şi la art.264 alin.(1) din Partea specială, precum şi 
în cazurile prevăzute de procedura penală, dacă persoana nu are antecedente penale 
pentru infracţiuni similare comise cu intenţie sau dacă în privinţa ei nu a mai fost 
dispusă încetarea procesului penal, ca urmare a împăcării, pentru infracţiuni similare 
comise cu intenţie în ultimii cinci ani. În cazul minorilor, împăcarea părţilor poate fi 
aplicată şi pentru infracţiuni uşoare sau mai puţin grave, prevăzute la capitolul IV din 
Partea specială, precum şi pentru infracţiuni grave, prevăzute la capitolele II–III şi V–
VI din Partea specială. (2) Împăcarea este personală şi produce efecte juridice din 
Sentința pe dosarul nr.1–25125657–12–1–02092025 (1–2269/2025)                                             Pag. /6
momentul pornirii urmăririi penale şi pînă la retragerea completului de judecată 
pentru deliberare. (3) Pentru persoanele lipsite de capacitate de exerciţiu, împăcarea se 
face de reprezentanţii lor legali. Cei cu capacitate de exerciţiu restrînsă se pot împăca 
cu încuviinţarea persoanelor prevăzute de lege. (4) Împăcarea nu se aplică în cazul 
persoanelor care au săvârşit asupra minorilor infracţiunile prevăzute la art.171–175 1, 
cu excepţia infracţiunilor uşoare sau mai puţin grave, dacă acestea au fost săvârşite de 
către minori, sau în cazul infracţiunilor săvârşite asupra minorilor prevăzute la art.201, 
206, 208, și 2081. 
14.Articolul art. 264 alin. (1) din Codul penal, adică legea penală aplicabilă 
pentru infracţiunea săvârşită de *****Vasile, este inclusă în capitolul XII din Partea 
specială a Codului penal, iar sancţiunea prevăzută de acest articol, în calitate de cea 
mai aspră şi maximă pedeapsă, este închisoare pe un termen de până la 3 ani inclusiv, 
astfel ca prin prisma art. 16 alin. (3) din Codul penal, infracţiunea respectivă să se 
clasifice în categoria celor mai puțin grave.
15.La fel, instanţa de judecată stabileşte că, potrivit revendicării, forma 246, 
inculpatul *****Vasile nu are antecedente penale pentru infracţiuni similare comise 
cu intenţie și în privinţa sa nu a mai fost dispusă încetarea procesului penal, ca rezultat 
al împăcării, pentru infracţiuni similare comise cu intenţie în ultimii cinci ani.
16.În acelaşi timp, instanţa de judecată observă că, textul de lege prevăzut la 
art. 109 alin. (4) din Codul penal – nu cuprinde fapta prejudiciabilă săvârşită de 
inculpatul *****Vasile, prevăzută la art. 264 alin. (1) din Codul penal. 
17.În concluzie, instanţa de judecată determină că legea penală admite 
împăcarea părţilor în cazul din speţă, or, împăcarea este personală şi produce efecte 
juridice din momentul pornirii urmăririi penale şi până la retragerea completului de 
judecată pentru deliberare. 
18.În conformitate cu art. 391 alin. (1) pct. (1) Cod de procedură penală, 
sentinţa de încetare a procesului penal se adoptă dacă lipseşte plîngerea părţii 
vătămate, plîngerea a fost retrasă sau părţile s-au împăcat. 
19.Prin urmare, cu referinţă la împrejurările de fapt detaliate supra şi în 
raport cu circumstanţele de drept indicate, instanţa de judecată conchide că, procesul 
penal în cauza lui *****Vasile privind învinuirea în temeiul art. 264 alin. (1) din 
Codul penal, urmează a fi încetat în legătură cu împăcarea părţilor. 
20.La etapa urmăririi penale, prin ordonanța procurorului din 28 august 
2025, faţă de *****Vasile a fost aplicată măsură preventivă – obligarea de a nu părăsi 
țara, pe un termen de 60 zile (f.d. 86, 87). Având în vedere că durata măsurii de 
reprimare a expirat şi nu este prelungită, se impune de apreciat, în coroborare cu 
prevederile art. 195 alin. (5) pct.1) din Codul de procedură penală, că respectiva 
măsură preventivă a încetat de drept. 
21.În conformitate cu prevederile art. 397 pct. 5) din Codul de procedură 
penală, dispozitivul sentinţei de condamnare, precum şi al celei de achitare sau de 
încetare a procesului penal, pe lîngă chestiunile enumerate în art.395 şi 396, în 
Sentința pe dosarul nr.1–25125657–12–1–02092025 (1–2269/2025)                                             Pag. /6
cazurile necesare, trebuie să mai cuprindă dispoziţia referitoare la repartizarea 
cheltuielilor judiciare.  
Subsidiar, instanţa reţine că, acuzatorul de stat a solicitat încasarea din contul 
inculpatului *****Vasile în folosul statului a cheltuielilor judiciare în sumă totală de 
320 lei. 
Astfel, luând în considerare prevederile art. 227 în coroborare cu cele ale art. 
229 alin. (2) din Codul de procedură penală, cu referire la menţiunile respective din 
conţinutul raportului de expertiză judiciară nr. 202502D1162 din 08 august 2025 (f.d. 
36-38), de unde rezultă că cheltuielile suportate pentru expertiza psihiatrico-legală a 
persoanei constituie 320 lei, instanţa de judecată consideră necesar a obliga pe 
*****Vasile la recuperarea cheltuielilor judiciare, în legătură cu ce se va dispune 
încasarea de la el în folosul statului a cheltuielilor judiciare în sumă totală de 320 lei.
22.În conformitate cu prevederile art. 397 pct. 3) din Codul de procedură 
penală, dispozitivul sentinţei de condamnare, precum şi al celei de achitare sau de 
încetare a procesului penal, pe lîngă chestiunile enumerate în art. 395 şi 396, în 
cazurile necesare, trebuie să mai cuprindă și hotărîrea cu privire la corpurile delicte.
Astfel, corpurile delicte – autovehiculul de model „Jaguar XF” cu n/î „FHF 
880”, și care, potrivit ordonanței din 02 iunie 2025, și a recipisei anexate la 
materialele cauzei penale (f.d. 49, 50), a fost restituit lui *****Vasile, instanţa de 
judecată conchide ca acest bun să se lase în folosinţă deplină posesorului legal al 
bunului nominalizat – *****Vasile. 
La fel, corpul delict – o motocicletă de model „Viper” cu n/î „568 XKT”, care 
potrivit ordonanței din 02 iunie 2025, și a recipisei anexate la materialele cauzei 
penale (f.d. 49, 50), a fost restituit părții vătămate Boaghi Marius, instanţa de judecată 
conchide ca aceste bunuri să se lase în folosinţă deplină posesorului legal al bunului 
nominalizat – Boaghi Marius.
23.În temeiul celor justificate şi călăuzindu-se de prevederile art. 109 din 
Codul penal, precum şi în conformitate cu dispoziţiile art. 195, art. 332, art. art. 338 – 
341, art. 3641, art. 382, art. art. 384 – 385, art. 391 alin. (1) pct. 1), art. art. 392 – 394, 
art. art. 396 şi, respectiv, art. 397 din Codul de procedură penală, instanţa de judecată, 
– 
H O T Ă R Ă Ş T E : 
Se recunoaşte vinovat *****Vasile Vasile, născut la *****, IDNP *****, de 
săvârşirea infracţiunii prevăzute de art. 264 alin. (1) din Codul penal. 
Se încetează procesul penal în privința lui *****Vasile Vasile, născut la *****, 
IDNP 20040420141446; cetățean al Republicii Moldova; originar și domiciliat în 
mun. Chișinău, *****, recunoscut vinovat de săvârșirea infracţiunii prevăzute de art. 
264 alin. (1) din Codul penal, în legătură cu faptul că părţile s-au împăcat.
Se încasează de la *****Vasile Vasile, născut la *****, IDNP 
20040420141446; cetățean al Republicii Moldova; originar și domiciliat în mun. 
Sentința pe dosarul nr.1–25125657–12–1–02092025 (1–2269/2025)                                             Pag. /6
Chișinău, *****, în folosul bugetului de stat al Republicii Moldova cheltuielile 
judiciare în sumă de 320 (trei sute douăzeci) lei.    
Corpul delict - autovehiculul de model „Jaguar XF” cu n/î „FHF 880”, care a 
fost restituit lui *****Vasile, precum și corpul delict – o motocicletă de model 
„Viper” cu n/î „568 XKT”, care a fost restituit părții vătămate Boaghi Marius, în 
conformitate cu prevederile art. 162 alin. (1) pct. 4) din Codul de procedură penală, la 
definitivarea sentinţei, să se lase în folosinţă deplină proprietarilor legali al bunurilor 
nominalizate.  
Sentință motivată fiind pronunţată în şedinţă publică la 11 decembrie 2025.
Sentinţa poate fi atacată în termen de 15 zile cu recurs la Curtea de Apel 
Centru, prin intermediul Judecătoriei Chişinău (sediul Buiucani).
Preşedintele şedinţei,   
judecătorul                                                               Veaceslav CERNALEV