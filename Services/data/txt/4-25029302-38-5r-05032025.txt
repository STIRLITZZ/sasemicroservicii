Dosarul nr. 5r-712/2025                                                                            /copie/
/4-25029302-38-5r-05032025/
H O T Ă R Â R E
În numele Legii 
11 decembrie  2025                                                                                      mun. Orhei        
 
Judecătoria Orhei, sediul Central
Instanța de judecată, în componența:                  
Președintelui ședinței, 
Judecătorului                                                                        Steliana Lazari  
Grefierului                                                                            Valentina Gliga
examinând în ședința de judecată publică, contestația contravențională depusă de 
petiționarul  Cebotari  Roman,  împotriva deciziei agentului constatator nr.DCT04/ 
085251 din 26.12.2024, emisă în temeiul art.236 alin.(1) din Codul contravențional,   
a constatat 
1.La 04.03.2025, în Judecătoria Chișinău, sediul Buiucani, a parvenit spre examinare, 
contestația depusă de petiționarul  Cebotari  Roman,  împotriva deciziei agentului 
constatator al Direcției de monitorizare și documentare trafic rutier al INSP al IGP al 
MAI nr. DCT04/ 085251 din 26.12.2024, emisă în temeiul art.236 alin.(1) din Codul 
contravențional.  
2.Prin Încheierea judecătorească din 20.05.2025, prezenta cauză a fost remisă 
conform competenței spre examinare în judecătoria Orhei sediul central ( f.d. 31)
3.În motivarea contestației petiționarul  Cebotari  Roman a indicat că, nu este de 
acord cu decizia agentului constatator al Direcției de monitorizare și documentare trafic 
rutier al INSP al IGP al MAI nr. nr. DCT04/ 085251 din 26.12.2024, pe motiv că 
procesul verbal contravențional a fost întocmit în lipsa petentului. Acesta  nu a fost 
înștiințat despre data întocmirii procesului ( f.d. 5)  
4.Petentul Cebotari Roman, în ședința de judecată a susținut contestația și a solicitat 
de a fi anulată decizia agentului constatator al INSP nr. DCT04/ 085251 din 26.12.2024, 
menționând că, nu a fost citat în modul corespunzător, de aceea procesul verbal 
contravențional este lovit de nulitate. .  
5.În ședința de judecată, reprezentantul agentului constatator al Direcției de 
monitorizare și documentare trafic rutier al INSP al IGP al MAI, Daniel Munteanu, a 
solicitat respingerea contestației ca fiind tardivă, procesul verbal a fost întocmit în 
corespundere cu prevederile art. 443/1  C. contrav.  
Termenul de depunere a contestației
6.Prioritar, instanța de judecată, conform art.395 alin.(1) pct.2 din Codul 
contravențional, judecând contestațiile împotriva hotărârilor autorităților competente să 
soluționeze cauzele contravenționale, urmează să soluționeze chestiunea termenului de 
depunere a contestației, or potrivit art.448 alin.(1) din Codul contravențional, termenul de 
contestare a deciziei agentului constatator este de 15 zile de la data emiterii acesteia sau, 
pentru părțile care nu au fost prezente la ședința de examinare a cauzei contravenționale, 
de la data înmânării copiei de pe decizie în condițiile art.4471 alin.(8).
7.Potrivit prevederilor alineatului (4) al articolului precitat, contestația împotriva 
deciziei emise asupra cauzei contravenționale se depune la autoritatea din care face parte 
agentul constatator care a examinat cauza. În cel mult 3 zile de la data depunerii, agentul 
constatator expediază contestația şi dosarul cauzei contravenționale în instanța de 
judecată competentă.
8.În ședința de judecată s-a constatat că, prin decizia agentului constatator nr. DCT04/ 
085251 din 26.12.2024, Cebotari Roman, a fost recunoscut vinovat de comiterea 
contravenției prevăzute la art. 236 alin.(1) Cod contravențional ( f.d. 6-7).
9.Din conținutul procesului-verbal cu privire la contravenție și decizia nr. nr. DCT04/ 
085251 din 26.12.2024, se atestă că, s-a încheiat în lipsa petentului Cebotari Roman, fiind 
remisă copia deciziei către petiționar. (f.d.27)
10.Potrivit avizului de recepție (f.d.27), corespondența adresată lui Cebotari Roman, 
adică, copia deciziei agentului constatator nr. nr. DCT04/ 085251 din 26.12.2024, a fost 
recepționată de către petiționar la data de 21.01.2025 ( f.d. 21). 
11.Petiționarul Cebotari Roman, a depus contestația împotriva deciziei agentului 
constatator nr. nr. DCT04/ 085251 din 26.12.2024, fiind înregistrată la data de 25 
februarie 2025, la agentul constatator (f.d.5), adică peste termenul de 15 zile de la data 
emiterii deciziei de sancționare și recepționării deciziei.
12.Instanța de judecată, atestă faptul că, contravenția imputată petentului Cebotari  
Roman,  face parte din capitolul XIII a Codului contravențional și după cum se deduce 
din procesul-verbal întocmit, la constatarea acesteia de către agentul constatator au fost 
utilizate mijloace tehnice speciale.
13.La caz, prevederile art. 443 1 din Codul contravențional, stabilește expres 
modalitatea și procedura de constatare a contravențiilor cu mijloace tehnice 
certificate/omologate și/sau cu mijloace de măsurare adecvate și verificate metrologic sau 
etalonate în conformitate cu prevederile actelor normative și încheierea procesului-verbal 
în cazul acestor contravenții.
14.Se reține că, potrivit art.443 1 alin.(5) din Codul contravențional, și în condițiile 
art.443 alin.(8), agentul constatator, după stabilirea identității conducătorului de vehicul, 
poate încheia procesul-verbal şi în absența persoanei în a cărei privință a fost pornit 
procesul contravențional, care se înmânează în modul prevăzut la art.382 alin.(6).
15.Sintetizând circumstanțele constatate, instanța de judecată apreciază contestația 
formulată de către petentul Cebotari Roman, ca fiind tardiv înaintată, cu depășirea 
termenului de 15 zile din momentul recepționării deciziei de sancționare, or conform 
materialelor cauzei f.d.27, Cebotari  Roman a recepționat la data de 21.01.2025,  decizia 
agentului constatator al INSP al IGP al MAI nr. DCT04/ 085251 din 26.12.2024, ceea ce 
denotă că ultimul cunoștea despre decizia adoptată din data de 26.12.2024, și urma să 
exercite calea de atac în termenul legal prevăzut de art.448 alin.(1) din Codul 
contravențional.  
16.Instanța reiterează că, excepția de la regula dată este reglementată de legiuitor în 
dispoziția art.448 alin. (2) din Codul contravențional, care indică că, în cazul omiterii 
termenului prevăzut la alin. (1) din motive întemeiate, dar nu mai târziu de 15 zile, de la 
data începerii executării sancțiunii sau a perceperii despăgubirii materiale, persoana față 
de care a fost emisă decizia poate fi repusă în termen, la cerere, de către instanța de 
judecată competentă să examineze contestația.
17.Or, din conținutul contestației depuse de petiționarul Cebotari Roman, lipsește o 
solicitare de repunere în termenul de contestare, contrar prevederilor art.448 alin.(2) din 
Codul contravențional.
18.Instanța reiterează că, una din sarcinile unei proceduri contravenționale este de a 
oferi certitudine unei situații incerte. Or, pentru soluționarea acestei probleme, apare 
necesitatea stabilirii în legislație a unor termene procesuale concrete. Natura juridică a 
termenilor determină posibilitatea efectuării de diverse manipulări cu acestea, prin care și 
restabilirea pentru motive întemeiate a termenului, în cazurile prevăzute de legislația în 
vigoare. Pertinentă este şi jurisprudența CtEDO, care a subliniat importanța termenelor 
pentru certitudinea juridică, în contextul dreptului la un proces echitabil.
19.Raportând împrejurările de fapt stabilite la circumstanțele de drept descrise, 
instanța de judecată stabilește că, petiționarul Cebotari Roman, a contestat decizia nr. nr. 
DCT04/ 085251 din 26.12.2024,  a agentului constatator, Direcția de monitorizare și 
documentare trafic rutier al INSP al IGP al MAI, cu omiterea neîntemeiată a termenului 
de contestare, din care considerente şi având în vedere că, nu sunt invocate solicitări și 
motive întemeiate de repunere în termen, instanța de judecată, va respinge contestația 
depusă ca fiind depusă, în afara termenului de 15 zile, prevăzut la art.448 alin. (1)-(3) din 
Codul contravențional.
20.Totodată, soluția de respingere ca depusă peste termen a contestației, nu mai 
implică o verificare a stării de fapt şi de drept a cauzei şi nici constatarea vinovăției sau 
nevinovăției, or examinarea pe fond a cauzei poate avea loc doar în cadrul unei căi de 
atac exercitate în mod legal. 
21.În concluzie, conform art.395, 448, 460 și art.462 din Codul contravențional, 
instanța de judecată, 
hotărăște
Se respinge ca fiind tardivă, contestația depusă de petiționarul  Cebotari Roman 
împotriva deciziei agentului constatator al INSP nr. DCT04/ 085251 din 26.12.2024, de 
sancționare în temeiul art.236 alin.(1) din Codul contravențional.
Hotărârea adoptată este cu drept de recurs la Curtea de Apel Nord în termen de 15 zile, 
prin intermediul Judecătoriei Orhei, sediul Central.
Președintele ședinței, 
Judecătorul                                 /semnătura/                    Steliana Lazari
               copia corespunde originalului
/Judecătorul                                     Steliana Lazari  /