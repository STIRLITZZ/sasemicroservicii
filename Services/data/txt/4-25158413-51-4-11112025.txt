Dosar nr. 4-1237/2025;
Numărul  4-25158413-51-4-11112025;
 HOTĂRÂRE
În numele Legii
 (termenul de examinare 12.11.2025-11.12.2025 )
 
12 decembrie 2025                                                                                             mun. Ungheni 
Judecătoria Ungheni 
Instanța compusă din: 
Președintele ședinței, Judecător                                                   Ala Ucraințeva
Grefier                                                                                          Ana Mamaliga 
În absența:
Agentului constatator, care a solicitat examinarea cauzei în lipsa sa, Tecluță Sergiu
Persoana în privința căreia a fost  întocmit proces verbal,
 care a solicitat examinarea în absență,                                                Șaptesate Ion
         A examinat în ședința de judecată  publică, în limba de stat, cauza contravențională de 
învinuire a lui –   Șaptesate Ion ***** a.n. *****numărul de identificare:*****, domiciliat 
*****, studii incomplete, neangajat în câmpul muncii,  cetățenia Republicii Moldova,  
anterior atras la răspundere contravențională,
 
în comiterea contravenției prevăzute de art. 342  CC RM, 
 
A CONSTATAT:
 
    Fapta prejudiciabilă: 
 
La data de 05 noiembrie 2025, ora 11:15, de către Inspectoratul de Poliție Nisporeni, agent 
constatator Dobroviceanu Alexandru  a fost întocmit pe numele lui Șaptesate Ion proces-verbal 
cu privire la contravenție seria și nr. MAI06 *****în baza indicilor contravenției prevăzute de 
art. 342   CC RM, pentru faptul că, ultimul la data de 04 noiembrie 2025, ora 20:35, la domiciliul 
din satul Vărzărești, raionul Nisporeni, a comunicat că are un conflict cu mama sa și a amenințat 
că, în cazul în care poliția nu va interveni, va da foc casei. În urma verificării circumstanțelor, 
cele comunicate nu s-au confirmat. Astfel, cetățeanul Șaptesate Ion a efectuat o chemare 
intenționat falsă a serviciilor specializate ale poliției.
Acțiunile lui Șaptesate Ion au fost calificate conform în baza indicelor componenței de 
contravenție prevăzută de art. 342 CC al RM, adică, chemarea intenționată falsă a serviciului de 
salvatori şi pompieri, a poliţiei, a serviciului de ajutor medical urgent, a altor servicii 
specializate.
Poziția  participanților la proces:
 
Agentul constatator, fiind legal citat  în ședința de judecată nu s-a prezentat,  a  expediat în 
adresa instanței cerere de examinare în absența sa, prin care a declarat că susține integral proces-
verbal cu privire la contravenție Seria și numărul MAI06 *****din 05 noiembrie 2025, în baza 
componenței de contravenție prevăzută de art. 342 CC cu solicitarea aplicării față de Șaptesate 
Ion a sancțiuni sub formă de muncă neremunerată în folosul comunității. 
Persoana în privința căreia a fost  întocmit proces verbal, Șaptesate Ion în ședința de 
judecată nu s-a prezentat, însă la  materialele dosarului a fost anexată cerere prin care a solicitat 
examinarea cauzei contravenționale în absența sa, solicită aplicare pedepsei sub formă de muncă 
neremunerată în folosul comunității.
Conform art. 454 CC: Cauza contravențională se judecă în termen rezonabil, dar nu mai 
mult de 2 luni de la data intrării dosarului în instanța de judecată. 
 Conform art. 455 alin.(2), (3) CC: Prezenţa agentului constatator sau, după caz, a 
procurorului, în cazul în care acesta este parte în cauza contravenţională, la şedinţa de judecare 
a cauzei contravenţionale este obligatorie. Absenţa agentului constatator sau, după caz, a 
procurorului, citaţi în conformitate cu legislaţia, fără motiv întemeiat şi fără înştiinţarea 
prealabilă a instanţei, nu împiedică judecarea cauzei contravenţionale şi permite aplicarea 
acestuia a unei amenzi judiciare de către instanţa de judecată, în conformitate cu art.201 din 
Codul de procedură penală.   Neprezentarea în şedinţă a făptuitorului sau a victimei, legal 
citate, fără motive întemeiate nu împiedică judecarea cauzei contravenţionale.
   Din motive indicate supra, instanța a dispus examinarea cauzei contravenționale în absența 
agentului constatator și a contravenientului. 
Probe pe care instanța întemeiază concluziile și stabilirea sancțiunii:     
Conform art. 374 alin.(3) CCRM:  Procesul contravenţional se desfăşoară pe principii 
generale de drept contravenţional, în temeiul Constituției, al prezentului cod, al Codului de 
procedură penală în cazurile expres prevăzute de prezentul cod, precum şi al normelor dreptului 
internaţional şi ale tratatelor internaţionale cu privire la drepturile şi libertăţile fundamentale 
ale omului la care Republica Moldova este parte.  
Conform art.375 alin.(3) CCRM: Concluziile despre vinovăţia persoanei în săvîrşirea 
contravenţiei nu pot fi întemeiate pe presupuneri. Toate dubiile în probarea învinuirii care nu 
pot fi înlăturate în condiţiile prezentului cod se interpretează în favoarea persoanei în a cărei 
privinţă a fost pornit proces contravenţional. 
Conform art. 425 alin.(1),(2), (3) CCRM: Probele sânt elemente de fapt, dobândite în 
modul stabilit de prezentul cod, care servesc la constatarea existenţei sau inexistenţei 
contravenţiei, la identificarea făptuitorului, la constatarea vinovăţiei şi la cunoaşterea altor 
circumstanţe importante pentru justa soluţionare a cauzei.  În calitate de probe se admit 
elementele de fapt constatate prin intermediul următoarelor mijloace: procesul-verbal cu privire 
la contravenţie, procesul-verbal de ridicare a obiectelor şi documentelor, procesul-verbal de 
percheziţie, procesul-verbal privind cercetarea la fața locului, procesele-verbale privind alte 
acțiuni procesuale efectuate în conformitate cu prezentul cod, explicaţiile persoanei în a cărei 
privinţă a fost pornit proces contravenţional, depoziţiile victimei, ale martorilor, înscrisurile, 
înregistrările audio sau video, fotografiile, corpurile delicte, obiectele şi documentele ridicate, 
constatările tehnico-ştiinţifice şi medico-legale, raportul de expertiză.  Aprecierea probelor se 
face de persoana competentă să soluţioneze cauza contravenţională, potrivit convingerii sale pe 
care şi-a format-o cercetînd toate probele administrate în raport cu circumstanţele constatate 
ale cauzei şi călăuzindu-se de lege. 
Conform art. 458 alin.(1) CCRM:  examinând cauza contravențională instanța de judecată 
este obligată să determine:
-          caracterul veridic a contravenției imputate;
-          existența cauzelor care înlătură caracterul contravențional al faptei;
-          vinovăția persoanei în privința căreia a fost pornit proces contravențional;
-          existența circumstanțelor atenuante și/sau agravante;
-          necesitatea sancționării și după caz,  caracterul  sancțiunii contravenționale,
-          alte aspecte importante pentru justa soluționare a cauzei.
În sarcina instanței este verificarea legalității procesului-verbal din oficiu sau la solicitarea 
participanților la proces. Cu referire la legalitatea procesului-verbal cu privire la contravenție din 
05 noiembrie 2025 seria și nr. MAI06 874826, analizând cuprinsul acestuia prin raportare la 
cerințele prevăzute de lege  sub sancțiunea nulității absolute, instanța constată că dispozițiile 
legale în materie au fost respectate. Astfel, procesul-verbal cuprinde toate mențiunile prevăzute 
de legislație, sub sancțiunea nulității absolute, descrierea faptei fiind detaliată, cu arătarea tuturor 
împrejurărilor în care contravenția a fost săvârșită.  Dispozițiile legale pertinente au fost corect 
menționate de către agentul constatator.
       Studiind materialele dosarului, audiind participanții la proces, instanța de judecată conchide 
că în acțiunile lui Șaptesate Ion, sunt prezente semnele  contravenției prevăzute de art. 342 Cod 
contravențional, vinovăția acesteia în comiterea contravenției imputate fiind dovedită integral 
prin următoarele mijloace de probă:
-       Proces-verbal cu privire la contravenție seria și numărul MAI06 *****întocmit la data de 
05 noiembrie 2025 în prezența persoanei în privința căreia a fost întocmit proces 
contravențional(f.d.4);
-       Raportul cu privire la înștiințarea telefonică din data de 04 noiembrie  2025 înregistrat în 
REI -2 sub nr. 4798 (f.d.5); 
-       Proces verbal de consemnare a declarațiilor lui Șaptesate Ion din 04 noiembrie 
2025(f.d.6);
-       Proces verbal de consemnare a declarațiilor lui Șaptesate Ecaterina din 05 noiembrie  
2025(f.d.7);
-       Chestionarul de evaluare a riscurilor de letalitate a violenței în familie (f.d. 8); 
-       Chestionarul de constatare și evaluare a riscurilor în cazurile de violență în familie (f.d. 
9);
-       Cazier contravențional pe numele lui Șaptesate Ion, potrivit căruia ultimul a fost atras 
anterior la răspundere contravențională de nenumărate ori(f.d.10-13);
-       Cererea contravenientului prin care solicită examinarea cauzei în absența sa și aplicarea 
sancțiunii sub formă de muncă neremunerată în folosul comunității (f.d. 14).
În baza probelor menționate instanța de judecată constată cu certitudine că la data de                      
04 noiembrie 2025, ora 20:35, la domiciliul din satul Vărzărești, raionul Nisporeni, a comunicat 
că are un conflict cu mama sa și a amenințat că, în cazul în care poliția nu va interveni, va da foc 
casei. În urma verificării circumstanțelor, cele comunicate nu s-au confirmat.      
Acțiunile lui Șaptesate Ion se califică în baza componenței de contravenție prevăzută de 
art. 342 CC al RM, adică, chemarea intenționată falsă a serviciului de salvatori şi pompieri, a 
poliţiei, a serviciului de ajutor medical urgent, a altor servicii specializate se sancționează cu 
amendă de la 30 la 60 de unități convenționale sau cu muncă neremunerată în folosul 
comunității de la 40 la 60 de ore. 
     Instanța de judecată reține prevederile art. 3 alin. (4) din Legea nr. 174 din 25.07.2014 ”cu 
privire la organizarea și funcționarea Serviciului național unic pentru apelurile de urgență 112”, 
potrivit cărora numărul 112 se apelează atunci când este necesară acordarea ajutorului şi 
intervenţia serviciilor specializate de urgenţă pentru asigurarea asistenţei imediate în situaţii în 
care este periclitată viaţa sau sănătatea persoanei, ordinea publică, proprietatea publică sau 
privată ori mediul. 
Subsidiar, instanța reține și prevederile art. 2 din Legea menționată supra, care definește 
noțiunea juridică de alertare falsă, ca fiind o înştiinţare sau solicitare de ajutor intenţionat falsă 
şi/sau eronată, realizată prin apelarea numărului 112 pentru determinarea alarmării Serviciului 
112 sau a intervenţiei serviciilor specializate de urgenţă în mod nejustificat. 
Potrivit art. 342 Cod contravențional al RM, chemarea intenționat falsă a serviciului de 
salvatori şi pompieri, a poliției, a serviciului de ajutor medical urgent, a altor servicii 
specializate,  se sancționează cu amendă de la 30 la 60 de unități convenționale sau cu muncă 
neremunerată în folosul comunității de la 40 la 60 de ore
Conform materialelor cauzei contravenționale, Șaptesate Ion în cerere de examinare în 
absență a solicitat aplicarea sancțiunii sub formă de muncă neremunerată în folosul comunității.
Studiind proces-verbal cu privire la contravenție din 05 noiembrie 2025, seria și numărul 
MAI07 874826, în rubrica ” cu recomandarea” agent constatator a pledat pentru aplicarea 
sancțiunii sub formă de muncă neremunerată în folosul comunității. 
Conform art. 41 alin.(1) și (2) CCRM: sancțiunea contravențională se aplică în funcție de 
caracterul și de gradul prejudiciabil al contravenției, de caracteristica persoanei, de 
circumstanțe atenuante și agravante. Față de persoana a cărei vinovăție este dovedită se aplică 
o sancțiune echitabilă, în limitele și în conformitate cu dispozițiile prezentului cod. 
Careva circumstanțe atenuante  în privința lui Șaptesate Ion, de către instanță nu au fost 
stabilite. 
Ca circumstanțe  agravante  în privința contravenientului de către instanța de judecată a 
fost reținut faptul că anterior Șaptesate Ion a fost atras la răspundere contravențională, ( f.d. 10-
13), inclusiv pentru contravenții similare, însă ultimul nu a tras concluzii necesare în vederea 
reeducării sale.
Ţinând cont de caracterul şi gradul de pericol social al contravențiilor săvârșite de 
contravenientul Șaptesate Ion, de personalitatea lui, de vârsta şi starea familiară, de inexistența 
circumstanţelor atenuante, și prezența  circumstanţelor agravante, instanța de judecată, consideră 
necesar de a-i aplica lui Șaptesate Ion o pedeapsă sub formă de muncă neremunerată în folosul 
comunității în conformitate cu prevederile art. 37 Cod contravențional.
În conformitate cu prevederile art. 342 , 460, 462C.C.R.M. și-n contextul celor expuse, 
instanța de judecată,
HOTĂRĂȘTE:
Se recunoaște  vinovat Șaptesate Ion, de comiterea  contravenţiei prevăzute de art. 342 
Cod Contravenţional, în baza Legii se stabilește pedeapsa sub formă de muncă neremunerată 
în folosul comunității în mărime de 40 ( patruzeci ) ore.
Conform art. 37 alin. (5) Cod contravențional, se obligă Șaptesate Ion ca, în termen de 10 
(zece) zile din momentul rămânerii definitive a hotărârii să se prezinte la organul de probațiune 
în a cărui rază teritorială îşi are domiciliul pentru a fi luat la evidență în scopul supravegherii 
executării sancțiunii contravenționale. 
Se explică lui Șaptesate Ion, că potrivit art. 37 alin. (6) Cod contravențional, în caz de 
eschivare de la munca neremunerată în folosul comunităţii, această sancţiune se înlocuieşte cu 
arest contravenţional, calculându-se o zi de arest pentru 2 ore de muncă neremunerată în folosul 
comunităţii. 
Hotărârea poate fi atacată cu recurs la Curtea de Apel Nord, în curs de 15 (cincisprezece) 
zile de la data pronunțării hotărârii, prin intermediul Judecătoriei Ungheni. 
Președintele ședinței, 
   Judecător                                                          Ala  UCRAINȚEVA