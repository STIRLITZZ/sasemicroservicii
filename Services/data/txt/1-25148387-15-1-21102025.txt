Dosar nr. 1-393/2025
PIGD 1-25148387-15-1-21102025
S E N T I N Ţ Ă
În numele Legii
11 decembrie 2025                                                                                        municipiul 
Cahul
Judecătoria Cahul, sediul Central
Instanța de judecată în componența:
Președintelui ședinței, judecătorului                                 Aliona Sârbu
Grefierului                                                                         Livia Moldovanu
Cu participarea:
Procurorului                                                                      Mariana Caragherghi
Apărătorului inculpatului, avocat                                     Galina Reșulschi
Inculpatului                                                                       Ruslan Ustoianov
Interpretului                                                                      Eugen Budeac
examinând în şedinţă judiciară publică, în baza probelor administrate în faza de 
urmărire penală, conform prevederilor art. 364 1 din Codul de procedură penală, cauza 
penală în privința lui
Ustoianov Ruslan, născut la *****, CNP *****, originar *****, 
domiciliat *****, cetăţean al *****, n*****
învinuit de comiterea infracțiunii prevăzute de art. 361 alin. (2) lit. b) din Codul 
penal
Date cu referire la cauza penală şi examinarea acesteia
Urmărirea penală în cauza nr. 2025871354 a fost pornită la 06 octombrie 2025 de 
către organul de urmărire penală al Secției de urmărire penală a Direcției Regionale Sud a 
Inspectoratului General al Poliției de Frontieră al Ministerului Afacerilor Interne, în 
temeiul bănuielii rezonabile privind săvârșirea infracțiunii prevăzute de art. 361 alin. (1) 
din Codul penal. (f. d. 1)
La 17 octombrie 2025, Ustoianov Ruslan a fost pus sub învinuire, fiindu-i înaintată 
acuzarea pentru comiterea infracţiunii prevăzute de art. 361 alin. (2) lit. b) din Codul penal. 
(f.d. 86-86 verso)
Cauza penală a parvenit în instanță la 21 octombrie 2025, fiind judecată în ordinea 
procedurii simplificate, în baza probelor administrate în faza de urmărire penală, în 
perioada 23 octombrie 2025 până la 11 decembrie 2025, cu respectarea procedurii de citare 
legală.
Procurorul Caragherghi Mariana, în dezbateri judiciare, a solicitat a-l recunoaște 
vinovat pe Ustoianov Ruslan de săvârșirea infracţiunii prevăzute de art. 361 alin. (2) lit. b) 
din Codul penal și a-i aplica pedeapsă sub formă de amendă în mărime de 900 unităţi 
convenţionale. Totodată, a solicitat a încasa de la inculpatul Ustoianov Ruslan cheltuielile 
de judecată suportate de stat în mărime de 1130 lei, avansate pentru efectuarea raportului 
de constatare tehnico-științifică. Referitor la corpul delict, a solicitat păstrarea acestuia la 
dosarul penal pe tot termenul de păstrare a acestuia.
Apărătorul inculpatului, avocatul Reșulschi Galina, în dezbateri judiciare, a 
solicitat aplicarea unei pedepse sub formă de amendă în mărime minimă. În ceea ce 
privește încasarea din contul lui Ustoianov Ruslan în beneficiul statului a cheltuielilor 
judiciare, a pledat pentru admiterea acestei solicitări a acuzatorului de stat, dat fiind fapt că 
inculpatul și-a exprimat acordul și voința de a achita cheltuielile judiciare.
Inculpatul Ustoianov Ruslan, în dezbateri judiciare, și-a recunoscut vina integral 
și a pledat pentru aplicarea unei pedepse sub formă de amendă în mărime minimă. În ceea 
ce privește încasarea din contul său în beneficiul statului a cheltuielilor judiciare, și-a 
exprimat acordul de a achita aceste cheltuieli.
Urmare a examinării cauzei penale şi a probatoriului administrat de părţi, cercetat 
în şedinţa de judecată, instanţa de judecată,-
C O N S T A T Ă :
Situaţia de fapt reţinută de instanţa de judecată
Ustoianov Ruslan, la dată nestabilită de organul de urmărire penală, aflându-se în 
Ucraina, oraşul Odessa, având intenţia deţinerii unui document oficial fals care acordă 
drepturi şi anume dreptul de a conduce mijloace de transport, de comun acord şi prin 
înţelegere prealabilă cu persoane necunoscute, care nu au fost stabilite de către organul de 
urmărire penală la moment, contra unei remuneraţii ilicite, primul a avut o înţelegere în 
vederea confecţionării unui permis de conducere fals eliberat de autorităţile Ucrainei.
Ulterior, peste o perioadă nestabilită de timp, în circumstanţe neidentificate de către 
organul de urmărire penală, cetăţeanul UKR Ustoianov Ruslan, având scopul deţinerii 
documentului oficial fals, a primit de la persoana neidentificată permisul de conducere a 
Ucrainei, cu seria şi numărul *****, eliberat la *****, pe numele Ustoianov Ruslan, născut 
la *****, cu categoriile de vehicul admise „*****”, care l-a deţinut pană la data de 
13.09.2025, aproximativ ora 19:35 min., când s-a prezentat pe sensul de „ieşire” din 
Republica Moldova, în punctul de trecere al frontierei de stat „Cahul (RM) - Oancea (RO) 
Auto”, în calitate de pasager al mijlocului de transport marca „*****” model „*****” cu 
numărul de înmatriculare „*****” (*****), când acest fapt a fost descoperit de către 
angajaţii poliţiei de frontieră care au efectuat control de frontieră în linia II asupra cet. 
UKR Ustoianov Ruslan şi în rezultatul acestuia, permisul de conducere nominalizat a fost 
depistat asupra ultimului şi ridicat.
Conform raportului de constatare tehnico-ştiinfică nr. 512 din data de 29.09.2025, 
blancheta permisului de conducere al Ucrainei, cu seria şi numărul *****, eliberat pe 
numele Ustoianov Ruslan, născut la *****, în litigiu, este confecţionată din polimer 
laminată pe ambele părţi, cu folosirea metodei de imprimare jet de cerneală – imaginea 
titularului, plasa de fond, rubricile, recuzitele, rubricile de pe revers, nu corespunde 
metodei de confecţionare a permisului de conducere autentic al Ucrainei.
Prin acţiunile sale intenţionate, Ustoianov Ruslan a săvârşit infracţiunea prevăzută 
de art. 361 alin. (2) lit. b) din Codul penal, conform semnelor calificative: „Confecţionarea 
şi deţinerea unui document oficial fals, care acordă drepturi sau eliberează de obligaţii, 
săvârşită de mai multe persoane”.
În şedinţa de judecată, până la începerea cercetării judecătoreşti, inculpatul 
Ustoianov Ruslan, fiind asistat de apărătorul său, avocatul Reșulschi Galina, a înaintat 
instanței cererea prin care şi-a recunoscut total şi necondiționat vina şi faptele descrise în 
rechizitoriu, declarând că nu pretinde administrarea de probe noi şi solicitând ca, în 
conformitate cu prevederile art. 364 1 din Codul de procedură penală, judecarea cauzei să 
aibă loc în baza probelor administrate în faza de urmărire penală, fiind de acord cu 
încadrarea juridică a faptelor incriminate.
Pentru a elucida faptul dacă este posibilă aplicarea procedurii simplificate la caz, 
instanța de judecată a analizat materialele dosarului penal şi a constatat că fapta incriminată 
există şi constituie o infracțiune, a fost săvârșită de inculpat, iar urmărirea penală s-a 
efectuat fără încălcarea drepturilor procedurale şi fără lezarea libertăților fundamentale ale 
inculpatului.
De asemenea, instanța a verificat autenticitatea declarației de judecare a cauzei 
penale în ordinea prevederilor art. 364 1 din Codul de procedură penală şi a stabilit că 
aceasta a fost înaintată în cunoștință de cauză, cu întrunirea condițiilor cerute, inculpatului 
fiindu-i explicate consecințele judecării cauzei în conformitate cu procedura indicată.
În asemenea condiții, prin încheierea protocolară, cererea inculpatului de judecare a 
cauzei penale în baza probelor administrate în faza de urmărire penală a fost admisă, prin 
dispunerea examinării cauzei în ordinea prevăzută de art. 364 1 din Codul de procedură 
penală.
Inculpatul Reșulschi Galina, fiind audiat în ședința de judecată potrivit regulilor de 
audiere a martorului, prin expunere factologică ce nu contravine acuzației formulate în 
rechizitoriu, sub jurământ, a recunoscut integral vinovăția şi a declarat aceleași fapte 
stabilite în cadrul urmăririi penale.
Inculpatul Ustoianov Ruslan, a relatat instanței de judecată că, în luna septembrie a 
anului 2025, în momentul traversării frontierei de stat Oancea, colaboratorii au depistat că 
permisul de conducere, emis de autoritățile din Ucraina, este fals. Recunoaște că deținea 
permis de conducere fals din anul 2018, pe care i l-a emis o persoană de pe platforma 
„Telegram”. Conversația cu această persoană a dispărut. Pentru confecționarea acestui 
permis fals a achitat 300 euro. Acelei persoane i-a transmis copia actelor personale și 
pozele sale. Permisul fals îl deținea cu scopul de a-l folosi la lucru în Germania. Este de 
acord să achite cheltuielile de judecată în sumă de 1130 lei. Are posibilitatea să achite 
amenda. Îi pare rău de cele comise.
Analizând declarațiile inculpatului depuse în ședința de judecată, în raport cu cele 
date în cursul urmăririi penale, instanța le reține ca fiind în concordanță cu circumstanțele 
de fapt ale cauzei, considerându-le veridice și convingătoare.
Fapta reținută în sarcina inculpatului este confirmată şi prin mijloacele probatorii 
administrate în cauza penală, şi anume:
Declaraţiile martorului Turculeţ Victor, consemnate în procesul-verbal de 
audiere din data de 09.10.2025, care a declarant că, activează în calitate de *****, având 
*****. La data de 13.09.2025, în intervalul orar 08:00-20:00, conform graficului de 
serviciu, acesta a activat în calitate de ***** în punctul de trecere a frontierei de stat 
„Cahul (RM) - Oancea (ROU)” auto. Astfel, în jurul orei 19:40, ofiţerul a fost anunţat de 
***** ***** Cojocara Maria că a fost depistat un permis de conducere al Ucrainei, seria şi 
numărul *****, pe numele lui Ustoianov Ruslan, născut la *****, care prezenta indici 
vizibili de falsificare. Actul a fost descoperit în cadrul controlului de frontieră, în timp ce 
aceasta colecta documentele de la şofer şi pasagerii mijlocului de transport ***** *****, 
cu numere de înmatriculare (*****) *****, care s-a prezentat pe sens de ieşire din punctul 
de trecere. Unul dintre pasageri, cetăţeanul ucrainean Ustoianov Ruslan, a prezentat 
paşaportul de călătorie, în care se afla şi permisul de conducere suspect. Ulterior, el s-a 
deplasat în cabina de control a documentelor şi a verificat permisul prin intermediul 
tehnicii speciale, confirmând că acesta prezintă semne clare de falsificare: reacţia în lumina 
UV era diferită faţă de un specimen valid, microtextul nu coincide, semnătura titularului 
era diferită, iar materialul permisului nu corespundea. Despre acest fapt a informat 
dispeceratul ***** şi a întocmit actele de constatare, fiind înregistrat materialul REI-II. În 
timpul întocmirii actelor, a purtat discuţii în limba rusă cu cetăţeanul Ustoianov Ruslan, 
care a declarat că a obţinut permisul de conducere în oraşul Odesa. Acesta a menţionat că a 
învăţat la şcoala auto în anul 2010, în oraşul Bolgrad, iar în 2018 s-a adresat la MRO din 
Odesa. Cetăţeanul a susţinut că nu ştia că actul este fals şi a aflat acest lucra doar de la 
colaboratorii poliţiei de frontieră a Republicii Moldova. Ulterior, permisul de conducere al 
Ucrainei, seria şi numărul *****, pe numele lui Ustoianov Ruslan, a fost ridicat, iar 
cetăţeanul a fost informat despre indicii de falsificare şi despre faptul că va fi dispusă o 
expertiză în acest sens. După aceasta, i s-a permis ieşirea de pe teritoriul Republicii 
Moldova în calitate de pasager al mijlocului de transport ***** *****, cu numere de 
înmatriculare (*****) *****. (f.d. 32-34)
Declaraţiile martorului Cojocaru Maria, consemnate în procesul-verbal de audiere 
din data de 09.10.2025, care a declarat că activează în calitate de ***** ***** al *****, cu 
*****. La data de 13.09.2025, în intervalul orar 08:00-20:00, conform graficului de 
serviciu, a activat în punctul de trecere a frontierei de stat „Cahul (RM) - Oancea (ROU)” 
auto, împreună cu ***** Turculeţ Victor, în calitate de *****. În jurul orei 19:35, în 
acelaşi punct de trecere, pe sensul de ieşire din Republica Moldova, s-a prezentat un mijloc 
de transport de model ***** *****, cu număr de înmatriculare bulgăresc (*****) *****. 
Ea s-a apropiat de vehicul şi a efectuat controlul de frontieră, colectând documentele de 
călătorie ale şoferului şi pasagerilor, în timpul colectării actelor, unul dintre pasageri a 
prezentat un paşaport de cetăţean ucrainean pe numele Ustoianov Ruslan, născut la data de 
*****, în interiorul căruia se afla şi un permis de conducere ucrainean, cu seria şi numărul 
*****, emis pe acelaşi nume. Documentul a părut suspect, întrucât fonul de culoare şi 
materialul din care era confecţionat nu corespundeau modelelor de comparaţie oficiale. 
Ulterior, aceasta s-a deplasat în cabina de control a documentelor şi a supus permisul de 
conducere verificărilor cu mijloacele speciale din dotare. În urma acestor verificări, s-a 
constatat că documentul prezenta semne vădite de falsificare: nu reacţiona la lumina UV, 
elementele optice variabile lipseau, iar microtextul era imprimat prin tehnologie inkjet, în 
loc de offset, conform standardelor. Despre această constatare a fost informat superiorul 
direct, ***** Turculeţ Victor, care a procedat la o verificare suplimentară şi a confirmat, la 
rândul său, falsul documentului. Ea nu a purtat discuţii directe cu Ustoianov Ruslan în 
legătură cu incidentul, întrucât aceste aspecte au fost gestionate de către ***** Turculeţ 
Victor, care a întocmit şi actele de constatare. Ulterior, aceasta şi-a continuat îndeplinirea 
sarcinilor de serviciu, conform dispoziţiilor primite. (f.d. 39-41)
Procesul-verbal de constatare a infracţiunii din 02.10.2025, întocmit de către 
*****, Sergiu Petică, pe faptul că la 13.09.2025 la PTF „Cahul- Oancea”, pe sens de ieşire 
din Republica Moldova, în rezultatul controlului de nivelul doi a fost depistat la Ustoianov 
Ruslan, permisul de conducere al Ucrainei, cu seria şi numărul *****, eliberat la *****, pe 
numele Ustoianov Ruslan, cu semne de falsificare. (f.d. 4)
Recipisa din 13.09.2025, prin care Ustoianov Ruslan a fost informat despre decizia 
privind efectuarea controlului în linia a doua. (f.d. 6)
Procesul-verbal privind controlul de frontieră din 13.09.2025, potrivit căruia în 
cadrul efectuării controlului de frontieră de nivelul doi, a fost depistat şi ridicat permisul de 
conducere al Ucrainei, cu seria şi numărul *****, eliberat la *****, cu semne de 
falsificare. (f.d. 7)
Procesul-verbal privind actele de constatare din 13.09.2025, potrivit căruia la 
data de 13.09.2025, în urma controlului de nivelul doi, în portmoneul cet. Ustoianov 
Ruslan a fost depistat permisul de conducere al Ucrainei, cu seria şi numărul *****, 
eliberat la *****, pe numele Ustoianov Ruslan, cu indici de falsificare. (f.d. 8)
Informaţia BNC Interpol Kiev/Ucraina din 11.0.2025, potrivit căreia Ustoianov 
Ruslan, născut la *****, este titularul permisului de conducere cu numărul *****, emis la 
data de 20.03.2010, categoriile ***** statut - valabil. Permisul de conducere al Ucrainei, 
cu seria şi numărul ***** a fost emis unei alte persoane (de sex femenin). (f.d. 24-25)
Raportul de constatare tehnico-ştiinţifică nr. 512 din data de 29.09.2025, 
potrivit căruia blancheta permisului de conducere al Ucrainei, cu seria şi numărul *****, 
eliberat pe numele Ustoianov Ruslan, d.n. *****, în litigiu, este confecţionată din polimer 
laminată pe ambele părţi, cu folosirea metodei de imprimare jet de cerneală - imaginea 
titularului, plasa de fond, rubricile, recuzitele, rubricile de pe revers, nu corespunde 
metodei de confecţionare a permisului de conducere autentic al Ucrainei. (f.d. 49-54)
Procesul-verbal de examinare a obiectului din 06.10.2025 cu anexa tabel 
fotografic, potrivit căruia a fost examinat permisul de conducere al Ucrainei, cu seria şi 
numărul *****, eliberat la *****, pe numele Ustoianov Ruslan. (f.d. 57-58)
Pachetul nr. 3, care conţine blancheta permisului de conducere al Ucrainei, cu 
seria şi numărul *****, eliberat la *****, pe numele Ustoianov Ruslan, care a fost 
recunoscut corp delict prin ordonanţa din 06.10.2025. (f.d. 59-60)
Încadrarea juridică a faptelor reţinute de instanţă în sarcina inculpatului
În conformitate cu prevederile art. 8 din Codul de procedură penală, precum şi cu 
cele ale art. 21 din Constituţia Republicii Moldova, orice cetăţean beneficiază de 
prezumţia de nevinovăţie, deschiderea unei proceduri judiciare penale – prin începerea 
urmăririi penale – nefiind posibilă decât în condiţiile prevăzute de lege.
La adoptarea unei hotărâri de condamnare, până la rămânerea definitivă, inculpatul 
are statutul de persoană nevinovată; la pronunţarea unei decizii judecătoreşti de 
condamnare, prezumţia de nevinovăţie este răsturnată cu efecte erga omnes, iar soluţia 
magistraţilor trebuie să se bazeze pe probe certe de vinovăţie, iar în caz de îndoială, ce nu 
poate fi înlăturată prin probe, trebuie să se pronunţe o soluţie de achitare.
Potrivit prevederilor art. 101 alin. (1) şi (2) din Codul de procedură penală, fiecare 
probă urmează să fie apreciată din punct de vedere al pertinenții concludenții, utilităţii şi 
veridicităţii ei, iar toate probele în ansamblu din punct de vedere al coroborării lor. 
Judecătorul apreciază probele conform propriei convingeri, formate în urma examinării lor 
în ansamblu, sub toate aspectele şi în mod obiectiv, călăuzindu-se de lege.
Conform prevederilor art. 384 din Codul de procedură penală, instanţa hotărăşte 
asupra învinuirii înaintate inculpatului prin adoptarea sentinţei de condamnare, de 
achitare sau de încetare a procesului penal. Sentinţa se adoptă în numele legii. Sentinţa 
instanţei de judecată trebuie să fie legală, întemeiată şi motivată. Instanţa îşi întemeiază 
sentinţa numai pe probele care au fost cercetate în şedinţa de judecată.
Conform prevederilor art. 389 alin. (1) şi (2) din Codul de procedură penală, 
sentinţa de condamnare se adoptă numai în condiţia în care, în urma cercetării 
judecătoreşti, vinovăţia inculpatului în săvârşirea infracţiunii a fost confirmată prin 
ansamblul de probe cercetate de instanţa de judecată şi nu poate fi bazată pe presupuneri. 
Or, sentinţa de condamnare nu poate fi întemeiată pe presupuneri. Sentinţa de 
condamnare trebuie să se bazeze pe probe exacte, când toate versiunile au fost verificate, 
iar divergenţele apărute au fost lichidate şi apreciate corespunzător. Toate îndoielile care 
nu pot fi înlăturate vor fi interpretate în favoarea inculpatului.
În privința inculpatului a fost pornită urmărirea penală și derulată cu respectarea 
legislației procesual-penale în vigoare. La fel, prin prisma art. 6 al Convenției pentru 
apărarea drepturilor omului și libertăților fundamentale, inculpatului i-a fost adus la 
cunoștință atât natura și cauza acuzației, cât și probele pe care se fundamentează acuzația, 
precum și calificarea juridică care a fost dată faptelor săvârșite de acesta într-o manieră 
detaliată prin rechizitoriul întocmit.
Prin prisma cumulului de probe anexate la dosar, inclusiv declarațiile martorului 
Turculeţ Victor și Cojocaru Maria, procesul-verbal de constatare a infracţiunii din 
02.10.2025, recipisa din 13.09.2025, procesul-verbal privind controlul de frontieră din 
13.09.2025, procesul-verbal privind actele de constatare din 13.09.2025, informaţia BNC 
Interpol Kiev/Ucraina din 11.0.2025, raportul de constatare tehnico-ştiinţifică nr. 512 din 
data de 29.09.2025, procesul-verbal de examinare a obiectului din 06.10.2025 cu anexa 
tabel fotografic, pachetul nr. 3, care conţine blancheta permisului de conducere al Ucrainei, 
cu seria şi numărul *****, eliberat la *****, pe numele Ustoianov Ruslan, toate probele 
fiind apreciate în conformitate cu prevederile art. 101 alin. (1) din Codul de procedură 
penală, din punct de vedere al pertinenţei, concludenţii, utilităţii, veridicităţii şi coroborării 
lor, se constată că, inculpatul Ustoianov Ruslan a săvârșit fapta incriminată.
Aceste probe sunt certe şi admisibile, iar în ansamblu coroborează între ele, se 
completează unele pe altele, nu trezesc nici o îndoială şi dovedesc cert că inculpatul 
Ustoianov Ruslan a comis fapta imputată.
Mai mult, în scopul calificării corecte a faptelor descrise, instanța de judecată ține 
cont de următoarele.
Astfel, infracțiunea prevăzută de art. 361 din Codul penal, atentează la relațiile 
sociale care țin de activitatea normală a organelor de stat cu privire la asigurarea ordinii 
stabilite de operare cu documentele oficiale.
Raportând probele la cazul penal dat, instanța de judecată consideră că vinovăția 
inculpatului în comiterea faptei imputate a fost dovedită, lui Ustoianov Ruslan urmând a i 
se încrimina infracțiunea prevăzută art. 361 alin. (2) lit. b) din Codul penal manifestată prin 
„Confecţionarea şi deţinerea unui document oficial fals, care acordă drepturi sau eliberează 
de obligaţii, săvârşită de mai multe persoane”.
Instanța a reținut semnele infracțiunii „confecționarea și deținerea unui document 
oficial fals”, dar şi agravanta de la lit. b) din alin. (2) al art. 361 din Codul penal acţiuni 
săvârşite de mai multe persoane, pornind de la următoarele considerații.
Cu referire la componența de infracțiune prevăzută de art. 361 alin. (2) lit. b) din 
Codul penal urmează a fi relatat că aceasta presupune existența următoarelor elemente 
constitutive.
Astfel, latura obiectivă a infracţiunii prevăzută la art. 361 din Codul penal se 
realizează prin șase modalități alternative: 1. Confecționarea documentelor oficial false 
care acordă drepturi sau eliberează de obligații; 2. Deținerea documentelor oficial 
false, care acordă drepturi sau eliberează de obligații; 3.Vânzarea documentelor 
oficiale false, care acordă drepturi sau eliberează de obligații; 4. Folosirea documentelor 
oficiale false, care acordă drepturi sau eliberează de obligații; 5. Confecționarea 
imprimatelor, ștampilelor sau a sigiliilor false ale unor întreprinderi, instituții, organizații, 
indiferent de tipul de proprietate și forma juridică de organizare; 6. Vânzarea imprimatelor, 
ștampilelor sau a sigiliilor false ale unor întreprinderi, instituții, organizații, indiferent de 
tipul de proprietate și forma juridică de organizare.
Or, blancheta permisului de conducere al Ucrainei, cu seria şi numărul *****, 
eliberat la *****, pe numele Ustoianov Ruslan, reprezintă document oficial care acordă 
drepturi sau eliberează de obligații.
Prin „document oficial” trebuie de înțeles documentul care: conține informații care 
au fost elaborate, selectate, prelucrate, sistematizate și/sau adoptate de organe ori persoane 
oficiale sau puse la dispoziția lor în condițiile legii de către alți subiecți de drept; atestă 
fapte având relevanță juridică și circulă în cadrul unui sistem de înregistrare, evidență 
strictă și control al circulației.
Totodată, calitatea de document oficial fals al permisului de conducere eliberat de 
autorităţile Ucrainei, cu seria şi numărul *****, eliberat la *****, pe numele Ustoianov 
Ruslan, se demonstrează prin raportul de constatare tehnico-ştiinţifică nr. 512 din data de 
29.09.2025, de unde rezultă că, permisul de conducere în litigiu, este confecţionat din 
polimer laminată pe ambele părţi, cu folosirea metodei de imprimare jet de cerneală - 
imaginea titularului, plasa de fond, rubricile, recuzitele, rubricile de pe revers, nu 
corespunde metodei de confecţionare a permisului de conducere autentic al Ucrainei.
Prin „confecționare”, în sensul art. 361 din Codul penal, se înțelege crearea sau 
denaturarea conținutului documentelor oficiale care acordă drepturi sau eliberează de 
obligații.
Prin „deținere”, în sensul art. 361 din Codul penal, se înțelege intrarea în posesie a 
documentelor oficiale false, care acordă drepturi sau eliberează de obligații, sau a 
imprimatelor, ştampilelor sau a sigiliilor false ale unor întreprinderi, instituții, organizații, 
indiferent de tipul de proprietate şi forma juridică de organizare.
Subiectul infracțiunii prevăzute la art. 361 alin. (2) lit. b) din Codul penal este 
persoana fizică responsabilă care la momentul săvârșirii infracțiunii a atins vârsta de 16 
ani. În speţă, se reţine că, Ustoianov Ruslan la momentul comiterii faptei prejudiciabile, 
avea vârsta de peste 16 ani, astfel întrunind calitatea de subiect al infracțiunii prevăzute la 
art. 361 alin. (2) lit. b) din Codul penal.
În asemenea condiții, instanța de judecată califică acțiunile inculpatului Ustoianov 
Ruslan în baza art. 361 alin. (2) lit. b) din Codul penal, cu semnele de calificare 
„Confecţionarea şi deţinerea unui document oficial fals, care acordă drepturi sau eliberează 
de obligaţii, săvârşită de mai multe persoane”.
Astfel, constatând că sunt întrunite condițiile prevăzute de art. 361 alin. (2) lit. b) 
din Codul penal, instanța reține că, dincolo de orice dubiu rezonabil, fapta a fost săvârșită 
de inculpatul Ustoianov Ruslan şi constituie infracțiunea imputată.
Individualizarea şi stabilirea pedepsei inculpatului
Conform prevederilor art. 61 alin. (1) și (2) din Codul penal, pedeapsa penală este 
o măsură de constrângere statală și un mijloc de corectare și reeducare a condamnatului 
ce se aplică de instanțele de judecată, în numele legii, persoanelor ce au săvârșit 
infracțiuni, cauzând anumite lipsuri și restricții drepturilor lor. Pedeapsa are drept scop 
restabilirea echității sociale, corectarea condamnatului, precum și prevenirea săvârșirii de 
noi infracțiuni atât din partea condamnatului, cât și a altor persoane. Executarea pedepsei 
nu trebuie să cauzeze suferințe fizice și nici să înjosească demnitatea persoanei 
condamnate.
Potrivit art. 80 1 din Codul penal, (1) În cazul în care inculpatul a recunoscut 
săvârşirea faptelor indicate în rechizitoriu şi a solicitat ca judecata să se facă pe baza 
probelor administrate în faza de urmărire penală, acesta beneficiază de reducerea cu o 
pătrime a limitelor de pedeapsă prevăzute în Partea specială a prezentului cod în cazul 
pedepsei cu amendă, cu muncă neremunerată în folosul comunităţii sau cu închisoare. (2) 
În cazul în care inculpatul a recunoscut săvârşirea faptelor indicate în rechizitoriu pentru 
infracţiunile prevăzute la art. 181 1-182, 239-240, 242 1, 2422, 256, art. 264 alin. (2), (4), 
(6), art. 264 1, 324-335 1, 370 şi a solicitat ca judecata să se facă pe baza probelor 
administrate în faza de urmărire penală, acesta beneficiază de reducerea cu o pătrime 
doar a limitei maxime de pedeapsă prevăzute în Partea specială a prezentului cod în cazul 
pedepsei cu amendă, cu muncă neremunerată în folosul comunităţii sau cu închisoare.
În ceea ce privește modalitatea de executare a pedepsei, ținând cont de faptul că 
inculpatul a recunoscut vinovăția integral şi a solicitat examinarea cauzei în procedură 
simplificată, în baza probelor administrate la faza de urmărire penală, sancțiunea va fi 
redusă cu o pătrime.
La caz, componența de infracțiune prevăzută de art. 361 alin. (2) lit. b) din Codul 
penal (la data comiterii infracțiunii 13.09.2025) prevede pedeapsă cu amendă în mărime de 
la 950 la 1500 de unităţi convenţionale sau cu închisoare de la 3 la 6 ani.
În această ordine de idei, instanța de judecată conchide că, în conformitate cu art. 
16 alin. (4) din Codul penal, infracțiunea comisă de Ustoianov Ruslan face parte din 
categoria infracțiunilor grave, fiind comisă cu intenție directă de persoana vinovată.
Reieşind din faptul că inculpatul a recunoscut săvârşirea faptelor indicate în 
rechizitoriu, iar la solicitarea sa judecarea cauzei a avut loc pe baza probelor administrate 
la faza de urmărire penală, potrivit prevederilor art. 801 din Codul penal, acesta beneficiază 
de o reducere cu 1/4 a limitelor de pedeapsă prevăzute de lege în cazul pedepsei cu amendă 
(de la 712,5 la 1125 unități convenționale pentru componența de infracțiune prevăzută de 
art. 361 alin. (2) lit. b) din Codul penal) şi închisoare (de la 2 ani 3 luni la 4 ani 6 luni 
pentru componența de infracțiune prevăzută de art. 361 alin. (2) lit. b) din Codul penal).
Conform art. 61 din Codul penal, pedeapsa penală este o măsură de constrângere 
statală şi un mijloc de corectare și reeducare a condamnatului ce se aplică de instanțele de 
judecată, în numele legii, persoanelor care au săvârșit infracțiuni, cauzând anumite lipsuri 
şi restricții drepturilor lor.
Subsecvent celor expuse, se reține că, principiul individualizării pedepsei în 
coroborare cu criteriile generale de individualizare a pedepsei inserate la art. 75 alin. (1) 
din Codul penal, instanța de judecată aplică pedeapsă luând în considerare caracterul şi 
gradul prejudiciabil al infracțiunii săvârșite, motivul şi scopul celor comise, persoana celui 
vinovat, caracterul şi mărimea daunei prejudiciabile, circumstanțele ce atenuează sau 
agravează răspunderea, ținându-se cont de influența pedepsei aplicate asupra corectării 
vinovatului, precum şi de condițiile de viață ale familiei acestuia.
Se reține că, pedeapsa are drept scop restabilirea echității sociale, corectarea şi 
resocializarea condamnatului, precum şi prevenirea săvârșirii de noi infracțiuni atât din 
partea condamnaților, cât şi a altor persoane. Executarea pedepsei nu trebuie să cauzeze 
suferințe fizice şi nici să înjosească demnitatea persoanei condamnate.
Prin criterii generale de individualizare a pedepsei se înțeleg cerințele (regulile) 
stabilite de lege, de care instanța este obligată să se conducă la aplicarea fiecărei pedepse, 
pentru fiecare persoană vinovată în parte. Legea penală acordă o posibilitate largă de 
aplicare în practică a principiului individualizării răspunderii penale şi a pedepsei penale, 
ținând cont de caracterul şi gradul prejudiciabil al infracțiunii săvârșite, de persoana celui 
vinovat, de circumstanțele cauzei care agravează sau atenuează răspunderea, de influența 
pedepsei aplicate asupra corectării şi reeducării vinovatului, precum şi de condițiile de 
viață ale familiei acestuia.
Pedeapsa este echitabilă când ea impune infractorului lipsuri şi restricții ale 
drepturilor lui proporționale cu gravitatea infracțiunii săvârșite şi este suficientă pentru 
restabilirea echității sociale, adică a drepturilor, intereselor victimei, statului şi întregii 
societăți, perturbate prin infracțiune şi când este capabilă să contribuie la realizarea altor 
scopuri ale pedepsei penale, cum ar fi corectarea condamnatului şi prevenirea săvârșirii de 
noi infracțiuni atât de condamnat, cât şi de alte persoane.
În acest sens, instanța relevă că, inculpatul Ustoianov Ruslan, potrivit revendicării, 
anterior nu s-a aflat în conflict cu legea penală pe teritoriul Republicii Moldova. (f.d. 74-
76)
Circumstanțe atenuante prevăzute de art. 76 din Codul penal la examinarea cauzei 
și la stabilirea pedepsei inculpatului nu au fost stabilite – recunoașterea vinovăției.
Totodată, recunoașterea vinovăției de către inculpat, care atrage incidența 
procedurii simplificate, nu poate fi valorificată ca o circumstanță atenuantă judiciară 
prevăzută de art. 76 alin. (1) lit. f) din Codul penal, deoarece ar însemna că aceleiași 
situații de drept să i se acorde o dublă valență juridică.
Careva circumstanțe agravante în baza art. 77 din Codul penal la examinarea cauzei 
și la stabilirea pedepsei inculpatului nu au fost stabilite.
Temeiuri pentru liberarea de răspundere penală a inculpatului, conform prevederilor 
art. 53 din Codul penal, nu au fost stabilite.
De asemenea, urmează a se consemna că, la individualizarea pedepsei în privința 
inculpatului trebuie avut în vedere faptul că infracțiunea săvârșită de către acesta este una 
gravă. În acest punct de analiză, instanța ține să mai specifice că, raționamentul care poate 
condiționa aplicarea pedepsei penale are la origine personalitatea inculpatului şi 
comportamentul acestuia până la săvârșirea infracțiunii, atitudinea şi modul de manifestare 
a acestuia în fazele de urmărire penală şi de judecare a cauzei față de infracțiune, cum 
vinovatul își apreciază fapta social-periculoasă, conduita bună, stăruința depusă pentru a 
înlătura rezultatul infracțiunii sau pentru a repara paguba pricinuită și comportarea sinceră 
în cursul procesului.
În ceea ce privește modalitatea de executare a pedepsei, instanța de judecată 
călăuzindu-se de gradul prejudiciabil al infracțiunii, de necesitatea de apărare împotriva 
comiterii a astfel de infracțiuni, reținând că aplicarea pedepsei trebuie să contribuie la 
corectarea inculpatului, să-l rețină de la comiterea unei noi infracțiuni, să dezvolte anumite 
calități de persoană ce ar respecta legea, consideră că, corectarea şi reeducarea inculpatului 
este posibilă prin aplicarea în privința inculpatului a unei pedepse în formă de amendă.
La individualizarea categoriei pedepsei, instanța de judecată urmează să țină cont 
de criteriile prevăzute de art. 75 alin. (1) din Codul penal, şi anume că, inculpatului se va 
aplica o pedeapsă echitabilă în limitele fixate în Partea specială a prezentului cod şi în 
strictă conformitate cu dispoziţiile Părţii generale a prezentului cod.
Prin urmare, instanța de judecată consideră că pedeapsa aplicată inculpatului trebuie 
să fie proporțională, efectivă și disuasivă, aptă să conducă la restabilirea echității sociale, 
corectarea inculpatului, precum și prevenirea săvârșirii de noi infracțiuni atât din partea 
condamnaților, cât și a altor persoane, să atingă scopul pedepsei penale consacrat la art. 61 
din Codul penal. Or, practica judiciară demonstrează că o pedeapsă prea aspră, generează 
apariția unor sentimente de nedreptate, jignire, înrăire și de neîncredere în lege, fapt ce 
poate duce la consecințe contrare scopului urmărit.
Ținând cont de cele descrise, de persoana inculpatului și poziția ultimului vis-a-vis 
de pedeapsă, de poziția părții apărării, de concluziile acuzatorului de stat, precum și de 
circumstanțele în care s-a produs şi a fost comisă infracțiunea, reieșind din prevederile art. 
801 alin. (1) din Codul penal, instanța consideră că, realizarea scopului pedepsei penale de 
reeducare a făptuitorului şi de prevenire a comiterii de către acesta a unor noi infracțiuni 
poate fi atins prin stabilirea inculpatului Ustoianov Ruslan a unei pedepse în formă de 
amendă în mărime de 900 /nouă sute / unități convenționale, ce constituie suma de 
45000 lei /patruzeci și cinci mii/ lei.
Cu referire la corpurile delicte
În conformitate cu prevederile art. 385 alin. (1) pct. 13) din Codul de procedură 
penală, la adoptarea sentinței, instanța de judecată soluționează chestiunea cu privire la 
corpurile delicte.
Potrivit art. 162 alin. (1) din Codul de procedură penală, în cazul soluționării cauzei 
în fond, se hotărăște chestiunea cu privire la corpurile delicte. În acest caz, potrivit pct. 5) 
documentele care constituie corpuri delicte rămân în dosar pe tot termenul de păstrare a 
lui sau, la solicitare, se remit persoanelor interesate.
La speță, prin ordonanța organului de urmărire penală din 06 octombrie 2025, a fost 
recunoscut drept corp delict, anexat și păstrat la cauza penală nr. 2025871354, permisul de 
conducere al Ucrainei cu seria și nr. *****, eliberat la 20 septembrie 2018 pe numele 
Ustoianov Ruslan, împachetat și sigilat în plic „Pachet nr. 3”. (f.d. 60, 59)
Astfel, instanța de judecată urmează să dispună păstrarea în continuare a corpului 
delict la materialele cauzei penale pe tot termenul de păstrare.
Cu referire la solicitarea procurorului privind încasarea cheltuielilor judiciare
Instanţa reţine că, potrivit art. 397 pct. 5) din Codul de procedură penală, 
dispozitivul sentinţei de condamnare, precum şi al celei de achitare sau de încetare a 
procesului penal, pe lângă chestiunile enumerate în art. 395 şi 396, în cazurile necesare, 
trebuie să mai cuprindă dispoziţia referitoare la repartizarea cheltuielilor judiciare.
Acuzatorul de stat a solicitat încasarea de la inculpatul Ustoianov Ruslan în 
beneficiul statului a cheltuielilor judiciare în sumă de 1130 /una mie una sută treizeci/ lei – 
costul pentru efectuarea raportului de constatare tehnico-științifică nr. 512 din 29 
septembrie 2025. (f.d. 49-54, 48)
Potrivit art. 227 alin. (1) din Codul de procedură penală, cheltuieli judiciare sînt 
cheltuielile suportate potrivit legii pentru asigurarea bunei desfăşurări a procesului penal.
Instanța relevă și faptul că, potrivit art. 227 alin. (2) pct. 5) din Codul de procedură 
penală, cheltuielile judiciare cuprind sumele cheltuite în legătură cu efectuarea acţiunilor 
procesuale în cauza penală.
Articolul 229 alin. (1) al Codului de procedură penală, indică că, cheltuielile 
judiciare sunt suportate de condamnat sau sunt trecute în contul statului.
În conformitate cu prevederile art. 229 alin. (2) din Codul de procedură penală, 
instanţa de judecată poate obliga condamnatul să recupereze cheltuielile judiciare, cu 
excepţia sumelor plătite interpreţilor, traducătorilor, precum şi apărătorilor în cazul 
asigurării inculpatului cu avocat care acordă asistenţă juridică garantată de stat, atunci 
cînd aceasta o cer interesele justiţiei şi condamnatul nu dispune de mijloacele necesare. 
Achitarea cheltuielilor judiciare poate fi suportată şi de condamnatul care a fost eliberat 
de pedeapsă sau căruia i-a fost aplicată pedeapsă, precum şi de persoana în privința 
căreia urmărirea penală a fost încetată pe temeiuri de nereabilitare.
Iar potrivit art. 229 alin. (3) din Codul de procedură penală, instanţa poate elibera 
de plata cheltuielilor judiciare, total sau parţial, condamnatul sau persoana care trebuie 
să suporte cheltuielile judiciare în caz de insolvabilitate a acestora sau dacă plata 
cheltuielilor judiciare poate influenţa substanţial asupra situaţiei materiale a persoanelor 
care se află la întreţinerea lor.
Din conținutul normelor sus-citate, instanța constată solicitarea procurorului privind 
încasarea cheltuielilor de judecată din contul inculpatului una legală, or, instanța nu a 
constatat temeiuri rezonabile de eliberare a inculpatului de la plata cheltuielilor judiciare pe 
caz, iar suma de 1130 lei nu reprezintă o povară financiară exagerată ce ar pune în 
dificultate inculpatul, astfel că, cheltuielile judiciare urmează a fi încasate din contul 
inculpatului.
În această ordine de idei, instanța atrage atenția la faptul că, normele juridice 
invocate supra urmează a fi interpretate ținând cont de modificările operate prin Legea nr. 
316 din data de 22 decembrie 2017, în vigoare din data de 09 februarie 2018.
Prin Legea respectivă, a fost exclus/abrogat aliniatul (2) al art. 143 din Codul de 
procedură penală, care prevedea că plata expertizelor judiciare efectuate în cazurile 
prevăzute la alin. (1) se face din contul bugetului de stat.
Or, stabilindu-se vinovăția inculpatului în săvârșirea unei infracțiuni, acestuia îi 
revine obligația de a plăti statului toate cheltuielile efectuate de la începerea urmăririi 
penale şi până la punerea în executare a hotărârii de condamnare.
Instanța de judecată notează că, urmărirea și judecarea unei cauze penale 
ocazionează efectuarea de cheltuieli pentru întocmirea și transmiterea actelor de procedură, 
pentru administrarea probelor și conservarea mijloacelor materiale de probă, cu retribuirea 
apărătorilor, precum şi cu orice alte cheltuieli necesare normalei desfășurări a procesului 
penal. În cheltuielile ocazionate de administrarea probelor se includ și sumele pentru 
retribuția cuvenită experților si interpreților pentru serviciul care l-au adus justiției. Spre 
deosebire de procesul civil, unde sumele necesare acestor cheltuieli sunt avansate de către 
reclamant, prin plata taxei de timbru, la introducerea acțiunii, în cauzele penale, în care 
activitatea judiciară se desfășoară din oficiu, sumele necesare cheltuielilor de urmărire sau 
de judecată sunt avansate, de regulă, de stat, prin organul judiciar în fața căruia se află 
cauza penală.
Efectuarea cheltuielilor judiciare într-o cauză penală este provocată de săvârșirea 
unei infracțiuni, care impune desfășurarea urmăririi și a judecării cauzei pentru aplicarea 
legii penale celui ce a comis-o; ca urmare, cheltuielile judiciare sunt imputabile 
inculpatului condamnat pentru săvârșirea infracțiunii, temeiul juridic fiind vinovăția sa 
infracțională, deoarece fără săvârșirea infracțiunii astfel de cheltuieli nu s-ar fi efectuat.
Obligația inculpatului de a suporta cheltuielile judiciare este principală şi integrală, 
întrucât săvârșirea unei infracțiuni atrage în mod inevitabil desfășurarea urmăririi penale și 
a judecării cauzei, pentru a i se aplica pedeapsa infractorului, obligația de a suporta 
cheltuielile judiciare îi revine în principal acestuia, de asemenea, obligația de a suporta 
cheltuielile judiciare este integrală, incluzând toate cheltuielile necesare pentru pronunțarea 
unei hotărâri de condamnare de către prima instanță.
Din conținutul normelor sus-citate, instanța constată că, solicitarea procurorului 
privind încasarea cheltuielilor de judecată din contul inculpatului este una legală, or, 
instanța nu a constatat temeiuri rezonabile de eliberare a inculpatului de la plata 
cheltuielilor judiciare.
La speță, instanța de judecată mai reține declarațiile inculpatului, potrivit cărora, 
ultimul este de acord cu recuperarea cheltuielilor judiciare.
În temeiul celor expuse şi conducându-se de prevederile art. 80 1 alin. (1) din Codul 
penal, art. 364 1, art. 384-385, art. 392-395 din Codul de procedură penală, instanţa de 
judecată,-
C O N D A M N Ă :
Se recunoaște Ustoianov Ruslan, născut la *****, CNP *****, vinovat de 
comiterea infracţiunii prevăzute de art. 361 alin. (2) lit. b) din Codul penal şi, în temeiul 
Legii, în coroborare cu prevederile art. 80 1 din Codul penal, se aplică pedeapsa sub formă 
de amendă în mărime de 900 /nouă sute / unități convenționale, ce constituie suma de 
45000 lei /patruzeci și cinci mii/ lei.
Corpul delict, blancheta permisului de conducere al ***** cu seria și nr. *****, 
eliberat la 20 septembrie 2018, pe numele Ustoianov Ruslan, împachetat și sigilat în plic 
„Pachet nr. 3”, a-l păstra la materialele cauzei pe toată durata păstrării dosarului penal.
Se admite solicitarea acuzatorului de stat privind încasarea din contul inculpatului a 
cheltuielilor judiciare.
Se încasează de la Ustoianov Ruslan în beneficiul statului cheltuielile judiciare în 
mărime de 1130 /una mie una sută treizeci/ lei, suportate pentru efectuarea raportului de 
constatare tehnico-științifică nr. 512 din 29 septembrie 2025.
Sentinţa este cu drept de recurs în Curtea de Apel Sud, sediul central Cahul, în 
termen de 15 zile prin intermediul Judecătoriei Cahul, sediul Central.
Preşedintele şedinţei,
Judecător                                                                                             Aliona Sârbu
Președintele ședinței: Aliona Sârbu