Dosar nr. 4r-3611/24                                     Judecătoria Chișinău, sediul Centru 
4-24008140-02-4r-06082024                                         judecător Corneliu Guzun 
D E C I Z I E
În numele Legii
11 decembrie 2025                                                                           mun. 
Chișinău
Colegiul penal al Curții de Apel Centru, în componență:
Președintele completului, judecător        Ion Bulhac
JudecătoriiNatalia Mămăligă și Vitalie 
Pîslariuc
a judecat, în lipsa participanților la proces, în ordine de recurs, recursul declarat 
de către  agentul constatator din cadrul Inspectoratului Național de Securitate Publică, 
Buciușcan Dumitru, împotriva hotărârii Judecătoriei Chișinău, sediul Centru din 25 
aprilie 2024, prin care a fost admisă contestația depusă de Talmaci Ion și a fost încetat 
procesul contravențional pornit în privința lui Talmaci Ion, pentru săvârșirea faptei 
contravenționale, prevăzute de art. 240 alin.(1) Cod contravențional al RM, pe motiv 
că nu există faptul contravenției, -
 A    C O N S T A T A T:
La data de 29.12.2023, agentul constatator din cadrul Inspectoratului Național de 
Securitate Publică, Buciușcan Dumitru, a întocmit procesul-verbal cu privire la 
contravenție seria/nr. MAI06 139744, în privința lui Talmaci Ion în baza art. 240 
alin.(1) Cod contravențional al RM, pentru faptul că, la 29.12.2023 ora 10:30, în mun. 
Chișinău, str. M. Eminescu 50, conducînd automobilul de model BMW 530 cu n/î 
*****, a ignorat cerințele indicatorului rutier 3.31 RCR ”oprire și staționare 
interzisă”.
Prin decizia agentului constatator din 29.12.2023, Talmaci Ion a fost recunoscut 
vinovat în comiterea contravenției prevăzute de art. 240 alin. (1) Cod contravențional, 
fiindu-i aplicată sancțiunea contravențională sub formă de amendă în mărime de 10 
unități convenționale, ceea ce constituie suma de 500 lei, cu aplicarea a 2 puncte de 
penalizare.
Nefiind de acord cu procesul-verbal cu privire la contravenție și decizia de 
sancționare a agentului constatator, contravenientul Talmaci Ion a înaintat contestație 
în ordinea art. 448 Cod contravențional al RM.
Prin hotărârea Judecătoriei Chișinău, sediul Centru din 25 aprilie 2024, a fost 
admisă contestația depusă de Talmaci Ion și s-au anulat procesul-verbal cu privire la 
contravenție seria nr. MAI06 139744 și decizia de sancționare din 29.12.2023, emise 
de agentul constatator din cadrul Inspectoratului Național de Securitate Publică în 
baza art. 240 alin.(1) Cod contravențional. A fost încetat procesul contravențional 
pornit în privința lui Talmaci Ion, pe motiv că nu există faptul contravenției.
Nefiind de acord cu hotărîrea instanței de fond, agentul constatator din cadrul 
Inspectoratului Național de Securitate Publică, Buciușcan Dumitru, a depus în termen 
recurs, prin care a solicitat admiterea recursului, casarea hotărârii cu rejudecarea 
cauzei, pe motiv că au fost respectate normele procesuale și material prevăzute de 
Codul contravențional, totodată, au fost prezentat probele acumulate în cadrul 
dosarului contravențional intentat împotriva lui Talmaci Ion.
Conform art.471 alin. (1)-(2) din Codul contravențional, recursul se judecă de un 
complet din 3 judecători, fără prezența părților. Instanța de recurs fixează data 
examinării recursului și dispune să se comunice părților la proces despre aceasta, cu 
acordarea dreptului de depunere a referinței.
Colegiul penal, ținând cont de faptul că, speța deferită justiției nu reprezintă o 
cauză de un interes deosebit pentru jurisprudență care ar impune prezența părților 
nemijlocit în ședință de judecată, prin prisma dispoziției generale din art. 471 alin.(1) 
din Codul contravențional, a procedat la examinarea cauzei contravenționale fără 
prezența părților, dar cu acordarea dreptului participanților la proces de a depune 
referințe.
Analizând și apreciind motivele invocate în recurs, în cumul cu materialele 
cauzei penale și prevederile legale pertinente, Colegiul penal conchide că, recursul 
declarat de către  agentul constatator din cadrul Inspectoratului Național de 
Securitate Publică, Buciușcan Dumitru, împotriva hotărârii Judecătoriei Chișinău, 
sediul Centru din 25 aprilie 2024, este nefondat, fiind pasibil de a fi respins, din 
următoarele considerente.
În conformitate cu prevederile art. 473 alin. (1) pct. 1) lit. c) Cod 
contravențional, după examinarea recursului, instanța de recurs respinge recursul și 
menține hotărârea atacată, dacă recursul este nefondat.
Verificând legalitatea, obiectivitatea și corectitudinea hotărârii contestate, în 
raport cu motivele invocate de recurent, Colegiul penal constată lipsa de careva 
temeiuri de fapt și de drept, întru casarea acesteia, astfel că, la adoptarea soluției 
instanța de fond a ținut cont de rigorile art. 458 alin. (1) Codul contravențional, care 
indică că, examinând cauza contravențională, instanța de judecată este obligată să 
determine: lit. a) caracterul veridic al contravenției imputate; lit. b) existența cauzelor 
care înlătură caracterul contravențional al faptei; lit. c) vinovăția persoanei în a cărei 
privință a fost pornit procesul contravențional; lit. d) existența circumstanțelor 
atenuante și/sau agravante; lit. e) necesitatea sancționării și, după caz, caracterul 
sancțiunii contravenționale; lit. f) alte aspecte importante pentru soluționarea justă a 
cauzei.
În corespundere cu art. 462 alin. (1) Cod contravențional, hotărârea 
judecătorească va fi legală, întemeiată și motivată.
Instanța de recurs relevă că, domeniul contravențional a fost asimilat „acuzațiilor 
în materie penală”, în înțelesul european autonom al art.6 din Convenția Europeană a 
Drepturilor Omului.
Analizând situația de fapt a cauzelor Ziliberberg contra Moldovei, hotărâre din 
01.02.2005, §35 și Anghel contra României, hotărâre din 04.10.2007, §52, Curtea 
Europeană a Drepturilor Omului a notat că în aceste spețe predomină elementele care 
sugerează că a fost vorba de acuzații penale. Astfel, în materie contravențională au 
fost recunoscute garanțiile procedurale specifice materiei penale, printre care și 
prezumția de nevinovăție, prevăzută de art.6 §2 din Convenția Europeană a 
Drepturilor Omului.
Colegiul Penal prin prisma prevederilor ce guvernează speța dedusă judecății 
remarcă că, scopul legii contravenționale constă în apărarea drepturilor și libertăților 
legitime ale persoanei, apărarea proprietății, ordinii publice, a altor valori ocrotite de 
lege, în soluționarea cauzelor contravenționale, precum și în prevenirea săvârșirii de 
noi contravenții.
În fapt, Colegiul Penal constată că, la data de 29.12.2023, agentul constatator din 
cadrul Inspectoratului Național de Securitate Publică, Buciușcan Dumitru, a întocmit 
procesul-verbal cu privire la contravenție seria/nr. MAI06 139744, în privința lui 
Talmaci Ion în baza art. 240 alin.(1) Cod contravențional al RM, pentru faptul că, la 
29.12.2023 ora 10:30, în mun. Chișinău, str. M. Eminescu 50, conducînd automobilul 
de model BMW 530 cu n/î *****, a ignorat cerințele indicatorului rutier 3.31 RCR 
”oprire și staționare interzisă”.
Prin decizia agentului constatator din 29.12.2023, Talmaci Ion a fost recunoscut 
vinovat în comiterea contravenției prevăzute de art. 240 alin. (1) Cod contravențional, 
fiindu-i aplicată sancțiunea contravențională sub formă de amendă în mărime de 10 
unități convenționale, ceea ce constituie suma de 500 lei, cu aplicarea a 2 puncte de 
penalizare.
Nefiind de acord cu procesul-verbal cu privire la contravenție și decizia de 
sancționare a agentului constatator, contravenientul Talmaci Ion a înaintat contestație 
în ordinea art. 448 Cod contravențional al RM.
Prin hotărârea Judecătoriei Chișinău, sediul Centru din 25 aprilie 2024, a fost 
admisă contestația depusă de Talmaci Ion și s-au anulat procesul-verbal cu privire la 
contravenție seria nr. MAI06 139744 și decizia de sancționare din 29.12.2023, emise 
de agentul constatator din cadrul Inspectoratului Național de Securitate Publică în 
baza art. 240 alin.(1) Cod contravențional. A fost încetat procesul contravențional 
pornit în privința lui Talmaci Ion, pe motiv că nu există faptul contravenției.
Așa dar, Colegiul relevă că, agentul constatator la examinarea cauzei, nu a 
clarificat împrejurările cauzei obiectiv și a adoptat o decizie de sancționare a lui 
Talmaci Ion, în lipsa probelor pertinente și concludente, cauza fiind examinată 
incomplet, nefiind stabilit cert faptul că în acțiunile făptuitorului, sunt prezente 
elementele contravenției prevăzute de art. 240 alin.(1) Cod contravențional.
Respectiv, Colegiul penal reconfirmă poziția instanței de fond, cu privire la 
faptul că, concluziile agentului constatator aferent vinovăției făptuitorului  în 
comiterea încălcării prevederilor art. 240 alin.(1) Cod contravențional, sunt nefondate.
Or, se reține cu certitudine, contrar alegațiilor recurentului, la materialele cauzei 
lipsesc careva probe care să demonstreze circumstanțele de fapt pretinse a fi comise 
de către Talmaci Ion.
În această ordine de idei, Colegiul penal subliniază că, deși procesul-verbal cu 
privire la contravenție și decizia de sancționare sunt acte administrative care emană de 
la o autoritate publică dotată cu competența de a constata și de a sancționa faptele 
contravenționale și se bucură de prezumția de legalitate, de autenticitate și de 
veridicitate, sancționare contravențională a persoanei trebuie să fie susținută prin 
probe substanțiale, din care ar rezulta componența de contravenție.
În conformitate cu jurisprudența relevantă a Curții Europene a Drepturilor 
Omului, instanțele de judecată sunt obligate să demonstreze vinovăția inculpatului 
prin adoptarea unor soluții motivate. Lipsa motivelor reprezintă o încălcare a dreptului 
la un proces echitabil, în cazul în care instanțele judecătorești naționale se abțin de a 
da un răspuns special și explicit la cele mai importante întrebări, fără a-i oferi părții 
care le-a formulat posibilitatea de a ști dacă o anumită susținere a fost neglijată sau 
respinsă, acest fapt va fi considerat o încălcare a dreptului la un proces echitabil (Ruiz 
Torija contra Spaniei, 09.12.1994, §29; Papon contra Franței (nr.2), dec., 
15.12.2001; Boldea contra României, 15.02.2007, §30).
Astfel că, instanța de recurs explică faptul că, agentul constatator are rolul de a 
administra probe în ordinea prevăzută de lege, necesare în vederea verificării 
legalității și temeiniciei procesului-verbal. Prin urmare, simpla constatare ex propriis 
sensibus a agentului constatator nu este suficientă pentru ca instanța să stabilească 
vinovăția unei persoane pe numele căreia s-a întocmit un proces-verbal 
contravențional. 
Respectiv, atât timp cât asupra faptelor descrise în conținutul actului sunt 
neconfirmate prin alte mijloace de probă, în sensul dat pot plana o serie de dubii, fiind 
aplicabil principiu de drept in dubio pro reo.
Se apreciază că, instanța de fond a dat o apreciere corectă probelor, a ținut cont 
de cerințele art.457-458 Cod contravențional, care prevăd examinarea cauzei 
contravenționale sub toate aspectele, complet și obiectiv, clarificând circumstanțele ce 
au importanță pentru soluționarea justă a cauzei.
Deci, judecarea cauzei contravenționale în instanță s-a desfășurat cu respectarea 
prevederilor normelor contravenționale ce reglementează procedura respectivă, 
hotărârea cuprinzând circumstanțele constatate, norma contravențională în baza căreia 
este adoptată soluția, astfel fiind dată în conformitate cu prevederile articolului 462 
Cod contravențional.
Conform prevederilor art.470 Cod contravențional, instanța de recurs 
examinează cauza numai în limitele temeiurilor prevăzute la art.466 Cod 
contravențional, care în mod obligatoriu trebuie să fie invocate de recurent.
Nici un motiv din cele indicate în dispoziția normei cuprinse la art.467-468 Cod 
contravențional nu sunt aplicabile din punct de vedere al prezenței erorilor de drept și 
care ar fi temei de implicare a instanței de recurs în sensul casării deciziei contestate.
Autorul își întemeiază recursul în baza art.466 Cod Contravențional, care 
prevede că hotărârile pot fi supuse recursului pentru a repara erorile de drept comise 
de instanța de fond în cazurile indicate la lit. a)-l).
Din lecturarea textului hotărârii adoptate și pronunțate asupra contestației 
făptuitorului pe faptul comiterii contravenției prevăzute de art. 240 alin.(1) Cod 
Contravențional, nu se reliefează împrejurarea că prima instanță a adus atingere art.6 
CoEDO, prin prisma motivării hotărârii judecătorești, or, hotărârea cuprinde, 
circumstanțele constatate, probele pe care se întemeiază concluzia, norma 
contravențională în baza căreia este adoptată soluția, fiind dată în conformitate cu 
prevederile articolului 462 Cod contravențional.
În această ordine de idei, Colegiul penal conchide că argumentele invocate în 
recurs, nu și-au găsit confirmare în procesul verificării legalității în ordinea 
controlului ierarhic superior, motiv pentru care recursul declarat de agentul 
constatator din cadrul Inspectoratului Național de Securitate Publică, Buciușcan 
Dumitru, împotriva hotărîrii Judecătoriei Chișinău, sediul Centru din 25 aprilie 2024, 
urmează a fi respins ca nefondat, cu menținerea fără modificări a soluției instanței de 
fond, care este legală, obiectivă și corectă. 
În conformitate cu prevederile art. 473 alin. (1) pct. 1), lit. c), art. 474 Cod 
contravențional, Colegiul Penal al Curții de Apel Centru,- 
D E C I D E :
Se respinge ca nefondat recursul declarat de către agentul constatator din cadrul 
Inspectoratului Național de Securitate Publică, Buciușcan Dumitru, și menține fără 
modificări hotărârea Judecătoriei Chișinău, sediul Centru din 25 aprilie 2024, prin 
care a fost admisă contestația depusă de Talmaci Ion și a fost încetat procesul 
contravențional pornit în privința lui Talmaci Ion, pentru săvârșirea faptei 
contravenționale, prevăzute de art. 240 alin.(1) Cod contravențional al RM, pe motiv 
că nu există faptul contravenției.
Decizia este irevocabilă.
Președintele Colegiului, judecător                              Ion Bulhac
Judecătorii    Natalia 
Mămăligă    
                                                                                                       Vitalie Pîslariuc