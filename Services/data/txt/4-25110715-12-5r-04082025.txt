Dosarul nr. 5r-4779/2025
        4-25110715-12-5r-04082025
H O T Ă R Â R E
 în numele Legii 
11 decembrie 2025                                                              mun. 
Chişinău
Judecătoria Chișinău, sediul Buiucani
Instanța compusă din:
Preşedintele şedinţei, judecător                                 Tudor 
Stambol
Grefier                         Cătălina 
Rașcovschi
Cu participarea:
Contravenientei                                                                                                 Evghenia 
Bradu
Agentului constatator                                                       Tatiana 
Tomșa
examinând în ședință judiciară publică, în limba de stat, contestația depusă de 
Bradu Evghenia (născută la *****, IDNP *****, domiciliată în ***** împotriva 
procesului-verbal cu privire la contravenție nr. MAI06 350721 din 18.07.2025 și a 
deciziei prin care i-a fost aplicată sancțiunea amenzii în mărime de 500 unități 
convenționale, pentru comiterea contravenției prevăzute de art. 47 1 alin. (1) Cod 
contravențional, -
c o n s t a t ă:
Prin decizia emisă de agentul constatator OS al SP-8 al IP Rîșcani al DP mun. 
Chișinău – Tatiana Tomșa din 18.07.2025, Bradu Evghenia a fost trasă la răspundere 
contravențională şi sancționată conform art. 47 1 alin. (1) Cod contravențional cu amendă 
în mărime de 500 unități convenționale pentru faptul că, în perioada de timp august 2024, 
în *****, prin intermediul numărului de telefon *****, cu scopul de a vota în favoarea 
unui partid politic, a primit mijloace financiare suspecte.
La data de 21.07.2025, Bradu Evghenia a depus contestație împotriva procesului-
verbal cu privire la contravenție nr. MAI06 350721 din 18.07.2025 și a deciziei prin care 
i-a fost aplicată sancțiunea amenzii în mărime de 500 unități convenționale, pentru 
comiterea contravenției prevăzute de art. 47 1 alin. (1) Cod contravențional, solicitând 
anularea acestora și încetarea procesului contravențional. 
În motivarea contestației a indicat că, semnătura aplicată în compartimentele 18 și 
19 a fost aplicată ca urmare a inducerii în eroare a subsemnatului cu privire la faptul 
pentru care semnează. Astfel, în aceste compartimente apare semnătura sa, precum că ar 
fi recunoscut contravenția, solicită a fi considerată o eroare dat fiind că intenția a fost de a 
semna doar că a luat cunoștință cu pornirea procesului contravențional. A examinat 
procesul, efectiv, în lipsa sa, înmânâdu-i actul contestat deja completat. Nu i-a explicat 
drepturile și obligațiile în modul stabilit de lege. Nu a asigurat dreptul la apărare a 
contravenientului. Nu i-a asigurat, serviciile unui interpret având în vedere că nu posedă 
în perfecție limba de stat. Nu i-a explicat esența faptei imputate și nu a prezentat nici o 
probă care ar confirma acest fapt. A întocmit procesul - verbal cu grave erori de conținut. 
A amenințat cu probleme și mai mari și dosare penale în caz de nesupunere lui. În tot 
procesul de constatare a acestei presupuse contravenții a fost supus unui tratament 
umilitor și degradant, fapt care i-a afectat întreaga familie. Studiind conținutul procesului-
verbal contestat, declară că agentul constatator a examinat cauza într-un mod superficial 
și tendențios, acest fapt, coroborat cu lipsa vreunei probe pertinente, demonstrând lipsa 
faptei contravenției și nulitatea actului contestat. Procesul-verbal cu privire la 
contravenție a fost întocmit cu încălcarea prevederilor art. 443 Cod contravențional.
În ședința de judecată contravenienta Evghenia Bradu a solicitat admiterea 
contestației din motivele indicate în aceasta.
În ședința de judecată agentul constatator Tatiana Tomșa a solicitat respingerea 
contestației ca fiind una neîntemeiată cu menținerea procesului-verbal cu privire la 
contravenție și a deciziei de sancționare.
Studiind materialele cauzei contravenționale, audiind explicațiile participanților, 
instanța de judecată concluzionează de a respinge contestația, din următoarele 
considerente.
Potrivit art. 448 alin. (1) Cod contravențional, contravenientul, victima sau 
reprezentantul acestora, procurorul, dacă este parte în cauza contravențională, în cazul 
în care nu sînt de acord cu decizia agentului constatator sau în cazul în care aceasta a 
fost emisă cu încălcarea normelor procesuale stabilite de prezentul cod, sînt în drept să 
conteste decizia emisă asupra cauzei contravenționale. Termenul de contestare a deciziei 
agentului constatator este de 15 zile de la data emiterii acesteia sau, pentru părțile care 
nu au fost prezente la ședința de examinare a cauzei contravenționale, de la data 
înmînării copiei de pe decizia respectivă în condițiile art. 4471 alin. (8).
Termenul de depunere a contestației a fost respectat. 
În ședința de judecată s-a constatat că, prin decizia emisă de agentul constatator 
OS al SP-8 al IP Rîșcani al DP mun. Chișinău – Tatiana Tomșa din 18.07.2025, Bradu 
Evghenia a fost trasă la răspundere contravențională şi sancționată conform art. 47 1 alin. 
(1) Cod contravențional cu amendă în mărime de 500 unități convenționale pentru faptul 
că, în perioada de timp august 2024, în *****, prin intermediul numărului de telefon 
*****, cu scopul de a vota în favoarea unui partid politic, a primit mijloace financiare 
suspecte.
Conform art. 7 Cod contravențional, persoana poate fi sancționată numai pentru 
contravenția în a cărei privință este dovedită vinovăția sa, cu respectarea normelor 
prezentului cod.
În conformitate cu art. 442 alin. (1) Cod contravențional, procesul-verbal cu 
privire la contravenție este un act prin care se individualizează fapta ilicită şi se 
identifică făptuitorul. Procesul-verbal se încheie de agentul constatator pe baza 
constatărilor personale şi a probelor acumulate, în prezența făptuitorului sau în absența 
lui. 
Conform art. 440 alin. (1) Cod contravențional, constatarea faptei 
contravenționale înseamnă activitatea, desfășurată de agentul constatator, de colectare 
şi de administrare a probelor privind existența contravenției, de încheiere a procesului-
verbal cu privire la contravenție, de aplicare a sancțiunii contravenționale sau de 
trimitere, a dosarului, după caz, funcționarului abilitat să examineze cauza 
contravențională, din cadrul autorității din care face parte agentul constatator, în 
instanța de judecată sau în alt organ spre soluționare.
Conform art. 425 alin. (1) Cod contravențional, probele sînt elemente de fapt, 
dobîndite în modul stabilit de prezentul cod, care servesc la constatarea existenței sau 
inexistenței contravenției, la identificarea făptuitorului, la constatarea vinovăției și la 
cunoașterea altor circumstanțe importante pentru justa soluționare a cauzei.
Potrivit art. 47 1 alin. (1) Cod contravențional „pretinderea, acceptarea sau 
primirea, personal sau prin mijlocitor, de către un alegător a bunurilor, serviciilor, 
privilegiilor sau avantajelor sub orice formă, care nu i se cuvin, pentru sine sau pentru o 
altă persoană, în scopul exercitării sau al neexercitării unor drepturi electorale în cadrul 
alegerilor, inclusiv al alegerilor regionale, dacă fapta nu constituie infracțiune, se 
sancționează cu amendă de la 500 la 750 de unități convenționale.”
În legislația Republicii Moldova, ca şi în cea a altor state europene, contravențiile 
au fost scoase de sub incidența legii penale și supuse unui regim administrativ. Din 
perspectiva capitolului IV din Cartea I al Codului contravențional, instanța de judecată 
evidențiază că sancțiunile administrative nu privesc un grup de persoane, ci se adresează 
tuturor cetățenilor în vederea realizării scopului preventiv și represiv al sancțiunii, iar 
potrivit art. 38 alin. (3) din legea citată, arestul contravențional poate fi aplicat şi în cazul 
neexecutării intenționate a unei alte sancțiuni contravenționale, ceea ce conferă faptei 
natura penală. Astfel, în materie contravențională au fost recunoscute garanțiile 
procedurale specifice în materie penală în ceea ce privește dreptul la un proces echitabil, 
printre care și prezumția de nevinovăție, prevăzută de alin. (2) al art. 6 din Convenția 
Europeană a Drepturilor Omului (Zilibergerg împotriva Moldovei (§ 35, din 01 februarie 
2005), Angel împotriva României (§ 52, din 04 octombrie 2007) sau Ozturk împotriva 
Germaniei (din 21 februarie 1994). Această împrejurare fundamentează la nivel de 
principiu că, sarcina probei în procedura contravenționala desfășurată în fața instanței de 
judecată revine în primul rând organului constatator şi, în condițiile în care acesta face 
dovada vinovăției, petentul urmează să-şi probeze nevinovăția.
Instanţa reiterează faptul că, prezumția de legalitate a procesului-verbal cu privire 
la contravenție, a fost supusă atenției Curții Europene a Drepturilor Omului (cauza 
Anghel contra României din 04 octombrie 2007), cauză în care Curtea, prin hotărârea din 
data de 4 octombrie 2007, își exprimă în mod foarte clar punctul de vedere cu privire la 
acest aspect. Curtea este de părere că, dacă scoaterea contravenției în afara legii penale nu 
ridică probleme în sine, nerespectarea garanțiilor fundamentale, printre care și prezumția 
de nevinovăție, care protejează cetățenii împotriva unor posibile abuzuri din partea 
autorităților, reprezintă un aspect ce trebuie examinat în temeiul articolului 6 din 
convenție. Reiterând importanța, în cadrul unei proceduri ce poate fi calificată drept 
„penală”, a unei astfel de garanții, destinată să restabilească echilibrul dintre presupușii 
autori ai faptelor ilegale și autoritățile chemate să îi urmărească şi pedepsească, Curtea 
consideră că asemenea cazuri urmează a fi judecate echitabil, după cum prevede art. 6 din 
CEDO.
În susținerea învinuirii agentul constatator a anexat următoarele actele:
- procesul-verbal cu privire la contravenție nr. MAI06 350721 din 18.07.2025 și 
decizia prin care lui Bradu Evghenia i-a fost aplicată sancțiunea amenzii în mărime de 
500 unități convenționale, pentru comiterea contravenției prevăzute de art. 47 1 alin. (1) 
Cod contravențional (f. d. 24);
- copia raportului (f. d. 25);
- copia încheierii și mandatului Judecătoriei Chișinău (sediul Ciocana) din 
01.04.2025 dosar nr. 13-2237/2025 (f. d. 26-30);
- copia încheierii și mandatului Judecătoriei Chișinău (sediul Ciocana) din 
22.10.2024 și mandatul judecătoresc, dosar nr. 13-7920/2025 (f. d. 31-35);
- copia ordonanței procurorului delegat în Procuratura Anticorupție Cristina 
Carajeleascov din 08.11.2024 privind aprecierea pertinenței rezultatelor măsurii speciale 
de investigații (f. d. 36-38);
- copia ordonanței procurorului delegat în Procuratura Anticorupție Cristina 
Carajeleascov din 22.10.2024 (f. d. 39-42);
- copia încheierii și mandatului Judecătoriei Chișinău (sediul Ciocana) din 
01.04.2025 dosar nr. 13-2238/2025 (f. d. 43-45);
- copia ordonanței procurorului delegat în Procuratura Anticorupție Cristina 
Carajeleascov din 11.12.2024 (f. d. 46-48);
- copia ordonanței procurorului delegat în Procuratura Anticorupție Cristina 
Carajeleascov din 19.11.2024 privind efectuarea măsurilor speciale de investigații (f. d. 
49-51);
- raport (f. d. 52).
Instanța consideră oportun de a preciza că, procesul-verbal contestat a fost 
întocmit și perfectat în prezența contravenientei, fiindu-i aduse la cunoștință drepturile și 
obligațiile lui prevăzute de art. 34, 378, 384, 387 și 448 din Codul contravențional, 
precum și decizia aplicată în privința sa, fapt confirmat prin semnătura contravenientei la 
rubricile corespunzătoare din procesul-verbal cu privire la contravenție. La fel, 
contravenienta Bradu Evghenia a semnat la rubrica „Recunosc săvârșirea contravenției și 
accept sancțiunea stabilită fapt pentru ce semnez”, procesul-verbal cu privire la 
contravenție nr. MAI06 350721 din 18.07.2025 și decizia de sancționare a fost întocmit 
în prezența contravenientei, acesta nu a indicat careva obiecții asupra procesului-verbal și 
asupra deciziei de sancționare.
În contextul circumstanțelor arătate, instanța reține că prezumția de legalitate și 
temeinicie de care se bucură procesul - verbal de constatare a contravenției, ca și act 
autentic nu a fost răsturnată de către făptuitor, deși i s-a creat cadrul necesar și suficient 
în acest sens.
Astfel, instanța de judecată, coroborând probele cercetate cu prevederile legale 
citate, concluzionează că Bradu Evghenia este culpabilă de comiterea contravenției 
prevăzute de art. 471 alin. (1) Cod contravențional.
Instanța reține că, Legea contravențională prevede redactarea procesului verbal cu 
privire la contravenție într-o anumită forma „ad validitatem”, cu respectarea tuturor 
prescripțiilor legale de fond și de formă, pentru încheierea sa valabilă, în scopul 
producerii efectelor juridice, pentru care a fost întocmit. În acest context, respectarea 
exigențelor legale prevăzute la art. 443 al Codului contravențional sunt impuse agentului 
constatator la întocmirea procesului verbal cu privire la contravenție.
Respectiv, analizând actul de sancționare sub aspectul legalității sale, instanța va 
cerceta dacă în cauza sunt întrunite cerințele de formă ale procesului verbal de 
contravenție contestat, așa cum sunt impuse în mod imperativ de dispozițiilor art. 443 al 
Codului contravențional, referitoare la mențiunile obligatorii ce trebuie prevăzute sub 
sancțiunea nulității.
Sub aspectul legalității procesului verbal, instanța de judecată denotă că, motivele 
de nulitate absolută a actului atacat pot fi invocate atât de părți, cât și din oficiu de către 
instanță pentru asigurarea respectării principiului legalității și dreptății, consacrate expres 
în art. 5 și 7 Cod contravențional.
La caz, instanța de judecată reține că, Bradu Evghenia în perioada de timp august 
2024, în *****, prin intermediul numărului de telefon *****, cu scopul de a vota în 
favoarea unui partid politic, a primit mijloace financiare suspecte, prin ce a comis 
contravenția prevăzută de art. 471 alin. (1) Cod contravențional.
Cu referire la argumentele contravenientei precum că la întocmirea procesului-
verbal cu privire la contravenție nu a fost respectat prevederile art. 443 Cod 
contravențional, instanța de judecată menționează că potrivit jurisprudenței CEDO în 
cauza Maslova şi Nalbandov contra Rusiei, Curtea a reiterat importanța soluționării unei 
cauze în fond, astfel ca instanța națională să se expună asupra vinovăției sau nevinovăției 
persoanei acuzate de comiterea unui delict, în vederea stabilirii adevărului obiectiv, 
restabilirii ordinii de drept, ocrotirii şi asigurării drepturilor nu numai a acuzatului, dar şi 
a victimelor infracțiunii. În termeni clari CEDO a reiterat că nu pot fi puse la baza unei 
hotărâri de condamnare – exclusiv probele obținute cu încălcarea art. 2 CEDO, adică prin 
aplicarea torturii. În restul cazurilor, instanțele urmează să dea apreciere probelor 
obținute cu încălcări procedurale, fiind posibilă ușurarea pedepsei ca recompensă pentru 
drepturile încălcate (cum este art. 385 alin. (4) din Codul de Procedură Penală).
Astfel, CEDO în jurisprudenţa sa a reiterat că formalitățile procedurale nu trebuie 
să predomine asupra fondului cauzei/adevărului obiectiv.
Conform art. 251 Cod procedură penală, „(1) Încălcarea prevederilor legale care 
reglementează desfăşurarea procesului penal atrage nulitatea actului procedural numai 
în cazul în care s-a comis o încălcare a normelor procesuale penale ce nu poate fi 
înlăturată decât prin anularea acelui act, fie au fost afectate caracterul echitabil al 
procesului penal sau drepturile părţilor. (2) Actele îndeplinite ulterior actului care a fost 
declarat nul sunt la rândul lor lovite de nulitate atunci când există o legătură directă 
între acestea şi actul declarat nul. (3) În cazul în care constată nulitatea unui act, 
organul de urmărire penală, procurorul sau instanţa de judecată dispune, atunci când 
este necesar şi dacă este posibil, refacerea acelui act cu respectarea dispoziţiilor legale.”
Spre deosebire de reglementările din Codul contravențional, în Codul de procedură 
penală legislatorul a decis să diferențieze nulitatea absolută de cea relativă. Astfel, 
potrivit articolului 251 din Codul de procedură penală, se sancționează cu nulitate 
absolută actul procedural încheiat cu încălcarea prevederilor legale referitoare la 
competența rationae materie sau ratione personae, la sesizarea instanței, la compunerea 
acesteia şi la publicitatea ședinței de judecată, la participarea părților în cazurile 
obligatorii, la prezența interpretului ori a traducătorului, dacă sunt obligatorii potrivit 
legii. În toate celelalte cazuri de încălcare a normelor procesuale penale, nulitatea actului 
procedural poate fi invocată numai în cazul în care s-a comis o încălcare ce nu poate fi 
înlăturată decât prin anularea acelui act.
Astfel, scopul de bază a oricărui proces judiciar este aflarea adevărului şi justa 
soluționare a cauzei, iar încălcarea prevederilor procedurale în procesul de acumulare a 
probelor poate servi temei pentru ușurarea pedepsei.
Instanța de judecată reține că prin Hotărârea Nr. 32 din 29 noiembrie 2018 Curtea 
Constituțională a reținut în jurisprudența sa că sistemul de sancționare al statului trebuie 
să funcționeze de o asemenea manieră încât cei vulnerabili, să fie convinși că sistemul 
judiciar va reacționa împotriva ilegalităților comise față de ei și nu le va tolera sau nu îi 
va lăsa pe făptuitori nepedepsiți. Dacă nu s-ar putea stabili o pedeapsă din cauza 
reglementării deficitare a legii, scopul legii contravenționale nu ar fi atins, fapt care ar 
alimenta scepticismul public la adresa sistemului judiciar (HCC nr. 28 din 22 noiembrie 
2018, § 65). În concluzie, Curtea observă că articolul 445 și textul „și 445” din articolul 
461 din Codul contravențional împiedică autoritățile să-și respecte obligațiile procedurale 
pozitive și sunt contrare articolelor 24 și 28 din Constituție. Astfel, constatarea 
neconstituționalității prevederilor contestate nu împiedică Parlamentul să diferențieze 
cazurile de nulitate absolută și de nulitate relativă a procesului-verbal cu privire la 
contravenție. Totuși, până la introducerea acestor amendamente legislative, judecătorii 
trebuie să aplice prevederile din Codul de procedură penală și să constate, în fiecare caz 
particular, dacă lipsa unei mențiuni în procesul-verbal nu poate fi înlăturată decât prin 
anularea procesului-verbal de constatare a contravenției sau dacă aceasta poate fi 
acoperită (confirmată) de către instanța de judecată.
Verificând temeinicia motivelor contestației, apreciind în ansamblu probele 
cercetate în ședința de judecată, instanța conchide că în acțiunile contravenientei există 
faptul contravenției prevăzut de art. 47 1 alin. (1) Cod contravențional, sancțiunea aplicată 
corespunzând cerințelor legale. 
Astfel, conducându-se de propria convingere formată în urma cercetării tuturor 
probelor administrate în raport cu circumstanțele constatate ale cauzei și călăuzindu-se de 
lege, instanța ajunge la concluzia de a respinge contestația ca neîntemeiată, așa cum în 
acțiunile contravenientei există fapta prevăzută de art. 47 1 alin. (1)  Cod contravențional, 
sancțiunea aplicată contravenientei de agentul constatator fiind în corespundere cu 
cerințele legale.
În conformitate cu art. 461, 462 Cod contravențional, instanța de judecată, -
     
h o t ă r ă ș t e:
Contestația depusă de Bradu Evghenia (născută la *****, IDNP *****, 
domiciliată în ***** împotriva procesului-verbal cu privire la contravenție nr. MAI06 
350721 din 18.07.2025 și a deciziei prin care i-a fost aplicată sancțiunea amenzii în 
mărime de 500 unități convenționale, pentru comiterea contravenției prevăzute de art. 47 1 
alin. (1) Cod contravențional - se respinge ca neîntemeiată.
Hotărârea cu drept de recurs, la Curtea de Apel Centru, în termen de 15 zile, prin 
intermediul Judecătoriei Chişinău (sediul Buiucani). 
Preşedintele şedinţei,
judecător                                                       /semnătura/                            Tudor 
Stambol