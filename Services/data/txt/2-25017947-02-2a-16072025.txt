Instanța de fond: Judecătoria Chișinău, sediul Centru, judecător Lorina Ciubotaru
Dosarul nr. 2a-2512/25 
(2-25017947-02-2a-16072025)
D E C I Z I E
5 noiembrie 2025                 mun. 
Chișinău
Colegiul civil, comercial și de contencios administrativ
al Curții de Apel Centru
În componența: 
Președintele completului, judecătorul                                                Valeriu Arhip
Judecătorii                                  Diana Corlăteanu şi Nicolae Ghedrovici
 Grefier                                                                                       Gabriela Catrinesco
examinând, în şedinţă de judecată publică, cererea de apel declarată de Alexei 
Dimitrov, 
împotriva hotărârii Judecătoriei Chișinău, sediul Centru din 29 mai 2025, prin care a 
fost respinsă acțiunea, 
în cauza civilă, la cererea de chemare în judecată înaintată de Alexei Dimitrov către 
Ministerului Justiţiei cu privire la constatarea încălcării dreptului la examinarea în termen 
rezonabil a cauzei, repararea prejudiciului moral și compensarea cheltuielilor de judecată,
a  c o n s t a t a t:
   Pretenţiile reclamantului:
La 6 februarie 2025, avocatul Alexandru Terziman, în interesele lui Alexei Dimitrov s-
a adresat cu cerere de chemare în judecată către Ministerul Justiţiei cu privire la constatarea 
încălcării dreptului la examinarea în termen rezonabil a cauzei, repararea prejudiciului moral 
și compensarea cheltuielilor de judecată.
În motivarea cererii de chemare în judecată reclamantul a indicat, că 6 aprilie 2020 
Alexei Dimitrov s-a adresat în instanța de contencios administrativ cu cerere de chemare în 
judecată  către Centrul pentru Protecția Datelor cu Caracter personal, terț Ana Mutu cu 
privire la anularea actului administrativ individual defavorabil-Decizia Centrului pentru 
Protecția Datelor cu Caracter Personal nr. 81 din 17 martie 2020 și obligarea reexaminării 
plângerii nr. D.A.-638/19. În motivare a invocat, că prin decizia nr. 81 din 17 martie 2020, s-
a dispus finalizarea examinării plângerii nr. D.A.-638/19 depuse împotriva Anei Mutu pe 
faptul încălcărilor la prelucrarea datelor cu caracter personal și neinformarea subiectului de 
date, din motivul neaplicabilității Legii nr.133 din 08 iulie 2011. Cu decizia nominalizată nu 
a fost de acord, fiind vădit neîntemeiată și ilegală, adoptată în contradicție cu procedura 
legală și cu circumstanțele de fapt ale cazului deplâns. Prin încheierea Judecătoriei, sediul 
Rîșcani din 6 mai 2020 s-a obligat partea pârâtă să pregătească referința la acțiunea depusă și 
prezentarea dosarului administrativ în termen de 30 de zile din momentul comunicării 
încheierii. La 15 octombrie 2020, reclamantul Alexei Dimitrov a depus un demers în temeiul 
art. 212 alin. (2) Cod administrativ, prin care a solicitat anexarea înscrisurilor pentru 
examinarea justă și multiaspectuală a cauzei în contencios administrativ. Prin încheierea 
Vicepreședintelui Judecătoriei Chișinău, sediul Rîșcani din 10 decembrie 2020 a fost dispusă 
redistribuirea dosarul nr 3-812/2020 unui alt judecător pe motiv că judecătorul a fost 
suspendat din funcție în legătură cu acordarea concediului de maternitate. Prin hotărârea din 
26 aprilie 2021 a Judecătoriei Chișinău, sediul Rîșcani acțiunea în contencios administrativ 
depusă de Alexei Dimitrov împotriva Centrului pentru Protecția Datelor cu Caracter 
personal, terț Ana Mutu privind contestarea actului administrativ individual defavorabil, a 
fost respinsă ca neîntemeiată. Nefiind de acord cu hotărârea instanței de fond, la 7 mai 2021 
Dimitrov Alexei a declarat apel împotriva hotărârii Judecătoriei Chișinău, sediul Rîșcani din 
26 aprilie 2021, prin care a solicitat casarea hotărârii primei instanței și pronunțarea unei noi 
hotărâri privind admiterea integrală a acțiunii. La 17 mai 2022 ședința a fost amânată în 
scopul asigurării dreptului de apărare apelantului Alexei Dimitrov pentru 19 iulie 2022, data 
fiind propusă de completul de judecată care a examinat cauza. La 19 iulie 2022 ședința nu a 
avut loc, pe motiv că judecătorul raportor se află în concediu de odihnă anual examinarea 
cauzei fiind amânată până la 08 noiembrie 2022. Prin decizia din 22 noiembrie 2022 a Curții 
de Apel Chișinău, s-a casat parțial hotărârea Judecătoriei Chișinău, sediul Rîșcani din 26 
aprilie 2021  și s-a emis o decizie nouă prin care s-a anulat Decizia nr.81 din 17 martie 2020, 
emisă de Centrul Național pentru Protecția Datelor cu Caracter Personal al Republicii 
Moldova, în rest hotărârea s-a menținut. La 1 decembrie 2022, Alexei Dimitrov a depus de 
recurs împotriva deciziei Curții de Apel Chișinău din 22 noiembrie 2022, solicitând 
admiterea recursului, casarea deciziei instanței de apel în partea pretențiilor respinse, cu 
pronunțarea unei noi decizii de admitere integrală a acțiunii. La 23 ianuarie 2023 Centrul 
pentru Protecția Datelor cu Caracter Personal a depus recurs împotriva deciziei Curții de 
Apel Chișinău din 22 noiembrie 2022, prin, care a solicitat admiterea acesteia, casarea 
deciziei Curții de Apel Chișinău din 22 noiembrie 2022, cu emiterea unei noi decizii de 
menținere a hotărârii primei instanțe. Prin încheierea Curții Supreme de Justiție din 5 iunie 
2024 recursurile declarate de Alexei Dimitrov și Centrul Național pentru Protecția Datelor cu 
Caracter Personal al Republicii Moldova au fost respinse ca inadmisibile. Cu conținutul 
încheierii Curții Supreme de Justiție din 5 iunie 2024, a luat cunoștință la 8 august 2024, 
când a solicitat dosarul pentru studiere. 
Ca urmare a celor invocate supra, concluzionează că toate cele 3 instanțe (Judecătoria 
Chișinău sediul Centru, Curtea de Apel Chișinău și Curtea Supremă de Justiție) prin soluțiile 
adoptate (atât de pe fond cât și pe temeiuri de procedură) au favorizat apariția temeiurilor de 
încălcare a dreptului de examinare într-un termen rezonabil a cauzei civile.
 Menționează, că instanța de fond a examinat cauza în perioada: 06 aprilie 2020- 26 
aprilie 2021; instanța de apel - 07 mai 2021-22 noiembrie 2022 și instanța de recurs - 01 
decembrie 2022-05 iunie 2024, în total examinarea cauzei a durat 4 ani și 2 luni. În 
consecință instanțele naționale au admis o ingerință fundamentală în dreptul de acces la 
justiție domnului Alexei Dimitrov, iar ca rezultat a fost încălcat dreptul la examinarea în 
termen rezonabil a cauzei, care în virtutea circumstanțelor descrise anterior durează, peste 3 
ani, în contextul în care obiectul acțiunii îl constituie pretenția privind obligarea autorității 
publice CNPDCP la anularea actului administrativ individual defavorabil Decizia Centrului 
pentru Protecția Datelor cu Caracter Personal nr. 81 din 17 martie 2020 și obligarea 
reexaminării plângerii nr. D.A.-638/19. 
În drept a invocat prevederile art. 1 alin. (1), art. 2 alin. (1) și (3), art. 5 alin. (1) din 
Legea privind repararea de către stat a prejudiciului cauzat prin încălcarea dreptului la 
judecarea în termen rezonabil a cauzei sau a dreptului la executarea în termen rezonabil a 
hotărârii judecătorești nr. 87 din 21 aprilie 2011, precum și art. 19 alin. (1) și (3), art. 2025 
alin. (1), art. 2036 alin. (1)-(2) și art. 2037 alin. (1)-(2) Codul civil.
Afirmă, că referitor la comportamentul părților, din partea lui Alexei Dimitrov nu s-a 
atestat comportament care ar duce la tergiversarea examinării cauzei, or dimpotrivă acesta 
este cointeresat să fie examinată și soluționată cât mai curând. Reclamantul s-a prezentat la 
ședințele de judecată, a depus în termenul legal cererea de chemare în judecată. 
Referitor la miza (importanța) cauzei pentru reclamant, urmează a se reține faptul că, 
reclamantul necesită o soluție pe marginea litigiului civil împotriva CNPDCP, ținându-se 
cont că a mai invocat că, Centrul Național pentru Protecția Datelor cu Caracter Personal nu a 
efectuat o anchetă reală asupra cazului. Acest lucru reiese chiar din recunoașterea de către 
Centru a nerecepționării de operatorul de date, a interpelării nr.04-14/495 din 18 februarie 
2020 cu solicitarea de prezentare a unor informații relevante privind furnizarea datelor 
prelucrate, fără a mai fi depuse alte eforturi întru sesizarea repetată a acestuia, și obținerea 
informațiilor necesare. În acest context, adoptarea deciziei doar în baza explicației lui Ana 
Mutu, fără efectuarea unor controale la fața locului și fără investigarea multiaspectuală a 
tuturor circumstanțelor, contravine procedurii prescrise de lege atrage nulitatea actului emis 
de Centrul Național pentru Protecția Datelor cu Caracter. Personal a lăsat fără soluționare un 
șir de chestiuni importante, precum verificarea faptului efectuării a prelucrării datelor cu 
caracter personal de către ACC 55/605, verificarea veridicității declarațiilor lui Mutu Ana 
precum că nu deține acces prin intermediul aplicației la telefonul mobil la vizualizarea 
înregistrărilor video captate de dispozitivele de supraveghere gestionate de Asociație, la fel 
nu a verificat înregistrarea/neînregistrarea în calitate de operator a acesteia, dar și a doamnei 
Mutu Ana, nu a dat apreciere neoferirii de acesta a răspunsului la cererea adresată în 
conformitate cu art. 12, 13 a Legii nr. 133.
Referitor la complexitatea cauzei, menționează că cauza supusă examinării nu se 
distinge printrun caracter complicat, inedit, neexistând elemente de extraneitate care ar 
determina necesitatea studierii aprofundate și identificării unor motivări specifice, și este una 
comună majorității cauzelor civile înaintate de alți reclamanți. Referitor la comportamentul 
instanțelor, remarcă că întârzierea soluționării în termen rezonabil a cauzei civile se 
datorează în esență organizării precare a sistemului judecătoresc, care din cauza fie a lipsei 
de magistrați, fie a expirării mandatului judecătorului au creat premise pentru tergiversarea 
examinării cauzei doar la nivel de instanță de fond mai bine de 4 ani și 2 luni. 
Invocă că la determinarea cuantumului prejudiciului moral urmează sa se respecte 
criteriul echității, care presupune că despăgubirile pentru prejudiciul moral trebuie să fie 
juste, raționale și echitabile, adică trebuie stabilite în așa fel încât să asigure efectiv o 
compensare suficientă a  prejudiciului moral cauzat, ca astfel să fie menținut echilibrul între 
daunele efectiv pricinuite și suma acordată.
Accentuează, că conform Recomandării nr. 6 președintelui Curții de Supreme de 
Justiție privind satisfacția echitabilă, se ia obligatoriu în considerație principiul general al 
echității și suma nu trebuie să fie vădit disproporționată cu sumele acordate de Curtea 
Europeană în spețele similare. Potrivit standardelor CtEDO, compensațiile acordate la nivel 
național cu titlu de prejudiciu moral nu trebuie să fie nerezonabile în raport cu compensațiile 
acordate de ea în cauze comparabile, adică în cauzele în care a fost constatată o violare 
comparabilă de către același stat sau de către un alt stat cu un nivel de dezvoltare economică 
similar. În hotărârea Burdov nr. 2 c. Rusiei (15 ianuarie 2009), CtEDO a menționat 
următoarele în ceea ce privește repararea prejudiciului moral: „100. Există o prezumție 
puternică, însă care poate fi combătută, ca procedurile excesiv de lungi vor cauza prejudicii 
morale. Curtea consideră că această prezumție este deosebit de puternică în privința 
întârzierii excesive în executarea de către Stat a unei hotărâri judecătorești pronunțate 
împotriva acestuia, având în vedere frustrarea inevitabilă cauzată de neonorarea de către stat 
a datoriilor, precum și faptul că reclamantul a trecut deja prin procedurile judiciare și a 
obținut câștig de cauză”. Sarcina probării prejudiciului moral nu poate fi pusă pe seama 
reclamantului și se apreciază individual pentru fiecare caz, luându-se în considerație 
argumentele ambelor părți în proces și excluzându-se pretenții excesive și vădit exagerate. În 
materia duratei nerezonabile a procedurilor judiciare, sumele acordate cu titlu de prejudiciu 
moral variază între 1000 euro și 2500 euro, pentru 5 sau 10 ani. Astfel, în cazurile 
moldovenești, CEDO a acordat în mediu cu titlu de costuri și cheltuieli, între 300 și 1500 
euro. 
Apreciază că reieșind din ansamblu-circumstanțele speței și având în vedere principiile 
compensării echitabile și rezonabile a prejudiciului moral, natura și importanța pentru 
reclamant a dreptului lezat, caracterul și gravitatea suferințelor suportate, durata procesului, 
echitabilă ar fi acordarea cu titlu de prejudiciu moral pentru încălcarea termenului rezonabil a 
examinării cauzei în mărime de 20 000 lei moldovenești (echivalentul a 1000 de euro), sumă 
care este rezonabilă, neexcesivă, adecvată în raport cu atingerile aduse drepturilor 
reclamantului. 
Astfel, avocatul Alexandru Terziman solicită încasarea din contul statului prin 
intermediul pârâtului Ministerul Justiției în beneficiul reclamantului Alexei Dimitrov a 
prejudiciul moral în sumă de 20 000 lei cauzat prin încălcarea dreptului la judecarea în 
termen rezonabil a cauzei și compensarea cheltuielilor de transport în mărime de 972 lei.
          Poziția instanței de fond:
   Prin hotărârea Judecătoriei Chișinău, sediul Centru din 29 mai 2025 s-a respins cererea de 
chemare în judecată înaintată de avocatul Alexandru Terziman în interesele lui Alexei 
Dimitrov împotriva Ministerului Justiţiei cu privire la constatarea încălcării dreptului la 
examinarea în termen rezonabil a cauzei, repararea prejudiciului moral și compensarea 
cheltuielilor de judecată, ca fiind neîntemeiată.
     Solicitarea apelantului:
     Invocând dezacordul cu soluția primei instanțe, la  5 iunie 2025 Alexei Dimitrov, a depus 
cerere de apel împotriva hotărârii Judecătoriei Chișinău, sediul Centru din 29 mai 2025, 
solicitând casarea hotărârii primei instanțe, cu emiterea unei noi hotărâri, de admitere 
integrală a acțiunii.
   Argumentele părţilor: 
   În motivarea cererii de apel partea a indicat aceleași motive de fapt și de drept invocate în 
cererea de chemare în judecată, menționând faptul termenul de 4 ani si 2 luni scurs din 
momentul adresării cu acțiune civilă din 6 aprilie 2020-5 iunie 2024 este constituit dintr-o 
consecutivitate de erori procesuale provocate de la instanţă de fond, erori ce nu sunt 
imputabile reclamantului. 
     A opiniat, că referitor la şedinţele de amânare depuse de Alexei Dimitrov şi avocatul 
Lilian Osoianu acestea au fost unele de natură obiectivă, necesare pentru respectarea 
dreptului la un proces-echitabil şi rezultă din drepturile participanţilor la proces conform art. 
56 CPC al RM, care stabileşte că, „1) Participanţii la proces sînt în drept să ia cunoştinţă de 
materialele dosarului, să facă extrase şi copii de pe ele, să solicite recuzări, să prezinte probe 
şi să participe la cercetarea lor, să pună întrebări altor participanţi la proces, martorilor, 
experţilor şi specialiştilor, să formuleze cereri, să reclame probe, să dea instanţei explicaţii 
orale şi scrise, să expună argumente şi considerente asupra problemelor care apar în 
dezbaterile judiciare, să înainteze obiecţii împotriva demersurilor, argumentelor şi 
considerentelor celorlalţi participanți, să atace actele judiciare şi să-şi exercite toate 
drepturile procedurale acordate de legislaţia procedurală civilă.
    În acest context a menționat, că cererile de amânare au fost depuse pentru prezentarea de 
probe suplimentare şi pregătirea completă şi comprehensivă a cauzei pentru dezbaterile 
judiciare. 
      Consideră, că  cauza în contencios administrativ putea şi urma a fi soluţionată în termeni 
mult mai restrâşi dacă nu existau premise de subiectiv (de exemplu stabilirea şedinţei de 
judecată în ordine de apel la o dată când judecătorul se află în concediu de odihnă anual) 
neimputabile apelantului/reclamant.
       A susținut, că cerinţa ca procedurile să se încheie într-un termen rezonabil „se aplică 
tuturor părţilor în procedurile în instanţă şi scopul său este de a le proteja împotriva 
întârzierilor procedurale excesive”. Întârzierile excesive pot, submina respectarea statului de 
drept şi împiedica accesul la justiţie. întârzierile în obţinerea şi executarea hotărârilor poate 
constitui un obstacol procedural privind accesul la justiţie. Statele trebuie să organizeze 
sistemele lor juridice astfel ca să permită instanţelor să respecte obligaţia de a stabili cazurile 
într-un termen rezonabil. În sarcina statelor membre ale Convenţiei există responsabilitatea 
să îşi organizeze propriul sistem judiciar astfel încât instanţele acestora să poată garanta 
oricui dreptul de a obţine o hotărâre definitivă privind contestaţiile referitoare la drepturile şi 
obligaţiile sale cu caracter civil într-un termen rezonabil [Comingersoll S.A. împotriva 
Portugaliei (MC), pct. 24; Parohia Greco-Catolică Lupeni şi alţii împotriva României (MC), 
pct. 142]. În fapt, întrucât statele membre trebuie să-şi organizeze sistemele juridice astfel 
încât să garanteze dreptul la o hotărâre judecătorească într-un timp rezonabil, supraîncărcarea 
cu muncă nu poate fi luată în considerare (Vocaturo împotriva Italiei, pct. 17; Cappello 
împotriva Italiei, pct. 17). Deşi schimbările repetate ale judecătorilor întârzie desfășurarea 
procedurii, întrucât fiecare dintre aceştia trebuie mai întâi să se familiarizeze cu cauza, acest 
lucru nu exonerează statul de obligațiile sale în materie de termen rezonabil, pentru că este 
sarcina statului să asigure buna organizare a administrării justiţiei (Lechner şi Hess împotriva 
Austriei, pct. 58).  Întârzierile generale, cauzate ocazional de volumul de lucru al instanţelor, 
pot fi acceptabile atâta vreme cât nu sunt prelungite în timp şi în cazul în care autorităţile iau 
măsuri rezonabile pentru a acorda prioritate cazurilor urgente şi importante (Zimmerman şi 
Steiner, §§ 27-32). În acelaşi timp, statele contractante sunt obligate, prin articolul 1 al 
Convenţiei, să-şi organizeze sistemele judiciare, pentru a asigura conformitatea cu articolul 
6, nefiind admisă o scuză prin dificultăţile financiare sau practice care să justifice o problemă 
structurală de durată excesivă a procedurilor (Salesi, §§ 20-25). 
     Potrivit Raportului Centrului de Resurse Juridice din Moldova publicat în 2020 de autorii 
Ilie Chirtoacă, Vladislav Gribincea, Ecaterina Popşoi (disponibil pe https://crim.org/wp-
content/uploads/2020 10/( 2020-10- 15-Raport -Legea-87.ndi) examinarea unei cauze 
intentate în temeiul Legii nr. 87 într-o perioadă mai mare de 18 luni, coroborat cu executarea 
hotărârii judecătoreşti în alte câteva luni, pare a fi problematică prin prisma standardelor 
CtEDO.
       Suplimentar a menționat, că apreciind în ansamblu circumstanţele speţei şi având în 
vedere principiile compensării echitabile şi rezonabile a prejudiciului moral, natura şi 
importanţa pentru reclamant a dreptului lezat, caracterul şi gravitatea suferinţelor suportate, 
durata procesului, consideră echitabilă acordarea cu titlu de prejudiciu moral pentru 
încălcarea termenului rezonabil a examinării cauzei în mărime de 20 000,00 de lei 
moldoveneşti (echivalentul a 500 de euro), care este una rezonabilă, neexcesivă, adecvată în 
raport cu atingerile aduse drepturilor reclamantului.
  Termenul de declarare a apelului:
 În conformitate cu prevederile art. 362 alin. (1) din Codul de procedură civilă, termenul 
de declarare a apelului este de 30 de zile de la data pronunțării dispozitivului hotărârii, dacă 
legea nu prevede altfel.
  În acest context, având în vedere că dispozitivul hotărârii Judecătoriei Chișinău, sediul 
Centru a fost pronunțat la 29 mai 2025, iar cererea de apel a fost depusă la 5 iunie 2025, 
Colegiul judiciar constată că aceasta a fost declarată în termen.
Poziția părților în ședința de apel:
În ședința instanței de apel  reprezentantul apelantului  Alexei Dimitrov, avocatul  
Alexandru Terziman   a susținut motivele invocate în cererea de apel și a solicitat admiterea 
acesteia în sensul formulat.
 Apelantul Alexei Dimitrov și reprezentantul intimatului Ministerului Justiției deși au 
fost citați despre timpul și locul ședinței de judecată de examinare a cererii de apel, în ședință 
nu s-a prezentat  și nu au comunicat motivele neprezentării. Urmare a acestui fapt și potrivit 
prevederilor art. 379 alin. (1) Cod de procedură civilă, Colegiul a dispus examinarea pricinii 
în lipsa acestora.
Aprecierea instanței de apel:
 Analizând legalitatea și temeinicia hotărârii atacate, prin prisma argumentelor invocate 
de participanții la proces și a materialelor din dosar, Colegiul consideră apelul declarat drept 
neîntemeiat și care urmează a fi respins, din următoarele motive. 
 În conformitate cu art. 385 lit. a) Cod de procedură civilă, instanţa de apel, după ce 
judecă apelul, este în drept să respingă apelul şi să mențină hotărârea primei instanțe.
În temeiul art. 240 alin.(1) CPC, la deliberarea hotărârii, instanţa judecătorească 
apreciază probele, determină circumstanţele care au importanţă pentru soluţionarea 
pricinilor, care au fost sau nu stabilite, caracterul raportului juridic dintre părţi, legea 
aplicabilă soluţionării pricinii şi admisibilitatea acţiunii.
În acord cu prevederile art. 239 CPC, hotărârea judecătorească trebuie să fie legală şi 
întemeiată. Instanţa îşi întemeiază hotărârea numai pe circumstanţele constatate nemijlocit de 
instanţă şi pe probele cercetate în şedinţă de judecată.
Din conţinutul celor relatate Colegiul reţine că, sarcina instanţei de apel derivă reieşind 
din dispoziţiile art. 373 alin.(1), (2), (5) CPC, în condiţiile în care instanţa de fond a 
soluţionat fondul cauzei, cu expunerea argumentelor în vederea admiterii sau respingerii 
acţiunii în raport cu concluziile reţinute de către aceasta.
Colegiul reţine că instanţa de apel, potrivit regulilor unui proces echitabil, reţinându-se 
rolul determinant al concluziilor sale, are obligaţia să examineze efectiv problemele esenţiale 
care îi sunt supuse aprecierii şi să nu se limiteze la însuşirea motivelor instanţei inferioare 
(Hirro Balani c.Spaniei, nr.18064/91 din 09.12.1994 §27; Georgiadis c. Greciei nr.21522/93 
din 29.05.1997 §43).
Potrivit recomandărilor avizului nr.11 din 2008 al Consiliului Consultativ al 
Judecătorilor Europeni (CCJE) în atenţia Comitetului de Miniştri al Consiliului Europei 
privind calitatea hotărârilor judecătoreşti, o motivaţie şi o analiză clară sunt cerinţele 
fundamentale ale hotărârilor judecătoreşti şi un aspect important al dreptului la un proces 
echitabil. Pentru a răspunde cerinţelor procesului echitabil, motivarea ar trebui să 
evidenţieze, că judecătorul a examinat cu adevărat chestiunile esenţiale ce iau fost prezentate.
Instanţa de apel menţionează că, art. 6 din Convenţia Europeană a Drepturilor Omului 
garantează dreptul justiţiabilului la o hotărâre motivată sub aspectul instituirii obligaţiei 
instanţelor de judecată de a-şi argumenta hotărârile adoptate din perspectiva unei analize 
ample a circumstanţelor pricinii. Îndatorirea de a motiva coerent şi unitar hotărârea sub 
aspectul tuturor cererilor, fără a exista contradicţii între motivare şi dispozitiv, constituie o 
garanţie pentru justiţiabili, în faţa eventualului arbitrariu judecătoresc, fiind singurul mijloc 
prin care se dă posibilitatea de a putea exercita un eficient control judiciar.
Potrivit art. 117 alin. (1), (2) CPC, probe în cauze civile sunt elementele de fapt, 
dobândite în modul prevăzut de lege, care servesc la constatarea circumstanțelor ce justifică 
pretențiile și obiecțiile părților, precum și altor circumstanțe importante pentru justa 
soluționare a cauzei. În calitate de probe în cauze civile se admit elementele de fapt 
constatate din explicațiile părților și ale altor persoane interesate în soluționarea cauzei, din 
depozițiile martorilor, din înscrisuri, probe materiale, înregistrări audio-video, din concluziile 
experților.
În acord cu art.118 alin.(1) CPC, fiecare parte trebuie să dovedească circumstanțele pe 
care le invocă drept temei al pretențiilor și obiecțiilor sale dacă legea nu dispune altfel.
În corespundere cu art.121 CPC, instanța judecătorească reține spre examinare și 
cercetare numai probele pertinente care confirmă, combat ori pun la îndoială concluziile 
referitoare la existența sau inexistența de circumstanțe, importante pentru soluționarea justă a 
cazului.
În conformitate cu art.130 alin.(1)-(4) CPC, instanța judecătorească apreciază probele 
după intima ei convingere, bazată pe cercetarea multiaspectuală, completă, nepărtinitoare și 
nemijlocită a tuturor probelor din dosar în ansamblul și interconexiunea lor, călăuzindu-se de 
lege. Nici un fel de probe nu au pentru instanța judecătorească o forță probantă prestabilită 
fără aprecierea lor. Fiecare probă se apreciază de instanță privitor la pertinența, 
admisibilitatea, veridicitatea ei, iar toate probele în ansamblu, privitor la legătura lor 
reciprocă și suficiența pentru soluționarea cauzei. Ca rezultat al aprecierii probelor, instanța 
judecătorească este obligată să reflecte în hotărâre motivele concluziilor sale privind 
admiterea unor probe și respingerea altor probe, precum și argumentarea preferinței unor 
probe față de altele.
Din materialele cauzei, Colegiul judiciar a stabilit că, la 6 aprilie 2020 Alexei Dimitrov  
a inițiat în ordinea contenciosului administrativ, acțiune împotriva Centrului Pentru Protecția 
Datelor cu Caracter Personal privind contestarea actului administrativ individual defavorabil 
- decizia Centrului pentru Protecția Datelor cu Caracter Personal nr. 81 din 17 martie 2020 și 
obligarea reexaminării plângerii nr. D.A.-638/19 (f.d.9-11). 
Prin hotărârea Judecătoriei Chișinău, sediul Rîșcani din 26 aprilie 2021 s-a respins ca 
fiind neîntemeiată acțiunea în contencios administrativ inițiată de Alexei Dimitrov către 
Centrul pentru Protecția Datelor cu Caracter Personal, terț Mutu Ana, cu privire la anularea 
actului administrativ individual defavorabil - decizia Centrului pentru Protecția Datelor cu 
Caracter Personal nr. 81 din 17 martie 2020 și obligarea reexaminării plângerii nr. D.A.-
638/19 (f.d.20-29). 
Prin decizia Cuții de Apel Chișinău din 22 noiembrie 2022 s-a casat parțial hotărârea 
Judecătoriei Chișinău, sediul Rîșcani din 26 aprilie 2021 și în această parte a emis o decizie 
nouă prin care a anulat decizia Centrului pentru Protecția Datelor cu Caracter Personal nr. 81 
din 17 martie 2020. În rest hotărârea hotărârea Judecătoriei Chișinău, sediul Rîșcani din 26 
aprilie 2021 s-a menținut (f.d.30-35). 
 Prin încheierea Colegiului civil, comercial și de contencios administrativ al Curții 
Supreme de Justiție din 05 iunie 2024 recursurile depuse de Alexei Dimitrov și Centrul 
pentru Protecția Datelor cu Caracter Personal au fost declarate inadmisibile (f.d.38-42).
Pretinzând că la judecarea în termen rezonabil a cauzei înaintate împotriva Centrului 
pentru Protecția Datelor cu Caracter Personal, terț Mutu Ana, cu privire la anularea actului 
administrativ individual defavorabil, a fost încălcat termenul rezonabil, la data de  6 februarie 
2025 Alexei Dimitrov s-a adresat cu prezenta acțiune, solicitînd constatarea acestui fapt și 
compensarea prejudiciului suferit în legătură cu încălcarea termenului.
Fiind investită cu examinarea cauzei, prima instanță a respins acțiunea. 
Verificând legalitatea și temeinicia hotărârii atacate prin prisma argumentelor invocate în 
apel și, raportându-le la suportul probatoriu, Colegiul Civil, Comercial și de Contencios 
administrativ al Curții de Apel Centru constată că prima instanţa a determinat corect raportul 
juridic dedus judecății, a constatat și elucidat pe deplin circumstanțele importante pentru 
soluționarea cauzei și a dat o apreciere completă, obiectivă şi sub toate aspectele a probelor 
prezentate, hotărârea fiind întemeiată. 
 Așa dar, în conformitate cu art. 2 alin. (1)-(2) Legii privind repararea de către stat a 
prejudiciului cauzat prin încălcarea dreptului la judecarea în termen rezonabil a cauzei sau a 
dreptului la executarea în termen rezonabil a hotărîrii judecătoreşti nr. 87/21.04.2011, orice 
persoană fizică sau juridică ce consideră că i-a fost încălcat dreptul la judecarea în termen 
rezonabil a cauzei sau dreptul la executarea în termen rezonabil a hotărîrii judecătoreşti poate 
adresa în instanţă de judecată o cerere de chemare în judecată privind constatarea unei astfel 
de încălcări şi repararea prejudiciului cauzat prin această încălcare, în condiţiile stabilite de 
prezenta lege şi de legislaţia procesuală civilă. Repararea prejudiciului cauzat prin încălcarea 
dreptului la judecarea în termen rezonabil a cauzei sau a dreptului la executarea în termen 
rezonabil a hotărîrii judecătoreşti se face doar în măsura în care încălcarea a avut loc din 
cauze ce nu pot fi imputate exclusiv persoanei care a depus cererea de reparare a 
prejudiciului (denumită în continuare reclamant).
Potrivit art. 2 alin. (4) - (6) Legii menționate, prejudiciul cauzat prin încălcarea dreptului 
la judecarea în termen rezonabil a cauzei sau a dreptului la executarea în termen rezonabil a 
hotărârii judecătoreşti se repară indiferent de vinovăţia instanţei de judecată, a organului de 
urmărire penală, a organului responsabil de executarea hotărârilor judecătoreşti sau a 
instituţiei de stat debitoare. Prejudiciul cauzat de o autoritate publică sau de o autoritate 
căreia statul ia delegat atribuţii de autoritate publică prin încălcarea dreptului la judecarea în 
termen rezonabil a cauzei sau a dreptului la executarea în termen rezonabil a hotărârii 
judecătoreşti se repară de către stat. Reparaţia prejudiciului se face de la bugetul de stat. 
Mărimea reparaţiei prejudiciului cauzat prin încălcarea dreptului la judecarea în termen 
rezonabil a cauzei sau a dreptului la executarea în termen rezonabil a hotărârii judecătoreşti 
se stabileşte de instanţa de judecată în fiecare caz în parte, în funcţie de circumstanţele cauzei 
în cadrul căreia a fost comisă încălcarea, precum şi de pretenţiile invocate de reclamant, de 
complexitatea cauzei, de comportamentul reclamantului, de conduita organului de urmărire 
penală, a instanţei de judecată şi a autorităţilor relevante, de durata încălcării şi de importanţa 
procesului pentru reclamant.
 În conformitate cu prevederile art. 4 Legii nr. 87 , sarcina probațiunii lipsei de încălcare 
a dreptului la judecarea în termen rezonabil a cauzei sau a dreptului la executarea în termen 
rezonabil a hotărârii judecătorești şi a lipsei suportării unui prejudiciu moral îi revine 
Ministerului Justiției, iar sarcina de a dovedi suportarea prejudiciului material cauzat prin 
această încălcare şi suportarea costurilor şi cheltuielilor de judecată îi revine 
reclamantului.Alin. (4) din aceeași normă indică că, cererea de chemare în judecată se 
examinează de instanţa de judecată sesizată în cel mult 3 luni de la depunerea sa.
 Art. 5 alin. (1) din Legea indicată supra prevede că, în urma constatării faptului că a fost 
încălcat dreptul la judecarea în termen rezonabil a cauzei sau dreptul la executarea în termen 
rezonabil a hotărârii judecătoreşti, instanţa de judecată decide asupra acordării unei satisfacţii 
echitabile de la bugetul de stat în contul reparării prejudiciului moral, material, precum şi a 
costurilor şi a cheltuielilor de judecată.
Instanța de apel menționează că scopul Legii nr. 87/21.04.2011 constituie crearea în 
Republica Moldova a unui remediu intern eficient de apărare a dreptului la judecarea în 
termen rezonabil şi a dreptului la executarea în termen rezonabil a hotărîrii judecătoreşti. 
Este unul din principalele mecanisme interne prin care se tinde la respectarea termenului 
optim şi previzibil de soluţionare al procesului. 
 Potrivit art. 1 alin. (2) din Legea enunţată, aplicarea şi interpretarea termenelor din 
această lege se face prin prisma legislaţiei naţionale, a prevederilor Convenţiei Europene 
pentru apărarea drepturilor omului şi a libertăţilor fundamentale şi a jurisprudenţei Curţii 
Europene a Drepturilor Omului. 
 Astfel, solicitând respectarea unui „termen rezonabil”, Convenția subliniază importanța 
ca justiția să nu fie făcută cu întârzieri care ar putea pune în pericol eficacitatea și 
credibilitatea sa (H. împotriva Franței, pct. 58; Katte Klitsche de la Grange împotriva Italiei, 
pct. 61). 
 În ceea ce privește conceptul „termen”, acesta acoperă, în principiu, întreaga procedură, 
inclusiv căile de atac (König împotriva Germaniei, pct. 98 in fine). El se întinde până la 
decizia care soluționează „conestația” (Poiss împotriva Austriei, pct. 50). 
 Astfel, cerința respectării unui termen rezonabil se referă la toate fazele procedurilor 
legale care urmăresc soluționarea plângerii, fără a putea fi exceptate fazele posterioare 
deciziilor pe fond (Robins împotriva Regatului Unit, pct. 28-29). 359. Doar atunci când 
dreptul revendicat într-o procedură se realizează efectiv, „termenul” a ajuns la final (Estima 
Jorge împotriva Portugaliei, pct. 36-38). 
 O apreciere in concreto: caracterul rezonabil al duratei unei proceduri în temeiul art. 6 § 
1 trebuie apreciat în fiecare caz în funcție de circumstanțele cauzei [Frydlender împotriva 
Franței (MC), pct. 43], care pot impune o evaluare globală [Obermeier împotriva Austriei, 
pct. 72; Comingersoll S.A. împotriva Portugaliei (MC), pct. 23]. 364. Trebuie luat în 
considerare ansamblul procedurii (König împotriva Germaniei, pct. 98 in fine). Deși diverse 
întârzieri nu pot fi, în sine, condamnabile, acumulate și combinate, ele pot cauza o depășire a 
termenului rezonabil (Deumeland împotriva Germaniei, pct. 90). O întârziere într-o anumită 
etapă a procedurii poate fi tolerată, cu condiția ca durata totală a procedurii să nu fie excesivă 
(Pretto și alții împotriva Italiei, pct. 37). 
 Data începerii curgerii termenului se apreciază la ziua adresării cererii de chemare în 
judecată, iar data expirării termenului – cu adoptarea unei hotărîri judecătoreşti asupra 
fondului pretenţiilor, care a devenit definitivă. Procedurile extraordinare (recursuri în 
interesul legii, revizuiri, etc.) de obicei nu se includ în calculul duratei procedurilor, decît 
dacă prin ele s-a examinat fondul cauzei şi hotărîrea definitivă a fost casată. De regulă, nu se 
includ şi procedurile în faţa Curţii Constituţionale şi alte proceduri paralele, care au 
determinat suspendarea procedurii de bază (spre exemplu proceduri penale). Totuşi, în cea 
din urmă situaţie dacă procedurile de bază puteau fi soluţionate de facto şi de jure fără a 
aştepta soluţia în proceduri paralele, atunci Articolul 6 § 1 din Convenţie este aplicabil 
(Ruiz-Mateos c. Spaniei). 
 Astfel, prin jurisprudenţa constantă a CtEDO s-au definitivat deja principii după care se 
examinează astfel de pretenţii, care se caracterizează prin conţinut specific, în funcţie de 
obiectul probaţiunii, subiecţii procesuali, termenul de examinare, sarcina probaţiunii, inclusiv 
soluţiile deduse din jurisprudenţa CEDO.     
Așadar, urmează a se menţiona că toate cauzele urmează să parcurgă trei etape de 
apreciere: - identificarea în substanţă a obiectului pretenţiilor; - identificarea perioadei de 
referinţă - aprecierea necesităţii şi, dacă e cazul, a cuantumului satisfacţiilor echitabile.
Totodată, potrivit art. 6 din Convenția Europeană, Curtea Europeană a Drepturilor 
Omului a statuat că durata rezonabilă a unei proceduri trebuie apreciată în funcție de 
circumstanțele cauzei şi cu ajutorul următoarelor criterii: complexitatea cauzei, 
comportamentul reclamantului şi al autorităților competente, precum şi miza litigiului pentru 
cel interesat. 
Potrivit Raportului motivat al Judecătoriei Chișinău  privind modul de respectare a 
termenului rezonabil la examinarea cauzei civile  la acțiunea lui Alexei Dimitrov către 
Centrul Național pentru Protecția Datelor cu Caracter Personal privind contestarea actului 
administrativ , Completul judiciar a reținut, că  la06 aprilie 2020 Dimitrov Alexei a depus 
cerere de chemare în judecată către Centrul pentru Protecția Datelor cu Caracter Personal 
privind contestarea actului administrativ și care a fost repartizată la 4 mai 2020, iar prin 
încheierea din 6 mai 2020 a fost acordat un termen de 30 zile părților la proces pentru 
pregătirea pricinii și acțiunea.
 Prin încheierea Judecătorie Chișinău, sediul Rîșcani din 23 iulie 2020 a fost stabilită 
ședința de judecată pentru 15 octombrie 2020, ora 11:30, însă nu a avut loc din motiv că 
judecătorul se afla în concediu.   
Prin încheierea din 10 octombrie 2020 s-a constatat suspendarea din  funcție a 
judecătorului în legătură cu acordarea concediului de maternitate, din care motiv a fost 
dispusă redistribuirea cauzei. Părțile au fost citate pentru a se prezenta în fața instanței la 22 
aprilie 2021, ora 09:00, dată la care acțiunea a fost examinată în procedură scrisă, în temeiul 
dispoziției CSE nr. 3 din 15 aprilie 2021. 
Prin hotărârea din 26 aprilie 2021 acțiunea depusă de Alexei Dimitrov către Centrul 
pentru Protecția Datelor cu Caracter Personal privind contestarea actului administrativ s-a 
respins ca fiind neîntemeiată. 
La 7 mai 2021 Alexei Dimitrov a depus cerere de apel nemotivată împotriva hotărârii 
Judecătoriei Chișinău, sediul Rîșcani din 26 aprilie 2021, cauza fiind repartizată la 21 iunie 
2021, iar la 12 iulie 2021, Dimitrov Alexei a depus cererea de apel motivată. Prin încheierea 
Curții de Apel Chișinău din 26 iulie 2021 s-a dispus declinarea competenței completului 
specializat în materie civilă de drept comun al Curții de Apel Chișinău de la examinarea 
cauzei în contencios administrativ în favoarea judecătorilor completelor specializate în 
materie de contencios administrativ, cauza s-a transmis în secția civilă în cadrul Direcției 
evidență și documentare procesuală, pentru redistribuirea judecătorilor specializați.
 Prin încheierea Curții de Apel Chișinău din 20 septembrie 2021 s-a dispus declinarea 
competenței completului specializat în materie civilă de drept comun al Curții de Apel 
Chișinău de la examinarea cauzei în contencios administrativ în favoarea judecătorilor 
completelor specializate în materie de contencios administrativ, cauza s-a transmis în secția 
civilă în cadrul Direcției evidență și documentare procesuală, pentru redistribuirea 
judecătorilor specializați. Curtea de Apel Chișinău a înștiințat despre examinarea cererii de 
apel la 24 noiembrie 2021, ora 10:00. 
La ședința de judecată din 24 noiembrie 2021 apelantul Alexei Dimitrov a înaintat cerere 
de recuzare judecătorilor, colegiul a dispus transmiterea dosarului pentru examinarea 
recuzării. Curtea de Apel Chișinău a înștiințat că va fi examinată cererea de recuzare la 01 
decembrie 2021. 
La ședința de judecată din 1 decembrie 2021 instanța a examinat cererea de recuzare în 
lipsa părților, fiind emisă și pronunțată încheierea prin care s-a respins cererea de recuzare.
La ședința de judecată din 15 decembrie 2021 s-a admis cererea reprezentantului Centrul 
pentru Protecția Datelor cu Caracter Personal privind amânarea ședinței, fiind stabilită 
următoarea ședință pentru 16 februarie 2022, ora 10:00.
Prin încheierea Curții de Apel Chișinău din 10 ianuarie 2022 s-a declinat competența 
completului specializat în materie civilă de drept comun al Curții de Apel Chișinău de la 
examinarea cauzei în contencios administrativ în favoarea judecătorilor completelor 
specializate în materie de contencios administrativ, cauza s-a remis președintelui de instanță 
pentru redistribuirea aleatorie. 
Ședința de judecată stabilită pentru 16 februarie 2022 nu a avut loc întrucât s-a dispus 
schimbarea completului de judecată, conform procedurii legale, fiind necesară desemnarea 
unui nou complet pentru soluționarea cauzei. Curtea de Apel Chișinău a înștiințat despre 
examinarea cererii de apel la 15 martie 2022, ora 11:00. 
Ședința de judecată din 15 martie 2022 nu a avut loc în conformitate de dispoziția CSE, 
fiind amânată pentru 17 mai 2022, ora 11:00. 
La ședința de judecată din 17 mai 2022 a fost admisă cererea apelantului Dimitrov 
Alexei privind amânarea ședinței pentru a-și angaja un apărător. 
Ședința de judecată din 19 iulie 2022 nu a avut loc din motiv că judecătorul raportor se 
afla în concediu anual de odihnă, fiind amânată pentru 08 noiembrie 2022, ora 12:00. 
La ședința de judecată din 08 noiembrie 2022 a fost examinată cauza, fiind amânată 
deliberarea și pronunțarea pentru 22 noiembrie 2022, ora 12:00. 
La 22 noiembrie 2022 a fost pronunțat dispozitivul deciziei prin care s-a casat parțial 
hotărârea Judecătorie Chișinău, sediul Rîșcani, s-a anulat Decizia nr. 81 din 17 martie 2020 
emisă de Centrul pentru Protecția Datelor cu Caracter Personal, în rest hotărârea a fost 
menținută. 
La 23 ianuarie 2023 Centrul pentru Protecția Datelor cu Caracter Personal a declarat 
recurs nemotivat împotriva nemotivat împotriva deciziei Curții de Apel Chișinău din 22 
noiembrie 2022, iar la 27 aprilie 2023 a fost depus recursul motivat. 
Curtea Supremă de Justiție a informat că ședința care a fost fixată pentru 29 noiembrie 
2023 a parvenit necesitatea amânării examinării cauzei pentru 22 mai 2024 din motivul 
imposibilității formării completului de judecată.
Prin încheierea din 12 martie 2024 Președintele interimar al Curții Supreme de Justiție a 
dispus dosarele și cererile aflate în procedura judecătorului suspendat a fi transmise în Secția 
evidență și documentare procesuală a cauzelor civile, comerciale și de contencios 
administrativ pentru redistribuirea prin intermediul PIGD altor judecători. Curtea Supremă 
de Justiție a informat că judecătorul a fost delegat de către președintele interimat al Curții 
Supreme de Justiție pentru participarea la Congresul Conferinței Curților Constituționale 
Europene, din acest motiv ședința a fost preconizată pentru 05 iunie 2024. 
Prin încheierea Curții Supreme de Justiție din 05 iunie 2024 s-au declarat inadmisibile 
recursurile depuse de Dimitrov Alexei și Centrului pentru Protecția Datelor cu Caracter 
Personal (f.d.55-60).
Prin urmare, examinarea cauzei în primă instanță a durat 1 an și 20 zile, în instanța de 
apel - 1 an 6 luni și 15 zile, iar în instanța de recurs - 1 an 4 luni și 13 zile, în total 4 ani 1 
lună și 30 zile, perioadă care se consideră se încadrează în limitele rezonabilității stabilite de 
jurisprudența CtEDO. 
În speță, durata examinării a fost determinată, în principal, din motivul stării 
excepționale în timpul pandemiei,,Covid-19” în temeiul Dispozițiilor Comisiei pentru 
Situații Excepționale, ca urmare a înaintării cererii de recuzare de către Alexei Dimitrov  și  
cererii de amînare a  acestuia de a contracta un avocat, precum și de împrejurări obiective, 
cum ar fi declinarea competenței de către completul de judecată, concediul anual de odihnă și 
concediul de maternitate al judecătorului, elemente care nu pot fi imputate instanței. Aceste 
împrejurări justifică depășirea termenului legal, fără a atrage constatarea unei încălcări a 
termenului rezonabil.
 În acest context, Colegiul judiciar  concluzionează că durata procesului nu s-a prelungit 
excesiv din culpa autorităților, partea interesată contribuind ea însăși la tergiversarea 
examinării cauzei, fapt ce influențează aprecierea termenului rezonabil.      
Se confirmă, astfel, justețea constatării primei instanțe privind lipsa premiselor de a 
reține că instanțele naționale ar fi tergiversat nejustificat examinarea cauzei înaintate de 
Alexei Dimitrov către Centrul pentru Protecția Datelor cu Caracter Personal privind 
contestarea actului administrativ. 
În consecință, Colegiul respinge criticile apelantului privind încălcarea dreptului la 
judecarea cauzei într-un termen rezonabil, reținând că din materialele dosarului nu rezultă 
existența unui drept încălcat care să atragă aplicabilitatea Legii nr. 87 din 21 aprilie 2011 
privind repararea de către stat a prejudiciului cauzat prin încălcarea dreptului la judecarea în 
termen rezonabil a cauzei sau la executarea în termen rezonabil a hotărârii judecătorești. 
 Corect a reținut instanța de fond că, pe cale de consecință, respingerea pretenției de 
constatare a încălcării termenului rezonabil exclude acordarea despăgubirilor morale, acestea 
fiind solicitări subsecvente. 
În subsidiar, Colegiul constată că argumentele apelantului reiau, în esență, criticile deja 
examinate de prima instanță, care au primit un răspuns motivat și pertinent, în conformitate 
cu art. 130 Codul de procedură civilă. 
În aceste condiții, reiterarea lor în apel nu se justifică, actele normative vizate fiind deja 
interpretate și aplicate corect prin prisma circumstanțelor relevante ale cauzei. 
 În final, având în vedere că hotărârea primei instanțe este întemeiată și legală, iar 
criticile invocate de apelant sunt nejustificate, Colegiul civil și de contencios administrativ al 
Curții de Apel Centru ajunge la concluzia de a respinge apelul și de a menține hotărârea 
primei instanțe.
      În conformitate cu art. 385 alin.(1) lit. a), art. art. 389-390, CPC, Colegiul civil, 
comercial şi de contencios administrativ al Curţii de Apel Centru,
d e c i d e :
       Se respinge cererea de apel declarată de Alexei Dimitrov.
       Se menține hotărârea Judecătoriei Chișinău, sediul Centru din 29 mai 2025, emisă în 
cauza civilă, la  cererea de chemare în judecată înaintată de Alexei Dimitrov către 
Ministerului Justiţiei cu privire la constatarea încălcării dreptului la examinarea în termen 
rezonabil a cauzei, repararea prejudiciului moral și compensarea cheltuielilor de judecată.
      Decizia este definitivă din momentul pronunţării, dar poate fi atacată cu recurs la Curtea 
Supremă de Justiţie în termen de 2 luni de la data comunicării deciziei integrale.
Președintele completului, 
judecătorul                         Valeriu Arhip
Judecătorii                                          Diana Corlăteanu
                                                                                                                 Nicolae Ghedrovici