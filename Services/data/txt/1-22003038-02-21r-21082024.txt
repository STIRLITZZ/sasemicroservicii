Dosarul nr.21r-1519/24                                                 Judecătoria Chișinău, (sediul 
Ciocana)
1-22003038-02-21r-21082024                                                Judecător Dumitru 
Bosîi
D E C I Z I E
În numele legii
13 noiembrie 2025                                                                                              mun. 
Chişinău
Colegiul Penal al Curţii de Apel Centru 
Având în componenţa sa:
Preşedintele şedinţei, judecător:                                                     Ion Bulhac
Judecători:                                                                    Natalia Mămăligă și Vitalie 
Pîslariuc
  examinînd în şedinţă de judecată publică în ordine de recurs /fără prezența 
părților în proces/, recursul declarat de către recurentul ***** împotriva încheierii 
Judecătoriei Chișinău, (sediul Ciocana) din 12 iulie 2024, prin care a fost admisă 
parțial plângerea avocatului Modval Ion, care acționează în interesele 
condamnatului ***** împotriva administraţiei instituţiei penitenciare, referitoare la 
condiţiile de detenţie care, conform jurisprudenţei Curţii Europene a Drepturilor 
Omului afectează drepturile condamnatului garantate de art. 3 din Convenţia 
pentru apărarea drepturilor omului şi a libertăţilor fundamentale.
Colegiul Penal al Curții de Apel Centru, -
C O N S T A T Ă:
La data de 10 ianuarie 2022 în adresa Judecătoriei Chișinău, sediul Ciocana a 
parvenit plîngerea depusă de către avocatul Modval Ion, care acționează în 
interesele condamnatului ***** împotriva administraţiei instituţiei penitenciare 
referitoare la condiţiile de detenţie care, conform jurisprudenței Curţii Europene a 
Drepturilor Omului, afectează drepturile condamnatului garantate de art. 3 din 
Convenţia pentru apărarea drepturilor omului şi a libertăţilor fundamentale.
În motivarea plîngerii depuse avocatul condamnatului a menționat că, la 
21.08.2017, petiţionarul ***** Ion a fost retinut, fiind învinuit de comiterea 
infracţiunile prevăzute de art.179 alin.(2), art.145 alin.(2) lit.i) Cod penal. După 
expirarea termenului de 72 ore de reţinere a fost eliberat. Prin incheierea 
Judecătoriei *****, sediul central din 07.09.2017, în privinţa lui ***** a fost 
aplicat arestul preventiv pe un termen de 30 zile, iar ulterior arestul in privinţa 
acestuia a fost prelungit in repetate rinduri cu 30 zile. Prin sentinţa Judecătoriei 
***** (sediul central) din 20.08.2018 ***** Ion a fost recunoscut vinovat in 
comitertea infracţiunii prevăzute de art.179 alin.(2), art.323 alin.(l) Cod penal 
fiindu-i stabilita o pedeapsa sub forma de inchisore după cum urmează: în baza 
art.179 alin.(2) Cod penal- 2 ani închisoare, în baza art.323 alin.(l) Cod penal-3 ani 
închisoare. în baza art.84 alin.(l) Cod penal, pentru concurs de infracţiuni i s- a 
stabilit pedeapsa definitivă de 4 ani închisoare, cu ispăşirea pedepsei în penitenciar 
de tip semiînchis termenul executării pedepsei se v-a calcula din data pronunţării 
sentinţei, cu includerea în termenul executării pedepsei o perioadei deţinerii în 
stare de arest preventiv din 07.09.2017 pînă la 20.08.2018. Măsură preventivă-
arestul preventiv, aplicat în privinţa lui ***** s-a menţinut pînă la intrarea sentinţei 
în vigoare. La 06.09.2021 ***** a fost eliberat din Penitenciarul nr.l3-Chisinău, în 
legătură cu expirarea termenului de detenţie stabilit prin sentinţa Judecătoriei 
*****, sediul Central, din 20.08.2018. Prin decizia Colegiului penal al Curţii de 
Apel Chisinau din 16.11.2021 s-a respins ca nefondat apelul procurorului. S-a 
admis apelul avocatului Vitalie Pîslaru şi cel al inculpatului ***** s-a casat parţial 
această sentinţă în privinţa lui *****, doar în partea constatării condiţiilor inumane 
de detenţie şi în această parte a pronunţat o nouă hotărîre, potrivit modului stabilit 
pentru primă instanţă după cum urmează: în temeiul art.385 alin.(5) CPP, s-a 
constatat deţinerea inculpatului ***** în condiţii inumane în Penitenciarul nr.13 în 
calitate de prevenit în perioada 07.09.2017-20.08.2018. Se menţin celelalte 
dispoziţii ale sentinţei.
Astfel, invocă autorul plîngerii că, întrucît prîn plîngerea depusă de inculpat, 
în cadrul instanţei de apel, privind constatarea deţinerii în condiţii inumane, s-a 
solicitat aplicarea mecanismului compensator prevăzut la art.385 alin.(5) CPP-
două zile de închisoare pentru o zi de arest preventiv, iar la pronunţarea deciziei 
inculpatul îşi executase integral pedeapsa stabilită prin sentinţa instanţei de fond, 
instanţa de apel s-a limitat doar la constatarea deţinerii acestuia în penitenciarul 
nr.l3 Chişinău, în condiţii contrare prevederilor art.3 CtEDO pe perioada deţinerii 
calităţii de prevenit, 07.09.2017-20.08.2018, fără ai oferi un mecanism 
compensator.
Menționează că, ***** a fost detinut in Penitenciarul nr. 13-Chisinau, cu 
statut de prevenit din 07.09.2017-20.08.2018, 348 zile, şi cu statut de inculpat din 
21.08.2018- 06.09.2021, 1113 zile, in total- 1461 zile.
Afirmă că, în toată această perioadă petiţionarul s-a detinut in celule 
suprapopulate, unde fiecărui deținut in revine un spaţiu care variaza intre 1,5-2,5 
m2. Pe lingă suprapopularea celulelor in care a fost detinut petiționarul mai invoca 
si faptul ca condițiile materiale de detenţie au fost inadecvate si anume, starea 
proastă a celulelor, instalații sanitare insalubre, saltele murdare si uzate, prezenta 
insectelor şi a rozătoarelor, accesul limitat la lumina naturala, lipsa de ventilare si a 
aerului proaspăt. lipsa apei potabile, alimentaţia neconformă şi insuficientă, lipsa 
asistentei medicale corespunzătoare etc.
Solicită, constatarea faptul că petiţionarul ***** Ion a fost deţinut în perioada 
21.08.2018 pînă la 06.09.2021- 1113 zile, în Penitenciarul nr. 13 - Chişinău, în 
condiţii contrare prevederilor art. 3 din Convenţia pentru Apărarea Drepturilor 
Omului şi a Libertăţilor Fundamentale și dispunerea încasării din contul bugetului 
de stat în beneficiul lui ***** Ion suma de 146 100 (una sute patruzeci şi şase mii 
una sută lei, cu titlu de despăgubire pentru deţinerea în perioada 07.09.2017-
20.08.2018, 21.08.2018-06.09.2021 în Penitenciarul nr. 13 - Chişinău, în condiţii 
contrare prevederilor art. 3 din Convenţia pentru Apărarea Drepturilor Omului şi a 
Libertăţilor Fundamentale.
Prin încheierea Judecătoriei Chișinău, (sediul Ciocana) din 12 iulie 2024, a 
fost admisă parțial plângerea avocatului Modval Ion, care acționează în interesele 
condamnatului ***** împotriva administraţiei instituţiei penitenciare, referitoare la 
condiţiile de detenţie care, conform jurisprudenţei Curţii Europene a Drepturilor 
Omului afectează drepturile condamnatului garantate de art. 3 din Convenţia 
pentru apărarea drepturilor omului şi a libertăţilor fundamentale.
Nefiind de acord cu încheierea primei instanțe, recurentul ***** a declarat 
recurs, solicitînd admiterea cererii de recurs, casarea încheierii, și admiterea 
plângerii avocatului Modval Ion, care acționează în interesele condamnatului 
***** împotriva administraţiei instituţiei penitenciare, referitoare la condiţiile de 
detenţie care, conform jurisprudenţei Curţii Europene a Drepturilor Omului 
afectează drepturile condamnatului garantate de art. 3 din Convenţia pentru 
apărarea drepturilor omului şi a libertăţilor fundamentale.
Reieșind din prevederile  articolului 447 Cod de procedură penală, instanța 
de recurs a dispus în ședința de judecată examinarea recursului fără prezența 
părţilor la proces. Fiind fixată data examinării cauzei a fost dispus comunicarea 
părților la proces despre aceasta, cu acordarea dreptului depunerii referinţei.
Cercetând materialele cauzei deduse judecății, verificând încheierea 
contestată prin prisma motivelor de recurs invocate, Colegiul Penal al Curții de 
Apel Centru consideră necesar de a respinge ca nefondat recursul declarat și a 
menține încheierea primei instanțe, din următoarele considerente: 
În conformitate cu prevederile art. 437 alin. (1), pct. 4) Cod procedură penală, 
(1) Pot fi atacate cu recurs: 4) alte hotărîri penale pentru care legea prevede această 
cale de atac.
Conform prevederilor art. 448 Cod procedură penală, (1) Judecînd recursul, 
instanţa verifică legalitatea şi temeinicia hotărîrii atacate pe baza materialului din 
dosarul cauzei şi a oricăror documente noi prezentate în instanţa de recurs.
În temeiul prevederilor art. 449 alin. (1), pct. 1), lit. a) Cod procedură penală, 
(1) Judecînd recursul, instanţa adoptă una din următoarele decizii: 1) respinge 
recursul, menţinînd hotărîrea atacată, dacă: a) recursul este nefondat.
Colegiul Penal reține că, prin sentinţa Judecătoriei *****, sediul Central din 
20 august 2018, *****, a fost recunoscut vinovat de comiterea infracţiunilor 
prevăzute de art. 179 alin. (2) şi art. 323 alin. (1) Cod Penal , fiind condamnat după 
cum urmează: în baza art. 179 alin. (2) Cod Penal, la o pedeapsă sub formă de 
închisoare pe un termen de 2 (doi) ani cu ispăşirea pedepsei în penitenciar de tip 
semiînchis. În baza art. 323 alin. (1) Cod Penal, la o pedeapsă sub formă de 
închisoare pe un termen de 3 (trei) ani cu ispăşirea pedepsei în penitenciar de tip 
semiînchis. În baza art. 84 alin. (1) Cod Penal, pentru concurs de infracţiuni, prin 
cumul parţial al pedepselor aplicate, i s-a stabilit definitiv lui ***** pedeapsa sub 
formă de închisoare pe un termen de 4 (patru) ani, cu ispăşirea pedepsei în 
penitenciar de tip semiînchis. 
Prin decizia Colegiului penal al Curții de Apel Chișinău din 16 noiembrie 
2021 s-a admis apelul avocatului Vitalie Pîslaru în numele inculpatului ***** și 
cel al inculpatului ***** împotriva sentinței Judecătoriei *****, sediul Central din 
20.08.2018, s-a casat parțial această sentință în privința lui *****, doar în partea 
constatării condițiilor inumane de detenție și s-a pronunțat în această parte o nouă 
hotărâre, potrivit modului stabilit pentru prima instanță după cum urmează. În 
temeiul art. 385 alin. (5) CPP, s-a constatat deținerea inculpatului ***** în condiții 
inumane în Penitenciarul nr. 13 în calitate de prevenit în perioada 07.09.2017 - 
20.08.2018. S-au menținut celelalte dispoziții ale sentinței.
Totodată, din Raportul Penitenciarul nr. 13 – Chișinău nr. 2/5041 din 03 mai 
2022 se reține că, perioada de detenție a petentului în Penitenciarul nr. 13 - 
Chișinău a fost cuprinsă între 08 septembrie 2017 – 03 noiembrie 2017, 29 
noiembrie 2017 – 11 iulie 2019 și de la 25 iulie 2019 – 06 septembrie 2021, 
ulterior condamnatul fiind eliberat din locurile de deteție în legătură cu executarea 
pedepsei stabilite.
Potrivit prevederilor art. 473/2 alin.(3) lit. a) CPP, Verificarea condiţiilor de 
admisibilitate se efectuează de judecătorul de instrucţie din oficiu. Plângerea se 
declară inadmisibilă şi în următoarele cazuri: a) există o hotărâre judecătorească 
definitivă cu privire la soluţionarea chestiunii privind despăgubirea condamnatului 
pentru detenţia în condiţii contrare art.3 din Convenţia pentru apărarea drepturilor 
omului şi a libertăţilor fundamentale pentru aceleaşi perioade.
În continuare, instanța reține că, cu referire la perioada de detenție a petentului 
***** în Penitenciarul nr. 13 – Chișinău, în calitate de prevenit, s-a expus Colegiul 
penal al Curții de Apel Chișinău, care prin decizia din 16 noiembrie 2021 a dispus 
ca, în temeiul art. 385 alin. (5) CPP, se constată deținerea inculpatului ***** în 
condiții inumane în Penitenciarul nr. 13 în calitate de prevenit în perioada 
07.09.2017 - 20.08.2018.
În sensul enunțat, instanța derecurs remarcă că, reieșind din prevederile art. 
473/4 alin. (6) din Codul de procedură penală, în cazul constatării circumstanţelor 
prevăzute la art.473/2 alin.(3), preveniţii sînt despăgubiţi în conformitate cu art.385 
alin.(5) şi (6) sau, după caz, aceştia pot înainta o acţiune civilă.
Astfel, analizând situaţia de fapt stabilită la soluţionarea plîngerii în partea 
încasării în contul condamnatului a despăgubirii pentru perioada de detenție în 
Penitenciarul nr. 13 – Chișinău în condiții inumane în perioada de la 07 septembrie 
2017 pînă la 20 august 2018 , luînd în consideraţie totalitatea circumstanţelor şi 
condiţiilor în favoarea şi în defavoarea admiterii acesteia, ținînd cont de faptul că, 
prin decizia Colegiului penal al Curții de Apel Chișinău din 16 noiembrie 2021 în 
privința condamnatului au fost aplicate prevederile art. 385 alin. (5) din Codul de 
procedură penală, instanţa consideră că plîngerea în această parte este inadmisibilă, 
fapt care condiționează respingerea acesteia.
Colegiul penal constată că, potrivit Deciziei Curții de Apel Chișinău din 
21.12.2022, prin care a fost condamnat  în baza art. 145 alin (2) Cod Penal, la 17 
ani Închisoare, la data de 19.09.2023 ***** a fost reținut și plasat în IDP al DP 
mun. Chișinău,  (f.d. 130) iar în prezent se deține în Penitenciarul nr. 15 Cricova.
În acest sens, instanța de recurs reține că, Curtea Europeană a Drepturilor 
Omului a menționat în nenumărate rânduri în practica sa, inclusiv instituită în 
cauzele contra Moldovei că, articolul 3 al Convenţiei consfinţeşte una din cele mai 
fundamentale valori ale unei societăţi democratice. Acesta interzice, în termeni 
absoluţi, tortura şi tratamentele sau pedepsele inumane ori degradante, indiferent 
de circumstanţe şi de comportamentul victimei (cauza Mozer c. Republicii 
Moldova și Rusiei, 23 februarie 2016, § 117; cauza Rotaru c. Moldovei, 15 
februarie 2011, §30; cauza Ciorap c. Moldovei, 19 iunie 2007, § 62). 
La constatarea condițiilor de detenție, instanța națională va ține cont de faptul 
că maltratarea trebuie să atingă un nivel minim de severitate pentru a cădea sub 
incidenţa articolului 3. Evaluarea acestui nivel minim este, prin natura lucrurilor, 
relativă. El depinde de toate circumstanţele cauzei, precum ar fi durata maltratării, 
urmările sale fizice şi psihice şi, în unele cazuri, de sexul, vârsta şi starea sănătăţii 
victimei (cauza Irlanda c. Regatului Unit, 18 ianuarie 1978, § 162; cauza Ciorap c. 
Moldovei, 19 iunie 2007, § 63).
Totodată, statul trebuie să asigure ca persoana să fie deţinută în condiţii care 
sunt compatibile cu respectarea demnităţii sale umane, ca modul şi metoda de 
executare a pedepsei să nu cauzeze persoanei suferinţe sau dureri de o intensitate 
care să depăşească nivelul de suferinţă inerent detenţiei şi că având în vedere 
exigenţele detenţiei, sănătatea şi integritatea persoanei să fie în mod adecvat 
asigurate, printre altele, prin acordarea asistenţei medicale necesare (cauza Kudla 
c. Poloniei, 26 octombrie 2000, § 94). Atunci când sunt evaluate condiţiile de 
detenţie, trebuie luate în consideraţie efectele cumulative ale acestor condiţii, 
precum şi durata detenţiei (Ostrovar c. Moldovei, 13 septembrie 2005, § 80).
Ținând cont de cele expuse supra, în continuare, instanța de judecată va da o 
apreciere condițiilor de detenție invocate de către autorul plângerii, coroborate la 
poziția autorităților instituției penitenciare consemnată în raportul anexat la 
materialele cauzei, prin prisma principiilor generale stabilite în jurisprudența Curții 
Europene a Drepturilor Omului cu referire la încălcarea art. 3, care prevede că 
„Nimeni nu poate fi supus torturii, nici pedepselor sau tratamentelor inumane ori 
degradante.”
Rapoartele în domeniu, emise atât de către organismele internaţionale {CPT 
Internaţional, Consiliul Europei, ONU etc.), cât şi de către organismele naţionale 
{CpPT Naţional, Avocatul Poporului, Amnesty International - Moldova, Centrul 
de Resurse Juridice din Moldova etc.) constată că în Penitenciarul nr. 13 - Chișinău 
condiţiile de detenţie ar putea fi considerate ca fiind un tratament inuman şi 
degradant, ţinând cont mai cu seamă de perioade adesea îndelungate de detenţie a 
persoanelor în arest preventiv şi regimul împovărător la care aceştia sânt supuşi 
{Raportul CPT Internaţional al CoE din 30 iunie 2016). În particular, aproape toţi 
deţinuţii (preveniţi şi condamnaţi) stau închişi în celule până la 23 de ore pe zi.
În Raportul anual pentru anul 2017 al Consiliului pentru Prevenirea Torturii, 
membrii Consiliului au făcut trimitere la constatările Comitetului European pentru 
prevenirea Torturii și Tratamentelor sau Pedepselor Inumane și Degradante, în care 
a fost subliniat că, starea spațiului de locuit pentru deținut ar trebui de examinat nu 
doar prin prisma numărului de deținuți din celulele instituțiilor penitenciare la 
momentul dat, dar în egală măsură, și ținând cont de ratele oficiale de ocupare 
(numărul de paturi per celulă), în baza standardului de cel puțin 4 m2 de spațiu 
locativ per deținut și de a revizui, în consecință, capacitatea oficială a instituțiilor 
penitenciare. Spațiul ocupat de către anexele sanitare/toalete construite nu ar trebui 
să fie incluse în acest calcul. 
Contrar recomandărilor pre citate, studiind raportul prezentat de către 
Penitenciarul nr. 13 - Chișinău, instanța a stabilit că, informația cu privire la 
suprafața celulelor în care a fost deținut petentul în Penitenciarul nr. 13 - Chișinău 
se referă la o suprafață totală calculată, fără excluderea mobilierului sau anexelor 
sanitare, totodată, instituția penitenciară a omis să prezinte date cu privire la 
numărul de paturi amplasate în celulele la care s-a făcut trimitere.
De precizat că, în mai multe cauze, Curtea a notat cu îngrijorare repetarea 
problemelor în privința condițiilor precare de detenție în instituțiile penitenciare 
din Republica Moldova. Aceasta notează că, în repetate rânduri, a constatat 
încălcarea articolului 3 din Convenție în privința acestui penitenciar (cauza 
Shishanov c. Moldovei, 15 decembrie 2015, § 127), însă această problemă 
sistemică continuă să persiste.
În cauza Kalashnikov c. Rusiei, precum şi în cauza Ostrovar c. Moldovei, 
Curtea a constatat că, supraaglomerarea deja ridică în sine o chestiune în temeiul 
articolului 3 al Convenţiei, în special când ea durează perioade lungi de timp. E de 
reținut și faptul că, în cazurile anterioare, în care reclamanții au avut la dispoziție 
mai puțin de 3 m2 de spațiu vital, Curtea a constatat că supraaglomerarea era 
suficient de gravă încât să justifice, în sine, constatarea încălcării art. 3 din 
Convenție (Sulejmanovic c. Italiei, 16 iulie 2009, §51; Lind c. Rusiei, 6 decembrie 
2007, §59). 
Astfel, instanța consideră că, dificultățile cu care s-a confruntat condamnatul 
pe parcursul detenției sale în Penitenciarul nr. 13 - Chișinău au depășit nivelul 
inevitabil de suferință inerent detenției și au atins pragul de severitate contrar 
articolului 3 din Convenție, aceste condiții fiind suficiente pentru constatarea 
încălcărilor admise în penitenciarul vizat. 
În partea ce privește relatările condamnatului privind cantitatea insuficientă și 
calitatea proastă a hrănii, lipsa lenjeriei de pat și a veselei, uzura saltelelor, accesul 
foarte limitat la lumina zilei, neaprovizionarea celulelor cu apă caldă, precum și, 
condițiile sanitare precare în general, instanța reține că potrivit informațiilor 
prezentate de către administrația Penitenciarul nr. 13 - Chișinău, s-a aflat într-o 
celulă iluminată atât natural prin intermediul geamurilor, cât și artificial prin 
intermediul instalațiilor electrice hrana fiind asigurată de trei ori pe zi conform 
graficului prestabilit. Aerisirea prin celule era asigurată prin intermediul 
geamurilor și ferestrelor de aerisire amplasate mai sus de ușa intrării în celulă. 
În această parte, se apreciază critic aspectele invocate de către administrația 
penitenciarului, nefiind fundamentate pe careva probe, iar pentru a aprecia 
credibilitatea uneia dintre părți, în lipsa altor dovezi, instanța s-a bazat pe 
rapoartele organizaţiilor naționale și internaţionale ce țin de acest aspect.
Astfel, Comitetul European pentru Prevenirea Torturii și Tratamentelor sau 
Pedepselor Inumane sau Degradante (CPT), în punctul 30 al Raportului din 13 
decembrie 2018 către Guvernul Republicii Moldova, întocmit în cadrul vizitei care 
a avut loc în perioada 05 – 11 iunie 2018, în câteva dintre penitenciarele din țară, a 
subliniat că, în Penitenciarul nr. 13 – Chișinău, în continuare persistă faptul că în 
multe celule condițiile materiale și igienice sunt deplorabile, acestea fiind ventilate 
insuficient și totodată fiind suprapopulate. Totodată, accesul la lumină naturală este 
limitat, în majoritatea celulelor din cauza ferestrelor de dimensiuni mici. Totodată, 
specialiștii din cadrul CPT au recomandat autorităților din Republica Moldova ca 
să-și mărească eforturile în sensul îmbunătățirii condițiilor de detenție curente în 
penitenciarul respectiv.
În aceeași ordine de idei, în ultimul raport al Consiliului pentru Prevenirea 
Torturii (pentru anul 2017), care este un mecanism național pentru prevenirea 
torturii din Republica Moldova, s-a constatat că majoritatea izolatoarelor 
disciplinare vizitate, inclusiv Penitenciarul nr. 13 – Chișinău, sunt într-o stare 
deplorabilă și ar putea fi calificate ca condiții inumane și degradante. 
La acest aspect, instanța de judecată nu neglijează posibilitatea survenirii unor 
îmbunătățiri ale condițiilor de detenție însă în lipsa unor probe ale administrației 
instituției penitenciare în care s-a aflat condamnatul, care ar fi răsturnat prezumția 
de încălcare a condițiilor invocate de către ultimul, duc la concluzia că alegațiile 
din cererea examinată sunt justificate.
Întru susținerea acestui raționament, CEDO a explicat că dacă există o dispută 
cu privire la condiţiile de detenţie între părţi, nu este necesar să se constate 
veridicitatea fiecărui element litigios: atunci când alegaţia gravă nu este respinsă de 
către statul pârât, poate fi conchisă încălcarea art. 3 din Convenţie. Este cazul când 
statul este unicul care deţine informaţii susceptibile de a confirma sau respinge 
alegaţiile reclamantului. Prin urmare, principiul potrivit căruia proba îi revine celui 
care afirmă nu se aplică întotdeauna. Faptul că statul nu prezintă aceste informaţii 
îi permite Curţii să ajungă la concluzia că alegaţia este una justificată (cauza A. şi 
alţii c. Regatului Unit, 12 februarie 2009, § 132; cauza Idalov c. Rusiei, 22 mai 
2012, § 98).
Art. 20 alin. (1) şi art. 26 alin. (2) din Constituţia Republicii Moldova prevede 
că, orice persoană are dreptul la satisfacţie efectivă din partea instanţelor 
judecătoreşti competente împotriva actelor care violează drepturile, libertăţile şi 
interesele sale legitime şi să reacţioneze independent, prin mijloace legitime, la 
încălcarea acestora
În conformitate cu art. 7, art. 10 alin. (4) şi art. 19 alin. (1) din Codul de 
procedură penală, procesul penal se desfăşoară în strictă conformitate cu principiile 
şi normele unanim recunoscute ale dreptului internaţional, cu tratatele 
internaţionale la care Republica Moldova este parte, cu prevederile Constituţiei 
Republicii Moldova şi ale prezentului cod, iar hotărârile CtEDO sunt obligatorii 
pentru organele de urmărire penală, procurori şi instanţele de judecată. Orice 
persoană este în drept să-şi apere prin orice mijloc neinterzis de lege drepturile, 
libertăţile şi demnitatea umană, lezate sau limitate nelegitim în cursul procesului 
penal. Orice persoană are dreptul la examinarea şi soluţionarea cauzei sale în mod 
echitabil, în termen rezonabil, de către o instanţă independentă, imparţială, legal 
constituită, care va acţiona în conformitate cu prezentul cod.
Art. 29 alin. (4) din Codul de procedură penală prevede că, în cazul în care 
părţile invocă încălcarea Convenţiei pentru apărarea drepturilor omului şi a 
libertăţilor fundamentale, încheiată la Roma la 4 noiembrie 1950 şi ratificată de 
Republica Moldova prin Hotărârea Parlamentului nr. 1298-XII din 24 iulie 1997, 
instanţele de judecată au obligaţia să se pronunţe motivat, în hotărârile emise, dacă 
a avut loc sau nu încălcarea drepturilor şi libertăţilor fundamentale ale omului prin 
prisma jurisprudenţei Curţii Europene a Drepturilor Omului.
Articolul 473/2 alin. (3) din Codul de procedură penală prevede că, 
condamnaţii care au fost deţinuţi cel puţin 10 zile în condiţii contrare prevederilor 
art. 3 din Convenţia pentru apărarea drepturilor omului şi a libertăţilor 
fundamentale, drepturi care reies din obligaţia statului de a asigura condiţiile de 
detenţie, pot solicita, cu titlu de despăgubiri, reducerea pedepsei.
În conformitate cu art. 385 alin. (5) Cod Procedură Penală - În cazul 
constatării încălcării drepturilor privind condiţiile de detenţie, garantate de art.3 din 
Convenţia pentru apărarea drepturilor omului şi a libertăţilor fundamentale, 
conform jurisprudenţei Curţii Europene a Drepturilor Omului, reducerea pedepsei 
se calculează în felul următor: de la una la două zile de reduceri pentru 10 zile de 
detenţie în condiţii precare calculate cumulativ. Prevederile art.473/2 alin.(2)–(25) 
şi (5), art.473/3 alin.(3) şi art.473/4 alin.(1) - (5/1) se aplică în mod corespunzător 
la examinarea plângerii prevenitului sau a apărătorului acestuia împotriva 
condiţiilor de detenţie.
Astfel, potrivit prevederilor art. 473/2 alin (3) CPP, ” (3) Condamnaţii care au 
fost deţinuţi cel puţin 10 zile în condiţii contrare prevederilor art.3 din Convenţia 
pentru apărarea drepturilor omului şi a libertăţilor fundamentale, drepturi care reies 
din obligaţia statului de a asigura condiţiile de detenţie, pot solicita, cu titlu de 
despăgubiri, reducerea pedepsei.”
Potrivit prevederilor art. 473/4 alin (4) CPP ” (4) În cazul constatării 
circumstanţelor prevăzute la art.473/2 alin.(3), instanţa de judecată dispune 
reducerea pedepsei condamnatului, calculându-se de la 1 la 2 zile de reduceri 
pentru 10 zile de detenţie în condiţii precare calculate cumulativ. Instanţa de 
judecată poate rotunji în favoarea condamnatului termenul de pedeapsă constatat 
ca fiind executat în condiţii contrare prevederilor art.3 din Convenţia pentru 
apărarea drepturilor omului şi a libertăţilor fundamentale, pentru a deduce integral 
acest termen din termenul rămas neexecutat.
Astfel, Colegiul Penal consideră că, dificultățile cu care s-a confruntat 
condamnatul pe parcursul detenției sale în Penitenciarul 13, pe un termen total de 
1098 zile (de la 21 august 2018 pînă la 11 iulie 2019 (324 zile) și de la 25 iulie 
2019 pînă la 06 septembrie 2021 (774 zile), în calitate de prevenit, ce constituie în 
total 1098 zile), au depășit nivelul inevitabil de suferință inerent detenției și au 
atins pragul de severitate contrar articolului 3 din Convenție, aceste condiții fiind 
suficiente pentru constatarea încălcărilor admise în penitenciarul vizat.
Apreciind în ansamblu cele constatate instanța de recurs ajunge la concluzia 
că plîngerea condamnatului Diaconov Vitalii împotriva administrației instituției 
penitenciare nr. 13 Chișinău prin care invocă condiţii de detenţie în perioada de la 
21 august 2018 pînă la 11 iulie 2019 (324 zile) și de la 25 iulie 2019 pînă la 06 
septembrie 2021 este întemeiată și urmează să fie admisă.
Astfel, având în vedere că, alegaţiile petentului privind condiţiile inumane 
de detenţie, nu au fost combătute de instituția penitenciară, luând în considerație 
totalitatea efectelor cumulative ale condiţiilor generale raportate la caracteristicile 
individuale ale condamnatului, precum şi intensitatea, gravitatea şi durata 
încălcării, ţinând cont de principiile proporţionalităţii şi echităţii, instanţa consideră 
necesar, oportun şi rezonabil de a dispune reducerea pedepsei condamnatului, 
calculîndu-se 2 zile de reduceri pentru 10 zile de detenţie ce ține de statutul de 
condamnat, pentru 1098 zile, urmînd a fi reduse prin rotunjire 220 (două sute 
douăzeci) zile.
Colegul penal consideră că, reducerea stabilită este una adecvată şi 
suficientă, bazată pe o justă şi echitabilă evaluare a circumstanțelor de fapt şi pe o 
legătură rezonabilă de cauzalitate dintre prejudiciul cauzat şi recompensa instituită, 
şi care va avea efectul compensatoriu proporțional circumstanțelor constatate
Reieșind din cele enunțate, Colegiul penal consideră necesar de a respinge ca 
nefondat recursul declarat de către recurentul ***** şi a menţine încheierea 
Judecătoriei Chișinău, (sediul Ciocana) din 12 iulie 2024.
În conformitate cu prevederile art. 447 - 449 alin. (1) pct. 1) lit.a) Cod de 
Procedură Penală, Colegiul Penal al Curții de Apel Centru, -
D E C I D E:
Respinge ca nefondat recursul declarat de către recurentul ***** și menține 
fără modificări încheierea Judecătoriei Chișinău, (sediul Ciocana) din 12 iulie 
2024, prin care a fost admisă parțial plângerea avocatului Modval Ion, care 
acționează în interesele condamnatului ***** împotriva administraţiei instituţiei 
penitenciare, referitoare la condiţiile de detenţie care, conform jurisprudenţei Curţii 
Europene a Drepturilor Omului afectează drepturile condamnatului garantate de 
art. 3 din Convenţia pentru apărarea drepturilor omului şi a libertăţilor 
fundamentale.
Decizia este irevocabilă.
Preşedintele şedinţei, judecător:                                                                       Ion 
Bulhac 
Judecători:                                                                                                      Natalia 
Mămăligă
                                                                                                                       Vitalie 
Pîslariuc
 