Dosar nr.4-140/2025      
/4-25141359-38-4-06102025/
Republica Moldova
Judecătoria Orhei sediul *****
Hotărâre
11.12.2025                                                                                                            
or.*****
Instanţa de judecată având în componenţă: 
Preşedintele şedinţei, judecătorul Igor Negreanu
Grefierul Natalia Bernevec
Cu participarea
Agentului constatator Vlas Mihail
Contravenientului Negară Valeriu
Victimei Cebotari Tamara
a examinat în şedinţă judiciară publică cauza contravenţională privindu-l pe 
Negara Valeriu a.n.***** cnp ***** domiciliat în satul ***** raionul ***** în 
săvârşirea contravenţiei prevăzute de art.781 din Codul contravenţional.
Negara Valeriu, pe data de 22.09.2025 la ora 20:10, în s.***** r-ul ***** a 
agresat-o fizic pe concubina sa Cebotari Tamara, cauzându-i potrivit raportului 
de constatare nr.202526P0089 din 30 septembrie 2025, vătămări neînsemnate a 
integrității corporale și/sau sănătății.
Pe data de 02.10.2025, agentul constatator în persoana SSS a SP nr.1 al IP 
Rezina Vlas Mihail, a întocmit acestuia proces verbal cu privire la contravenţie în 
baza art.781 din Codul contravenţional.
Agentul constatator în ședința de judecată și-a susținut procesul-verbal 
întocmit în privința contravenientului și a relatat că în baza plângerii victimei a fost 
pornit un proces contravențional iar victima Cebotari Tamara a fost examinată 
medical. Prin raportul de constatare din 30.09.2025 leziunile corporale au fost 
calificate ca fiind neînsemnate. Ulterior, i-a întocmit un proces-verbal cu privire la 
contravenție în baza art.78 1 din Codul contravențional și l-a transmis spre 
examinare conform competenței în instanța de judecată. A solicitat ca 
contravenientului să-i fie aplicată sancțiunea sub formă de muncă neremunerată în 
folosul comunității. 
Victima în ședința de judecată a declarat că locuiește împreună cu soțul de 15 
ani iar la data 22.09.2025, seara, a doua zi de hram după ce a petrecut rudele, soțul 
s-a culcat în verandă dar ea s-a culcat în cuhne. După asta, ea s-a trezit și a mers la 
el să-l cheme în cuhne dar el fiind de pe somn, a lovit-o cu pumnul în cap. L-a 
întrebat pe urmă pentru ce a lovit-o dar a spus că nu ține minte și că a trebuit să nu 
îl trezească. A menționat că era servit, ca după hram. În acea zi a avut oaspeți toată 
ziua. După asta și-a cerut scuze și i-a spus că mai mult așa ceva nu se va mai 
întâmpla. Ea a mai relatat că contravenientul cîteodată mai greșește,  însă ea nu 
poate să nu îl ierte din motiv că avea doi copii, o fată studentă și băiatul recent s-a 
căsătorit și consideră că trebuie să fie și tatăl lângă ei. Ulterior, soțul și-a cerut 
scuze și i-a spus că un asemenea comportament nu se va mai repeta. De asemenea, 
aceasta a comunicat că contravenientul câteodată mai greșește, însă ea nu poate să 
nu îl ierte, având doi copii, o fată studentă și un băiat recent căsătorit și consideră 
că este important ca și tatăl să fie prezent alături de ei.
Contravenientul în ședința de judecată a refuzat de a face declarații.
Cercetând minuţios materialele cauzei, probatoriul prezentat, instanţa de 
judecată consideră că vinovăţia contravenientului în săvârşirea contravenţiei 
incriminate şi-a găsit pe deplin confirmare în şedinţa de judecată iar procesul 
verbal cu privire la contravenţie corespunde prevederilor art.443 din Codul 
contravenţional şi nu conţine temeiuri pentru anulare.
Acţiunile contravenientului se încadrează în conţinutul legal al contravenţiei 
prevăzută de art.78 1 din Codul contravenţional, violenţa în familie adică 
maltratarea sau alte acţiuni violente, comise de un membru al familiei în privinţa 
altui membru al familiei, care au provocat vătămare neînsemnată a integrităţii 
corporale, contravenţie sancţionată cu muncă neremunerată în folosul comunităţii 
de la 40 la 60 de ore, sau cu arest contravenţional de la 7 la 15 zile.
La stabilirea sancţiunii contravenţionale, instanţa de judecată, în conformitate 
cu prevederile art.9, 41 şi 458 din Codul contravenţional, ţine cont de caracterul şi 
de gradul prejudiciabil al contravenţiei, de caracteristica persoanei vinovate, de 
circumstanţele cauzei care atenuează ori agravează răspunderea, de influenţa 
pedepsei aplicate asupra corectării şi reeducării vinovatului, precum şi de cauzele 
care înlătură caracterul contravenţional al faptei şi răspunderea contravenţională.
Privind caracterul şi gardul prejudiciabil al contravenţiei săvârşite, instanţa 
atestă, în baza art.10 din Codul contravenţional, că contravenţia, ca acţiune sau 
inacţiune ilicită, are un grad de pericol social mai redus decât infracţiunea.
La stabilirea categoriei pedepsei şi la individualizarea ei instanţa reiese şi din 
prevederile art.41 alin.2 din Codul contravenţional care stipulează că faţă de 
persoana a cărei vinovăţie este dovedită se aplică o sancţiune echitabilă, în limitele 
şi în conformitate cu dispoziţiile Codului contravenţional.
Materiale caracterizatoare în privinţa contravenientului nu au fost prezentate 
iar potrivit cazierului contravenţional, pe parcursul anului 2023 acesta a mai fost 
sancționat  contravențional cu amendă care a fost achitată.
Circumstanţe atenuante sau agravante pe parcursul examinării cauzei, în 
privinţa contravenientului nu au fost constatate.
Instanța de judecată apreciază păstrarea tăcerii de către contravenient ca un 
drept procesual constituțional. Totuși, prin refuzul de a-și susține poziția, acesta nu 
a convins instanța că își conștientizează faptele, că le regretă și că a tras concluziile 
necesare.
Luând în considerare pericolul social al contravenției săvârșite de către 
contravenient, precum și individualizarea faptei – modul de săvârșire, contextul și 
circumstanțele concrete – și ținând cont de declarațiile victimei, instanța de 
judecată ajunge la concluzia că nu ar fi raţională aplicarea unei sancţiuni privative 
de libertate care ar fi una prea severă în raport cu fapta comisă ci de a-i stabili o 
sancţiune echitabilă sub formă de muncă neremunerată în folosul comunităţii în 
limitele maxime prevăzute de norma legală, pedeapsă echitabilă pentru 
contravenția săvârșită, care v-a asigura atingerea scopului pedepsei și v-a avea 
asupra contravenientului efect de corectare.
În conformitate cu prevederile art.41-44, 374, 394-395, 452-458, 460 şi 462 
din Codul contravenţional, instanţa de judecată îl recunoaşte vinovat pe Negara 
Valeriu de săvârşirea contravenţiei prevăzută de art.78 1 din Codul contravenţional 
şi îi stabileşte sancţiunea sub formă de 60 (şaizeci) ore de muncă neremunerată în 
folosul comunităţii.
Hotărârea poate fi atacată cu recurs la Curtea de Apel Nord, în termen de 15 
zile prin intermediul Judecătoriei Orhei sediul Rezina.
Judecător 
Igor NEGREANU