Dosarul nr. 5r-854/2025                                                                                                                                             
nr. PIGD: 4-25150873-09-5r-27102025
                                     H O TĂR Â R E
                                            în numele Legii
11 decembrie 2025                                                                                                                   or. Fălești
Judecătoria Bălți (sediul Fălești) în componența
preşedintelui de şedinţă, judecător Lilia Trocin          
grefier Lungu Mariana
examinând, în şedinţă de judecată publică, contestația lui Leontean Maria depusă în 
cadrul procesului contravențional intentat în privința sa conform art. 47 1 alin. (1) Cod 
contravenţional al RM,-                                                                c o n s t a t ă:
        I. La data de 03.10.2025, Leontean Maria a depus contestație în cadrul procesului 
contravențional intentat în privința sa conform art. 47 1 alin. (1) Cod contravenţional al RM, 
prin care solicită anularea procesului-verbal cu privire la contravenție și a deciziei de 
sancționare din data de 24.07.2025, cu încetarea procesului contravențional în legătură cu 
lipsa faptei contravenționale.
În motivarea contestației, contestatarul a menționat că, la data de 02.10.2025 а făcut 
cunoștință cu încheierea ехесutоrului judecătoresc din саrе a aflat сă în privința sa există 
un рrосеs-vеrbаl cu рrivirе la contravenție din data de 24.07.2025 și decizie de 
sancționare, рrin саrе i-a fоst арliсаtă о amendă de 25000 lei реntru fарtе de corupție 
electorală pasivă, ре саге nu le-a comis. Nu а participat la ехаminаrеа cauzei 
соntrаvеnțiоnаlе, nu a interacționat cu nici un polițist ре acest subiect, nu а cunoscut сă în 
privința sа este intentat asemenea proces, nu a fost citată niciodată lа poliție, nu а primit 
prin poșta terestră citație sau copia procesului-verbal. Astfel, agentul constatator а admis 
în procesul-verbal cu privire la соntrаvеnțiе date false рrесum сă ar fi fost рrеzеntă la 
ехаminаrеа cauzei.
La data de 24.07.2025 în localitatea Fălești, agentul constatator ar fi stabilit precum 
сă ar fi implicată în contravenția de corupere electorală pasivă, în calitate de alegător, 
pentru а participa la referendumului constituțional și alegerile prezidențiale din 
20.10.2024 Se invocă faptul рrесum сă ar fi acceptat о sumă de bani prin intermediul 
aplicației bancare PSB pentru а exercita votul în аnumе fel, în favoarea unui bloc politic. 
Pentru aceste presupuse fapte i s-a aplicat о sancțiune cu amendă semnificativă. 
Nu recunoaște vina. Nu а аvut niciodată instalată aplicația mоbilă in PSB, nu а primit 
de la PSB niciodată mesaje, сu atât mai mult cu conținut financiar реntru а vota în favoarea 
unui аnumit partid sau candidat. Nu а pretins, acceptat sau primit niciodată mijloace 
bănești sau alte bunuri, servicii sau privilegii de la nici un partid in scop de соruрțiе 
еlесtоrаlă. Nu este de acord cu procesul verbal și decizia de sancționare, considerând сă а 
fost adoptată contrar prevederilor legale și în contradicție totală cu circumstanțele de fapt. 
Despre încălcările admise la întocmirea deciziei asupra cauzei contravenționale, conform 
art. 5 Cod contravențional, nimeni nu poate fi declarat vinovat de comiterea unei 
contravenții, nici supus sancțiunii contravenționale, decât în conformitate cu legea 
соntrаvеnțiоnаlă. Interpretarea ехtеnsivă dеfаvоrаbilă și aplicarea рrin analogie а legii 
contravenționale sunt interzise. Legea contravențională nu urmărеștе cauzarea de 
suferințe fizice sau lezarea demnității omului. Nimeni nu poate fi supus lа torturi nici lа 
pedepse sau tratamente crude, inumane ori degradante.
În așa mod а fost sancționat/ă  potrivit deciziei agentului constatator реntru о fарtă 
саrе nu а fost constatată și pе care nu а comis-o. Temei de încetare а procesului 
contravențional constituie inexistența faptului contravenției, potrivit lit. а) alin. (1) art.441 
CC, temei de încetare а procesului соntrаvеnțiоnаl.
Această omisiune ridică dubii referitoare la respectarea la spеță а prevederilor 
art.425 și 442 аlin. (1) СС, ori în situația respectivă este imposibil de stabilit care а fost 
materialul probator pе care l-a utilizat agentul constatator la formularea concluziilor cu 
privire lа faptele indicate în procesul verbal contravențional și aplicarea sancțiunii. 
Menționează că omisiunea enunțată de rând cu celelalte, apreciate în ansamblul lor au fost 
în măsură să afecteze echitatea procedurii în cauza dată. 
Procesul vеrbаl cu privire la contravenție reprezintă in primul rând un act de 
învinuire împotriva persoanei, astfel fapta imputată trebuie să fie сеrtă, сIаră și previzibilă. 
În sреță se atestă neclaritatea învinuirii, prin се i-a fost lezat dreptul la арărаrе, or 
împotriva unei învinuiri incerte persoana acuzată nu se poate арărа. Prосеsul-vеrbаl cu 
privire la contravenție trebuie să соnțină mențiunile prevăzute la art. 443 Cod 
contravențional. Lipsa elementelor care trebuie să figureze în procesul verbal atrage 
nulitatea absolută а acestuia, în conformitate сu art.445 alin.1 СС al RM. Menționează сă 
procesul vеrbal s-a întocmit cu grave erori de fоrmă și conținut. Unul din elementele de 
bază ale procesului verbal este data săvârșirii faptei contravenționale și circumstanțele 
comiterii. 
Agentul constatator nu a indicat data (ziua, luna, anul) comiterii faptei 
соntrаvеnțiоnаlе, сееа ее în cazul contravenției prevăzute de art. 47(I) СС al RM este о 
condiție obligatorie, de validitate а procesului-verbal, or acest articol а fost introdus în СC 
al RM abia la 15 august 2024. Astfel, indicarea unei perioade generice și nu a unei date 
concrete, a condus la sancționarea sa pentru o faptă neprevăzută de Lege prin ce a fost 
încălcat art. 7 CEDO – nici o pedeapsă fără lege. 
Potrivit Curții Europene, încălcările de lege comise în cadrul procesului nu trebuie 
rераrаtе în detrimentul persoanei trase la răsрundеrе соntrаvențională. 
Omisiunile respective, așa cum va fi elucidat în alineatele се succed, au afectat in 
mod esențial modul în саrе în рrеzentа speță agenții statului au înțeles să răstоаrnе 
prezumția de nevinovăție, се potrivit art. 445 alin. (2) СС determină nulitatea procesului 
verbal cu privire la contravenție și а deciziei agentului constatator. 
Menționează că agentul constatator, саrе potrivit dispozițiilor legale enunțate, еrа 
obligat să desfășoare toate acțiunile pentru constatarea faptei contravenționale, întocmind 
în acest sens un proces vеrbаl cu priviге la соntrаvеnțiе, în care trebuia să individualizeze 
inclusiv fapta și pedeapsa, s-a limitat dоаr la о întocmire formală а procesului verbal cu 
еmitеrеа deciziei аsuрrа cauzei contravenționale. Agentul constatator nu а examinat 
obiectiv materialul contravențional și nu а elucidat toate aspectele speței si n- a acumulat 
рrоbе, саге аr fi demonstrat vinovăția contravenientei. 
Сu referire la aspecte de fond. Potrivit deciziei de sancționare ar fi acceptat /primit 
реrsоnаl bani реntru а exercita într-un mod anume votul la alegeri. Aceste concluzii sunt 
simple presupuneri, nefiind întemeiate ре probe. 
 Reiterează, nu a avut niciodată instalată aplicația PSB în telefonul mobil, nu a primit 
niciodată mesaje cu conținut financiar de la PSB. Nu а acceptat sau primit bani în scop de 
corupție electorală. Nu a avut niciodată nici un fel de raporturi cu Ваnса din Federația Rusă 
PromsvyaziBank, nu а deținut și nu deține card bancar fizic sau virtual, nu а transmis 
datele реrsоnаle сătrе Ваncă, astfel nu а primit nici un fel de mesaj de la Вănci. 
Dacă agentul constatator dispune de această informație, menționează сă expedierea 
mesajelor рrеsuрunе о acțiune vоluntаră doar din partea expeditorului, destinatarul 
mesajelor Ie poate șterge, bloca, ignоrа, dоаr duрă се ajung în mesageria telefonului. Prin 
urmаrе, nu poate exista elementul de acceptare sau primire а mesajelor са manifestare а 
laturii obiective а contravenției imputate prin simplul fapt de expediere а mesajelor de 
сătrе un expeditor, acțiune pe care destinatarul mesajelor nu o poate influența.  Cu atât mai 
mult сă contravenientului i se impută acceptarea /primirea mijloacelor financiare prin 
aplicația PSB.  
Este absolut evident сă în lipsa conținutului mesajelor respective, рrеzеnțа în 
telefonul mobil а aplicației РSB, соroborаtе cu alte рrоbе cum аr fi relațiile contractuale ale 
contravenientului cu Ваnса PSB, deținerea unui саrd bancar, fizic sau virtual, asociat 
aplicației PSB - fapta contravențională imputată este una inventată. Agentul constatator nu 
а realizat о investigație nemijlocită, pеrsоnală  și eficientă pentru а demonstra fapta 
imputată, dacă pretinde că există, ci a desfășurat o activitate defectuoasă, sancționând-o pе 
prорriilе supoziții și presupuneri, în lipsa dе prоbе. Așa numitele рrоbе ale agentului 
constatator nu permit vеrifiсаrеа obiectivă а faptelor de сătrе instanța de judecată. Prin 
urmаrе, instanța nu poate mеnținе о соndаmnаrе în lipsă de prоbe pentru сă  înfăptuirea 
justiției сеrе ca judecătorii să nu se întemeieze, în hotărârile pе care le рrоnunță,  ре 
pгobabilități, ci рe certitudini dobândite рe bază de probe decisive, complete, sigure, în 
măsură să reflecte realitatea obiectivă. 
În drept își întemeiază contestația pe аrt. 6) CEDO, art. 20-21 din Constitutie, аrt. 5, 
7, 381, 384, 441, 443, 445, 448,  454, 462 Cod contravențional.
II. În ședința de judecată, contestatara s-a prezentat, și-a susținut contestația și a 
comunicat instanței că nu este vinovată cu nimic. Prin anul 2024 a intenționat să meargă cu 
copiii la OrheiLand și organizatoarea i-a cerut datele din buletin și numărul de telefon. 
Atunci i-a prezentat copia de pe buletinul de identitate. De la început a acceptat să meargă 
acolo, căci era gratis, însă copilul a făcut febră și nu a mai mers. Nu poate explica cum la ea 
în telefon a apărut aplicația PSB bank. 
Agentul constatator Gașco Ivan,  în ședința de judecată s-a prezentat și a solicitat 
respingerea contestației ca neîntemeiată, menționând că a contactat contravenienta  la 
numărul de telefon indicat în fișierul Fălești și a vorbit cu aceasta, ea însă atunci nu a 
comunicat că de acest număr s-ar fi folosit o altă persoană. Astfel, s-a stabilit că 
contravenienta se folosește de acest număr, or în cazul în care se comunica că de acest 
număr de telefon se folosește o altă persoană, procesul verbal urma să fie perfectat pe 
numele acelei persoane.
Totodată, a  depus referință în formă scrisă pe marginea contestației în care a 
menționat următoarele: 
De către organul de urmărire penală Direcția Generală a CNA a fost pornită cauza 
penală pe baza semnelor constitutive a infracțiunii prevăzute de art. 181 3 Cod penal, 
finanțarea partidelor politice, a grupurilor de inițiativă, a concurenților electorali sau a 
participanților la referendum din surse interzise de lege săvârșită în proporții mari, 
examinată de Procuratura Anticorupție.
În cadrul examinării cauzei penale menționate de către organele de drept a R. 
Moldova, a fost stabilit că cet. Ilan Șor constituind și devenind conducătorul unui grup 
criminal organizat și alte persoane din anturajul său, au pus la cale un plan infracțional de 
sporire a influenței sale politice asupra sistemului puterii de stat în R. Moldova, finanțarea 
ilegală a concurenților electorali, manifestat prin racolarea unor conducători, membri, 
simpatizanți de partid, grupuri de inițiativă, viitori concurenți electorali, promițându-le în 
schimbul loialității și promovării intereselor sale politice, remunerări financiare în 
proporții deosebit de mari în așa măsură încât să influențeze rezultatele scrutinelor 
electorale.
Astfel, pe întreg teritoriul țării, după o schemă bine conturată, repartizată pe regiuni, 
raioane, localități, au fost organizate grupuri de persoane, președinți de oficii, brigadieri, 
negociatori, curieri, executori care desfășurau diferite activități infracționale și anume cu 
racolarea alegătorilor, acumularea datelor cu caracter personal, precum și suportul 
informațional privind instalarea aplicației mobile de tip banking-PSB a băncii comerciale 
PromsveaziBank din Federația Rusă, prin intermediul cărora au fost oferiți și dați bani, 
inclusiv prin transferuri bancare, persoanelor cu drept de vot din țară, care și-au exprimat 
acordul de a oferi datele cu caracter personal pentru a fi remunerați financiar, în scopul 
determinării exercitării într-un anumit mod a drepturilor electorale.
În cadrul examinării cauzei penale menționate supra, pentru stabilirea și 
identificarea tuturor participanților, au fost autorizate măsuri speciale de investigații-
identificarea abonatului sau utilizatorului rețelelor de comunicații electronice naționale 
Orange, Moldcell, Moldtelecom, în scopul documentării acțiunilor ilegale ale subiecților 
implicați. Toate măsurile speciale de investigații au fost autorizate la judecătorul de 
instrucție, conform prevederilor legislației în vigoare, ca urmare s-a stabilit că persoanele 
de pe teritoriul țării care au pretins, acceptat și primit bani și alte bunuri cu scop de a 
exercitat dreptul său electoral, de a vota în favoarea unor sau altor candidați, despre care 
erau informați prin intermediul persoanelor afiliate lui Ilan Șor în cadrul scrutinelor 
electorale.
În sectorul financiar-bancar din R. Moldova din cauza sancțiunilor prin care se 
operează transferurile bancare internaționale, nu pot fi efectuate tranzacții cu băncile 
comerciale din Rusia, de unde și a apărut necesitatea instalării aplicației banking PSB în 
telefonie mobilă, motivul fiind că este imposibil de a efectua transferuri de bani prin alte 
modalități, banii pentru coruperea alegătorilor puteau fi aduși în R. Moldova doar fizic și 
prin aplicația banking PSB.
Astfel, în cadrul examinării comunicațiilor electronice a fost stabilit că 
contravenientul, în perioada anului 2024, a primit câteva SMS-uri de la banca comercială 
PSB și nu de la persoane fizice prin intermediul băncii comerciale PSB.
Din materialele acumulate nu s-a constatat vreo circumstanță, care să excludă 
caracterul contravențional al faptei sau care înlătură răspunderea contravențională și 
anume ajunge la concluzia că, contravenientul a pretins, a acceptat și primit, personal sau 
prin mijlocitor, mijloace bănești, bunuri sau privilegii sub orice formă, care nu i se cuvin, 
pentru sine sau pentru o altă persoană, în scopul exercitării sau al neexercitării unor 
drepturi electorale în cadrul alegerilor din 20.10.2024.
Astfel, consideră că în acțiunile contravenientei se întrunesc elementele 
contravenției prevăzute de art. 47 1 al. 1) Cod contravențional, pretinderea, acceptarea sau 
primirea, personal sau prin mijlocitor, de către un alegător a bunurilor, serviciilor, 
privilegiilor sau avantajelor sub orice formă, care nu i se cuvin, pentru sine sau pentru o 
altă persoană, în scopul exercitării sau al neexercitării unor drepturi electorale în cadrul 
alegerilor, inclusiv al alegerilor regionale, dacă fapta nu constituie infracțiune, fiind 
întocmit procesul verbal cu privire la contravenție cu aplicarea sancțiunii sub formă de 
amendă.
III. Audiind/lecturând poziția părților, cercetând materialele dosarului, analizând 
probele din punct de vedere al pertinenţei, concludenţei, utilităţii şi veridicităţii lor, iar 
ansamblul probelor – din punct de vedere al coroborării lor, instanța consideră contestația 
este neîntemeiată și urmează a fi respinsă din următoarele considerente. 
Conform art.458 alin.(1) Cod contravențional, examinând cauza contravențională, 
instanța de judecată este obligată să determine: 
a) caracterul veridic al contravenției imputate; 
b) existența cauzelor care înlătură caracterul contravențional al faptei; c) vinovăția 
persoanei în a cărei privință a fost pornit procesul contravențional; 
d) existența circumstanțelor atenuante şi/sau agravante; e) necesitatea sancționării 
şi, după caz, caracterul sancțiunii contravenționale; 
f) alte aspecte importante pentru soluționarea justă a cauzei 
În conformitate cu art.8 alin.(2) din Codul contravențional, este supusă răspunderii 
contravenționale numai persoana care a săvîrșit cu intenție sau din imprudență o faptă 
prevăzută de legea contravențională. 
 În conformitate cu prevederile art.10 Cod contravențional, constituie contravenție 
fapta - acțiunea sau inacțiunea - ilicită, cu un grad de pericol social mai redus decît 
infracțiunea, săvîrșită cu vinovăție, care atentează la valorile sociale ocrotite de lege, este 
prevăzută de prezentul cod și este pasibilă de sancțiune contravențională. 
 Conform art.381 alin. (4) Cod contravențional, autoritatea competentă să 
soluționeze cauza contravențională are obligația de a lua toate măsurile prevăzute de lege 
pentru cercetarea sub toate aspectele, completă și obiectivă, a circumstanțelor cauzei, de a 
evidenția atât circumstanțele care dovedesc vinovăția persoanei, cât și cele care 
dezvinovățesc persoana în a cărei privință a fost pornit proces contravențional, precum și 
circumstanțele atenuante sau agravante. 
 În conformitate cu art.440 alin.(1) Cod contravențional, constatarea faptei 
contravenționale înseamnă activitatea, desfășurată de agentul constatator, de colectare și de 
administrare a probelor privind existența contravenției, de încheiere a procesul verbal cu 
privire la contravenție, de aplicare a sancțiunii contravenționale sau de trimitere, a dosarului, 
după caz, funcționarului abilitat să examineze cauza contravențională, din cadrul autorității 
din care face parte agentul constatator, în instanța de judecată sau în alt organ spre 
soluționare. 
 În conformitate cu art.442 alin.(1) Cod contravențional, procesul-verbal cu privire la 
contravenție este un act prin care se individualizează fapta ilicită și se identifică făptuitorul. 
Procesul-verbal se încheie de agentul constatator pe baza constatărilor personale și a 
probelor acumulate, în prezența făptuitorului sau în absența lui. 
 Conform art.453 alin.(3) Cod Contravențional, instanța de judecată apreciază 
probele, potrivit convingerii sale pe care și-a format-o, cercetînd toate probele cercetate în 
raport cu circumstanțele constatate ale cauzei și călăuzindu- se de lege. Totodată, instanța de 
judecată la înfăptuirea justiției se bazează pe probele prezentate de părți și nu este abilitată 
cu dreptul de a colecta desinestătător probe, întru verificarea argumentelor invocate de către 
participanții la proces. 
Potrivit art. 395 al. 2) Cod contravențional, instanța judecă:
2) contestaţiile împotriva deciziilor autorităţilor competente să soluţioneze cauzele 
contravenţionale, procurorului.
(11) Contestaţia împotriva deciziei în cauza contravenţională se examinează de către 
instanţa de judecată în a cărei rază teritorială activează autoritatea competentă sau 
procurorul care a emis decizia ori de către instanţa de la locul unde îşi are sediul autoritatea 
competentă, pentru cazurile prevăzute la art.394 alin.(1 1). Contestaţia împotriva deciziei în 
cauza contravenţională prevăzută în capitolul XIII din cartea întâi se examinează de către 
instanţa de judecată în a cărei raze teritorială a fost săvârşită contravenţia.
Potrivit art. 448 Cod contravențional „(1) Contravenientul, victima sau 
reprezentantul acestora, procurorul, dacă este parte în cauza contravențională, în cazul în 
care nu sunt de acord cu decizia agentului constatator sau în cazul când aceasta a fost emisă 
cu încălcarea normelor procesuale stabilite de prezentul cod, sunt în drept să conteste decizia 
emisă supra cauzei contravenționale. Termenul de contestare a deciziei este de 15 zile de la 
data emiterii acesteia sau, pentru părțile care nu au fost prezente la ședința de examinare a 
cauzei contravenționale, de la data înmânării copiei de pe decizia respectivă în condițiile art. 
447 alin. (8). (…) (4) Contestația împotriva deciziei emise asupra cauzei contravenționale se 
depune la autoritatea din care face parte agentul constatator care a examinat cauza. În cel 
mult 3 zile de la data depunerii, agentul constatator expediază contestația și dosarul cauzei 
contravenționale în instanța de judecată competentă”.
           Curtea Constituțională a emis decizia nr. 1 la 21.01.2025 de inadmisibilitate a 
sesizărilor privind excepțiile de neconstituționalitate a unor prevederi din art. 47 1 
din Codul contravențional, pronunțându-se pe marginea multiplelor sesizări privind 
excepția de neconstituționalitate ridicate în cadrul unor cauze similare conexe. 
         Astfel, Curtea a reținut următoarele la pct. 303-323 decizia nr. 1 din 21.01.2025:
303. Examinând excepţiile de neconstituţionalitate, Curtea observă că autorii pun în 
discuţie următoarele chestiuni: (i) dacă la adoptarea normei contestate Parlamentul a 
respectat procedura de adoptare a actului legislativ; (ii) dacă norma prevăzută la articolul 
471 alin. (1) din Cod este formulată cu suficientă precizie; (iii) dacă limitele sancțiunii 
prevăzute pentru comiterea contravenției permit o individualizare în funcție de 
circumstanțele cauzei; (iv) dacă sancțiunea prevăzută pentru comiterea contravenției este 
una disproporționată; (v) dacă la stabilirea clauzei de impunitate, prevăzută la alineatul (3) 
al articolului 47 1, legislatorul a admis o neconcordanță cu articolele 26 și 384 din Codul 
contravențional.
           304. Referitor la respectarea de către Parlament a procedurii de adoptare a normei 
contestate, Curtea reține că, potrivit Constituției, Parlamentul trebuie să respecte anumite 
condiţii atunci când adoptă o lege organică, cum ar fi cvorumul decizional, votul majorităţii 
deputaţilor aleşi, cel puţin două lecturi, trimiterea legii spre promulgare şi publicarea legii în 
Monitorul Oficial (articolele 74 alin.(1), (4) şi 76). Cu privire la alte reguli de ordin 
procedural, în jurisprudenţa sa, Curtea a reţinut că acestea sunt susceptibile să fie supuse 
controlului de constituţionalitate doar în măsura în care se demonstrează că încălcarea unei 
asemenea prevederi ar echivala cu încălcarea unuia dintre principiile constituţionale 
fundamentale privind procedura de adoptare a legilor. În acest context, pentru a asigura un 
remediu efectiv împotriva viciilor de procedură care au fost admise eventual de Parlament la 
adoptarea legilor, Curtea şi-a extins competenţa la examinarea respectării regulilor 
parlamentare stabilite expres de Constituţie, precum şi a regulilor care rezultă în mod 
implicit din Constituţie (a se vedea DCC nr.109 din 29 septembrie 2020, § 22; a se 
vedea, mutatis mutandis, HCC nr.14 din 27 aprilie 2021, §§ 30-31). În această cauză, Curtea 
observă că autorii sesizărilor nu au argumentat care principiu constituţional care 
guvernează desfăşurarea procedurilor parlamentare a fost încălcat. Curtea poate verifica o 
prevedere contestată din perspectiva Constituţiei, nu din perspectiva corespunderii acesteia 
cu alte legi (e.g. Legea nr. 100 din 22 decembrie 2017 cu privire la actele normative). Autorii 
excepțiilor nu pun în discuţie o problemă de constituţionalitate. Prin urmare, acest capăt al 
sesizărilor este inadmisibil.
305. Referitor la pretinsa lipsă de precizie a termenilor „pretinderea", „acceptarea" și 
„primirea" de la alin. (1) al articolului 47 1, Curtea reaminteşte că preeminenţa dreptului 
presupune, inter alia, asigurarea legalităţii şi a certitudinii juridice. În special în materie 
penală, dispoziţiile articolului 22 din Constituţie, împreună cu prevederile articolului 7 din 
Convenţia Europeană a Drepturilor Omului, garantează principiul legalităţii incriminării şi a 
pedepsei penale (nullum crimen, nulla poena sine lege). Curtea a constatat în jurisprudența sa 
că caracterul general al legii contravenționale şi scopul pedepsei, care este atât de a pedepsi, 
cât şi de a preveni, sunt suficiente pentru a arăta că sunt aplicabile principii similare celor 
două legi: contravențională şi penală (a se vedea HCC nr. 10 din 10 mai 2016, §§ 47-48; DCC 
nr. 74 din 6 iulie 2023, § 29).
             306. Autorii invocă faptul că nu este clar prin ce metode o persoană ar putea 
„pretinde" foloase necuvenite și că legea nu face o distincție între termenul „acceptare" și 
„primire" a bunurilor.
            307. Curtea notează că destinatarul legii poate stabili sensul prevederii contestate prin 
aplicarea simplă a regulilor de interpretare lingvistică, pornind de la sensul uzual al 
cuvintelor criticate (a se vedea DCC nr.76 din 27 iunie 2024, § 27).
           308. În jurisprudența sa, Curtea a reținut că legea penală nu poate să exceleze în texte 
explicative. Oricât de clar ar fi redactată o normă juridică, în orice sistem de drept există un 
element inevitabil de interpretare judiciară, inclusiv într-o normă de drept penal. Astfel, rolul 
decizional conferit instanţelor de judecată urmăreşte tocmai înlăturarea dubiilor ce persistă 
cu ocazia interpretării normelor (a se vedea DCC nr. 58 din 22 aprilie 2021, § 21; DCC nr. 78 
din 16 iunie 2022, § 25).
            309. Curtea observă că criticile autorilor se referă la chestiuni de interpretare şi de 
aplicare a legii. Totuşi, aceste chestiuni nu ţin de competenţa Curţii Constituţionale. Această 
competenţă le revine, prin definiţie, instanţelor de judecată (a se vedea DCC nr.172 din 7 
decembrie 2023, § 18).
            310. Referitor la sintagma „exercitarea sau neexercitarea unor drepturi 
electorale", care nu ar prevedea un mecanism de verificare a modului în care persoana 
și-a exercitat votul, Curtea menționează că articolul 47 1 alin. (1) descrie doar fapta, nu 
şi urmarea prejudiciabilă. Altfel spus, contravenţia în discuţie este una formală și nu obligă 
autoritățile să verifice dacă alegătorul a votat pentru candidatul sau pentru partidul politic 
care l-a corupt. Curtea consideră că existența unui astfel de mecanism ar contraveni 
caracterului secret al votului, garantat de articolul 38 din Constituție.
311. Din aceste considerente, Curtea constată că dispozițiile contestate nu afectează 
articolul 22 în coroborare cu articolele 1 alin.(3) şi 23 alin.(2) din Constituţie, din perspectiva 
argumentelor invocate în sesizări.
312. Referitor la critica de neconstituționalitate a limitelor amenzii prevăzute la 
articolul 47 1 alin. (1) din Codul contravențional, în jurisprudenţa sa, Curtea a notat că 
articolul 20 din Constituţie devine incident atunci când este afectat principiul individualizării 
sancţiunii. Legislatorul nu poate reglementa o sancţiune astfel încât să lipsească instanţa de 
judecată de posibilitatea de a o individualiza în mod efectiv şi rezonabil. Limitarea rolului 
instanţei de judecată lipseşte de substanţă garanţiile dreptului la un proces echitabil, 
consacrat de articolele 20 din Constituţie şi 6 din Convenţia Europeană (a se vedea HCC nr.18 
din 30 iunie 2020, § 40, § 109).
313. Curtea notează că fapta de corupere electorală pasivă prevăzută la articolul 
471 alin. (1) din Codul contravențional se sancționează cu amendă în mărime de la 500 la 750 
de unități convenționale.
             314. În acest caz, Curtea observă că diferența dintre limita minimă și cea maximă este 
de 250 unități convenționale. Astfel, Curtea reține că există o diferență suficientă între limita 
minimă și limita maximă a sancțiunii, care îi permite agentului constatator și instanței de 
judecată să individualizeze amenda în funcție de circumstanțele precise ale faptei comise (a 
se vedea, a contrario, HCC nr. 18 din 30 iunie 2020). Mai mult, diferențele dintre limitele 
sancțiunii contravenționale în discuție sunt comparabile cu diferențele dintre limitele 
sancțiunilor pentru comiterea altor contravenții stabilite de legislator. Acestea nu restrâng 
competența instanţei de judecată de a exercita un control de jurisdicţie deplină în privinţa 
individualizării şi aprecierii proporționalității sancțiunii prin raportare la circumstanțele 
cazului și nu contravin articolului 20 din Constituţie.
             315. Referitor la incidența articolului 46 din Constituție, autorii excepțiilor au afirmat 
că amenda prevăzută de articolul 47 1 alin. (1) din Codul contravențional este una excesivă și 
nu este proporțională cu gravitatea faptei comise, în comparație cu alte încălcări din 
domeniul dreptului electoral.
             316. Cu privire la amenzi, Curtea Europeană a menționat că acestea trebuie 
considerate imixtiuni în dreptul de proprietate al contravenientei, pentru că lipsesc persoana 
vizată de o parte din patrimoniul său, i.e. de suma de bani pe care trebuie să o plătească (a se 
vedea Mamidakis v. Grecia, 11 ianuarie 2007, § 44; S.C. Complex Herta Import Export S.R.L. 
Lipova v. România, 18 iunie 2013, § 31).
             317. Curtea notează că votul secret şi liber exprimat al alegătorilor constituie 
elementul de bază al alegerilor libere şi democratice şi al dreptului de vot. Coruperea 
alegătorilor sau vânzarea voturilor sunt incompatibile cu conceptul alegerii democratice şi 
printr-un vot liber exprimat de către cetăţeni a organelor reprezentative şi fraudează 
competiţia bazată pe idei şi pe programe politice desfăşurată între partidele politice şi între 
candidaţi (a se vedea HCC nr. 25 din 28 noiembrie 2024, § 102).
            318. Astfel, sancționarea coruperii alegătorilor urmărește scopul asigurării integrității 
și caracterului democratic al proceselor electorale prin exercitarea necondiționată a 
drepturilor electorale. Prin urmare, politica penală a Parlamentului urmăreşte să descurajeze 
actele de corupţie electorală, inclusiv prin stabilirea unui sistem efectiv de sancțiuni.
            319. Curtea reamintește că incriminarea faptelor, stabilirea pedepsei pentru acestea, 
precum şi regimul executării acestora țin de competența Parlamentului şi se bazează pe 
rațiuni de politică penală. Parlamentul posedă, în acest sens, o marjă discreționară, în măsura 
în care nu afectează de o manieră nejustificată drepturile fundamentale ale persoanei și 
respectă principiile constituționale (a se vedea, mutatis mutandis, DCC nr. 49 din 31 mai 
2018, § 29; DCC nr. 88 din 12 septembrie 2019, § 19, DCC nr. 54 din 2 iunie 2020, § 28). Totuși, 
această marjă discreționară a legislatorului nu trebuie să afecteze principiul 
proporționalității sancțiunii aplicate prin raportare la fapta contravențională și la 
circumstanțele cazului. Parlamentul trebuie să estimeze, in abstracto, în funcție de o serie de 
criterii, printre care şi frecvența fenomenului infracțional sau gradul de pericol social al 
acestuia, care sunt limitele de pedeapsă potrivite (DCC nr. 124 din 25 noiembrie 2019, § 22).
            320. Curtea observă că Codul contravențional reglementează atât criterii generale de 
individualizare a sancțiunii (articolul 41), circumstanțele atenuante și agravante (articolele 
42 și 43), cât și posibilitatea instanței de judecată de a aplica o sancțiune mai blândă decât 
cea prevăzută de lege (articolul 441).
             321. De asemenea, legislatorul a prevăzut la articolul 47 1 alin. (3) o clauză de 
impunitate în caz de autodenunțare sau contribuire activă la descoperirea ori la 
contracararea săvârșirii faptei de corupere electorală. Deși autorii sesizărilor invocă pretinsa 
neconcordanță dintre mai multe prevederi ale Codului contravențional, care ar face 
imposibilă aplicarea acestei prevederi, Curtea menționează că în cazul liberării persoanei de 
răspundere contravențională conform prevederilor articolului 47 1 alin. (3) din Cod, procesul 
contravențional urmează a fi încetat (articolul 441 alin. (1) lit. h) din Cod).
322. Curtea notează că o pretinsă incompatibilitate sau neconcordanţă între două sau 
mai multe norme infraconstituţionale cuprinse în acte normative distincte sau în acelaşi act 
normativ nu constituie o problemă de constituţionalitate, ci una de interpretare şi aplicare a 
legii. Rezolvarea ei le revine instanţelor de judecată (DCC nr.191 din 21 decembrie 2021, § 19; 
DCC nr.135 din 27 septembrie 2022, § 34).
            323. Astfel, Curtea reţine că prevederile Codului contravențional, inclusiv normele 
contestate, stabilesc garanţii suficiente, apte să asigure individualizarea sancțiunilor în 
fiecare caz particular. Prin urmare, Curtea constată că prin instituirea unor amenzi disuasive 
în cazurile de corupţie electorală nu sunt afectate dispoziţiile articolului 46 din Constituţie.
Din Îndrumarul produs în cadrul proiectului „Consolidarea democrației în 
Moldova prin alegeri incluzive și transparente”, implementat de PNUD Moldova, 
privind instrumentele de prevenire a fraudei și corupției electorale în cadrul 
proceselor electorale, se menționează că, răspunderea penală trebuie privită ca ultimă 
soluție de contracarare a faptelor de corupție politică și electorală, aplicabilă doar atunci 
când celelalte soluții par a fi lipsite de eficacitate. 
Statistic, în cadrul fiecărui scrutin, prin rapoartele de totalizare a rezultatelor 
alegerilor CEC indică la obiectul contestațiilor (sesizărilor) depuse privind acțiuni de 
corupere a alegătorilor, acțiuni de transportare a alegătorilor la secțiile de votare, acțiuni 
de agitație electorală ilegale, utilizarea resurselor administrative de către candidați și 
susținătorii acestora, etc. Cu toate acestea, la acea etapă, în mare parte faptele sesizate nu își 
găseau încadrarea prin prisma reglementării normei materiale în conținutul legislației 
electorale, iar în anumite cazuri nici prin prisma procedurii contravenționale sau celei penale.
Noțiunea de fraudă electorală este descrisă în lucrarea „Preventing and combating 
electoral fraud: Shared experiences and lessons-learned in Romania”, ca o formă a corupției 
specifică procesului electoral, reprezentând o amenințare reală și o provocare pentru 
democrațiile existente. Definiția fraudei electorale sau a corupției este relativă. În termeni 
legali, frauda electorală și incompetența pot fi definite ca fiind toate acțiunile ilegale și 
încălcările legislației electorale. Ambele pot avea loc nu doar în timpul alegerilor, dar și 
în perioada pre- și post-electorală.
Aici se reține, că statul de drept este de neconceput fără respectarea drepturilor şi 
libertăţilor fundamentale ale omului, supremaţia legii şi un sistem democratic, care poate fi 
asigurat, în primul rând, prin organizarea, desfăşurarea şi totalizarea rezultatelor alegerilor 
în corespundere cu anumite standarde, principii democratice.
Democrația implică desfăşurarea unor alegeri libere şi corecte, crearea unui mediu 
politic în care cetăţenii să aibă posibilitatea de a participa în mod activ în procesul de luare 
a deciziilor.
Dreptul de a alege şi a fi ales este recunoscut şi garantat de Constituția Republicii 
Moldova, și reprezintă baza fiecărei societăți democratice. În acest sens, Declaraţia 
Universală a Drepturilor Omului, adoptată şi proclamată de Adunarea Generală a ONU, în 
art.21 stipulează că orice persoană are dreptul de a lua parte la conducerea treburilor 
publice ale țării sale, fie direct, fie prin reprezentanți liber aleşi; orice persoană are dreptul 
de acces egal la funcțiile publice din ţara sa; voinţa poporului trebuie să constituie baza 
puterii de stat; această voinţă trebuie să fie exprimată prin alegeri nefalsificate, care să aibă 
loc în mod periodic prin sufragiu universal, egal şi exprimat prin vot secret sau urmând o 
procedură echivalentă care să asigure libertatea votului.
Alegerile reprezintă actul de transmitere a puterii de la cetățean la reprezentanții 
săi, procedura de formare a unui organ de stat sau învestirea unei persoane cu atribuții 
publice, realizată prin intermediul votului, în condițiile în care pentru obținerea 
mandatului respectiv sânt propuse două sau mai multe candidaturi, ele vizează acțiunile 
cetățenilor, partidelor şi altor organizații socialpolitice, organelor electorale şi altor organe 
de stat, orientate spre întocmirea listelor electorale, desemnarea şi înregistrarea 
candidaților, efectuarea agitației electorale, votarea şi constatarea rezultatelor votării, 
precum şi alte acţiuni electorale realizate în conformitate cu legislaţia în vigoare.
Alegerile constituie o formă a suveranităţii unui popor şi principiul de bază al 
democraţiilor reprezentative.
Prin alegeri libere şi corecte se asigură legitimitatea politică fără de care guvernările 
democratice pot fi eficiente. Potrivit art. 2 al. 1) din Constituţia Republicii Moldova, 
suveranitatea naţională aparţine poporului Republicii Moldova, care o exercită în mod direct 
şi prin organele sale reprezentative, în formele stabilite de Constituţie. 
Iar potrivit art. 38 al. 1) din Constituție, voinţa poporului constituie baza puterii de 
stat. Această voinţă se exprimă prin alegeri libere, care au loc în mod periodic prin sufragiu 
universal, egal, direct, secret şi liber exprimat.
 Coruperea procesului electoral încalcă flagrant principiile date, mai ales a votului 
liber exprimat, ce afectează grav credibilitatea corectitudinii și libertății desfăşurării 
alegerilor, subminând întreg sistemul democratic. În orice scrutin electoral există o 
concurență între candidații care aspiră la ocuparea funcțiilor elective. Concurenții în 
alegeri, de regulă, prin programele lor electorale, propun soluţii diferite asupra 
principalelor probleme din societate şi fiecare din candidați doreşte să obţină încrederea, 
dar și voturile alegătorilor. Uneori concurenţii sunt tentaţi de a încălca legislaţia în vigoare, 
pentru a se menţine la putere sau pentru a accede la putere, inclusiv prin acțiuni 
reprobabile de corupere a alegătorilor.
Conform materialelor dosarului, se constată că, la 24.07.2025 de către agentul 
constatator al Inspectoratului de Poliție Fălești, Gașco Ivan, a fost întocmit procesul-verbal 
cu privire la contravenție și emisă decizia de sancționare a lui Leontean Maria în temeiul 
art. 47 1 alin. (1) Cod contravențional, pentru faptul că, pe parcursul anului 2024, ***** 
acceptat mijloace bănești prin aplicația mobilă a băncii Promsveazibank PSB Bank în scopul 
exercitării sau neexercitării drepturilor electorale în cadrul alegerilor din 20.10.2024, 
pentru ce i s-a aplicat  sancțiune cu amendă în mărime de 500 unități convenționale.
La data de 03.10.2025, nefiind de acord cu decizia agentului constatator, 
contravenientul a depus contestație, solicitând anularea procesului, deciziei și încetarea 
procesului din lipsa faptei contravenționale.
În procesul verbal cu privire la contravenție la data de 24.07.2025 se menționează 
că a fost încheiat în absența persoanei, contestatarul confirmă acest fapt. Comunică 
contravenienta că a cunoscut despre decizia de aplicare a sancțiunii de la executorul 
judecătoresc la data de 02.10.2025.
Astfel, în lipsa altor înscrisurilor din care ar rezulta când i-a fost adus la cunoștință 
contravenientului decizia de sancționare, instanța constată că contestația a fost depusă în 
termenul prevăzut la art. 448 Cod contravențional.
Norma articolului 47 1 alin. (1) Cod contravențional, în vigoare din 15.08.2024 
prevede: pretinderea, acceptarea sau primirea, personal sau prin mijlocitor, de către un 
alegător a bunurilor, serviciilor, privilegiilor sau avantajelor sub orice formă, care nu i se 
cuvin, pentru sine sau pentru o altă persoană, în scopul exercitării sau al neexercitării unor 
drepturi electorale în cadrul alegerilor, inclusiv al alegerilor regionale, dacă fapta nu 
constituie infracțiune, se sancționează cu amendă de la 500 la 750 de unități convenționale. 
Potrivit doctrinei juridice, coruperea electorală pasivă se consumă din momentul 
comiterii uneia dintre modalitățile normative care desemnează faptele prejudiciabile, adică 
din momentul pretinderii, acceptării sau primirii, personal sau prin mijlocitor, de către un 
alegător a bunurilor, serviciilor, privilegiilor sau avantajelor sub orice formă, care nu i se 
cuvin, pentru sine sau pentru o altă persoană, în scopul exercitării sau al neexercitării unor 
drepturi electorale în cadrul alegerilor, inclusiv al alegerilor regionale, dacă fapta nu 
constituie infracțiune. 
 Obiectul juridic al contravenției prevăzute de art.47 1 alin.(1) Cod Contravențional, 
reprezintă relațiile sociale care asigură desfășurarea corectă, liberă și democratică a 
alegerilor, integritatea procesului electoral și libertatea de exprimare a voinței alegătorului.
În speță, contestatarul, fiind persoana care are dreptul de vot (cetățean al Republicii 
Moldova cu drept electoral), și care are capacitate de exercițiu, este subiect al contravenției 
de corupere electorală pasivă. 
Latura obiectivă a contravenției prevăzute de art.47 1 alin.(1) Cod Contravențional, 
se manifestă prin una sau cumulul de acțiuni de pretindere, primire sau acceptare a unor 
avantaje materiale.
Unde, pretinderea este solicitarea expresă sau tacită a bunurilor/avantajelor; 
acceptarea – constituie consimțământul de a primi ceva (fie explicit, fie prin comportament 
pasiv); iar primirea este încasarea efectivă a bunurilor, banilor, serviciilor, privilegiilor sau 
altor avantaje necuvenite. 
Aici, instanța reține că, prin procesul-verbal cu privire la contravenție contestat în 
cauză, persoanei în privința căreia a fost pornit procesul contravențional i s-a imputat 
pretinderea/acceptarea mijloacelor bănești prin aplicația PSB.
Procesul verbal cu privire la contravenție a fost încheiat în prezența contravenientei, 
care l-a semnat menționând că nu este de acord, însă careva explicații la caz, nu a făcut.
           Prin urmare, instanța va da aprecierea acțiunilor contravenientei sub aspectul dacă a 
fost sau nu dovedita vinovăția acestuia în comiterea contravenției de corupere pasivă în 
formă de primire/acceptare a bunurilor, banilor, serviciilor, privilegiilor sau altor avantaje 
necuvenite. 
În prezenta cauză, agentul constatator a prezentat extrasul din procesul-verbal 
privind consemnarea măsurii speciale de investigație – colectarea informației de la 
furnizorii de servicii de comunicații electronice din 06.11.2024 și din procesul-verbal 
privind consemnarea măsurii speciale de investigație –identificarea abonatului din 
09.12.2024 la care a fost anexat purtător material de informații CD de tip DVD-R cu 
rezultatele obținute de la furnizorul serviciilor de telefonie mobilă, din care rezultă că în 
perioada 07.10.2024-14.10.2024  la numărul de telefon *****, care prin măsurile 
speciale de investigații a fost identificat ca fiind deținut și folosit de către Leontean 
Maria, IDNP ***** au parvenit multiple mesaje/transferuri. 
Prin sesizarea nr. E/8151 din 08.08.2024 adresată furnizorilor de servicii de 
comunicații electronice (conținutul cărei se găsește în mediul informațional), ca urmare a 
stabilirii de către Serviciul de Informații și Securitatea Republicii Moldova a indicilor de 
eludare a prevederilor Legii privind activitatea băncilor pe teritoriul Republicii Moldova în 
interesul unui grup criminal organizat, ghidat de serviciile speciale străine, s-a constatat că, 
prestarea serviciilor de mesagerie financiară și schimbul de date financiare electronice prin 
resursele online și aplicația electronică a Băncii Comerciale ”Promsveazibank” (PSB), 
inclusă în sancțiunile internaționale prin decizia Consiliului UE din 03 iunie 2022,  poartă 
un caracter ilegal. 
Indiferent de faptul dacă au fost sau nu ridicate mijloacele bănești de către 
contestatar, latura obiectivă a contravenției prevăzută de art. 47 1 alin. (1) Cod 
contravențional a fost realizată prin acceptarea/primirea bunurilor ce nu i se cuvin prin 
intermediul aplicației electronică a Băncii Comerciale ”Promsveazibank” (PSB). 
 Or, contravenientul, indicând în procesul verbal cu privire la contravenție că nu este 
de acord, nu poate fi reținut  drept temei de admitere a contestației, după cum urmează.
Instanța reține că actul de corupere electorală a fost realizat prin intermediul unei 
aplicații mobile, a cărei descărcare și utilizare presupun accesarea telefonului personal al 
petiționarului, fapt ce implică o acțiune voluntară din partea acestuia. 
Se mai constată că unele mesaje au fost expediate destinatarului în perioada 
07.10.2024-14.10.2024, parvenite ulterior intrării în vigoare a Legii nr. 230 din 31 
iulie 2024 pentru modificarea unor acte normative, publicată în Monitorul Oficial al 
Republicii Moldova nr. 355–357, art. 559,  în vigoare din 15.08.2024.
           Astfel, argumentul apărării precum că timpul comiterii faptei nu este indicat concret, 
nu poate duce la nulitatea procesului-verbal cu privire la contravenție, deoarece mesajele 
au parvenit în perioada de timp, indicată în procesul verbal cu privire la contravenție.
          Tot aici, ținând cont de faptul că norma art. 47 1 Cod contravențional este în vigoare 
din data de 15.08.2024, se va reține că contravenția a avut loc în perioada  07.10.2024-
14.10.2024, când s-a consumat. Aceste circumstanțe, însă în opinia instanței, nu servesc 
temei pentru nulitatea procesului verbal cu privire la contravenție. 
          Așa dar, se reține că de către Inspectoratul național de securitate publică a IGP a fost 
inițiat procesul contravențional nr. RAP01433516 cu privire la acțiunile unor persoane 
implicate în fapte de pretindere, acceptare sau primire, personal sau prin mijlocitori, de 
către un alegător a bunurilor, serviciilor, privilegiilor sau avantajelor sub orice formă ce nu 
i se cuvine, pentru sine sau pentru o altă persoană, în scopul exercitării sau al neexercitării 
unor drepturi electorale în cadrul scrutinului electoral și referendumului republican 
constituțional din toamna anului 2024, care a fost expediat în adresa Inspectoratului de 
poliție Fălești potrivit prevederilor art. 393 alin.(2) Cod contravențional. 
  Or, potrivit art. 399 al. 1) Cod contravențional, cauza contravenţională se 
soluţionează de agentul constatator în a cărui rază teritorială a fost săvîrşită contravenţia. 
Acesta poate aplica sancţiunile prevăzute în partea specială a cărţii întâi în limitele 
competenţei şi numai în exerciţiul funcţiunii.
(2) Agentul constatator poate constata contravenţii ale căror constatare, 
soluţionare şi sancţionare sînt atribuite competenţei unor alte organe. În astfel de 
cazuri, agentul va remite organelor respective procesele-verbale de constatare a 
contravenţiilor.
Iar potrivit art. 440 al. 1) Cod contravențional, constatarea faptei contravenţionale 
înseamnă activitatea, desfăşurată de agentul constatator, de colectare şi de administrare a 
probelor privind existenţa contravenţiei, de încheiere a deciziei privind examinarea 
contravenţiei în temeiul constatării agentului constatator sau procesului-verbal cu privire la 
contravenţie, de aplicare a sancţiunii contravenţionale sau de trimitere, a dosarului, după 
caz, funcţionarului abilitat să examineze cauza contravenţională, din cadrul autorităţii din 
care face parte agentul constatator, în instanţa de judecată sau în alt organ spre soluţionare.
Astfel, în temeiul acestor prevederi (399 al. 2) CC), în opinia instanței, 
înscrisurile/probele obținute de Inspectoratul național de securitate publică a IGP și 
expediate în adresa Inspectoratului de Poliție Fălești sunt relevante, iar argumentul invocat 
de partea apărării precum că acestea n-ar fi fost autorizate pentru a fi utilizate în această 
procedură contravențională, nu poate fi reținut. 
Acțiunile agentului constatator din cadrul Inspectoratului de Poliție Fălești, fiind o 
continuitate a acțiunilor de constatare a agentului constatator din cadrul INSP a IGP sau 
altor structuri de stat.  
Reieșind din prevederile art. 440 alin.(2) Cod contravențional, agentul constatator 
este sesizat prin plîngere sau denunţ ori se autosesizează cînd dispune de informaţii suficiente 
pentru a considera cu un grad înalt de probabilitate că este comisă o contravenţie fie prin 
constatarea faptei contravenţionale.
Instanța mai reține că, în cadrul unei cauze penale conexe, în baza ordonanțelor 
motivate ale procurorului și a încheierilor emise de Judecătoria Chișinău, au fost autorizate 
măsuri speciale de investigație în temeiul cărora a fost colectată informație de la furnizorii 
de comunicații electronice inclusiv S.A. ”Moldtelecom” privind conexiunile cu aplicația 
mobilă ”PSB”. 
Aceste măsuri speciale de investigații, desfășurate cu respectarea strictă a 
prevederilor art.1384 Cod procedură penală, au relevat o asociere direct între numărul SIM 
identificat ca fiind înregistrat pe numele petentului și mesaje recepționate de la aplicația 
mobilă ”PSB”. 
Prin urmare constatarea tehnică nu poate fi trecută cu vederea, întrucât indică o 
interacțiune efectivă - fie voluntară, fie prin intermediere - între telefonul mobil asociat 
contestatarei și infrastructura digitală a instituției bancare ruse. 
Întrucât, în lipsa unor explicații rezonabile de utilizare a telefonului de către o terță 
persoană, transferul din partea rudelor, instalări accidentale, instanța nu poate admite 
ipoteza unei simple coincidențe sau erori tehnice, cu atât mai mult cu cât contestatarul nu 
invocă nici un temei concret susceptibil de a explica natura acestor interacțiuni. Or, 
instanța nu va reține ca una plauzibilă și convingătoare explicația simplă a contravenientei 
precum că nu a primit mesaje financiare de pe aplicația PSB și nu a fost influențat de 
nimeni.
În aceiași ordine de idei, potrivit pct. 310 din decizia Curții Constituționale 
nr.1 de inadmisibilitate privind excepțiile de neconstituționalitate a unor prevederi 
din articolul 47 1 din Codul Contravențional din 21.01.2025, Curtea menționează că, 
articolul 47 1 alin.(1) descrie doar fapta, nu și urmarea prejudiciabilă. Altfel spus, 
contravenția nu obligă autoritățile să verifice dacă alegătorul a votat pentru 
candidatul sau pentru partidul politic care l-a corupt. Curtea consideră că existența unui 
astfel de mecanism ar contraveni caracterului secret al votului, garantat de articolul 38 din 
Constituție. 
 Argumentele contravenientului privind lipsa în acțiunile sale a elementelor 
constitutive ale contravenției prevăzute la art.47 1 alin.(1) Cod contravențional și că nu a 
fost demonstrată vinovăția sa, instanța le apreciază ca fiind declarative, or, circumstanțele 
referitoare la atingerea rezultatului scontat, nu influențează asupra calificării juridice a 
acțiunilor contravenientei, iar pentru realizarea laturii obiective a contravenției de 
corupere electorală pasivă este suficientă săvârșirea uneia din acțiunile alternative 
prevăzute la art.47 1 Cod contravențional, în speță contravenția consumându-se în 
momentul acceptării/primirii mesajelor financiare/transferurilor mijloacelor bănești prin 
aplicația PSB la numărul său de telefon în perioada indicată.
Instanța de judecată, examinând în cumul totalitatea probelor, conchide că vina lui 
Leontean Maria în comiterea contravenției prevăzute de art.47 1 alin.(1) Cod 
contravențional este deplin dovedită prin înscrisurile anexate: 
-procesul-verbal cu privire la contravenție seria/nr.MAI06 309478 din 24.07.2025, 
-procesul-verbal privind consemnarea măsurii speciale de investigații, colectarea 
informației de la furnizorul de servicii de comunicație electronice S.A. „Moldtelecom” din 
06.11.2024 și procesul-verbal privind consemnarea măsurii speciale de investigații - 
identificarea abonatului din 09.12.2024 la care a fost anexat material purtător de informații 
CD de tip DVD-R cu rezultatele obținute de la furnizorul serviciilor de telefonie mobilă și 
extrasul din fișierul Fălești.
 Alte înscrisuri:
-raportul agentului constatator, șef al secției securitate publică al IP Fălești, comisar 
principal, Petru Rosovschi din data de 09.04.2025, 
-raportul de analiză informațional-criminală, 
-ordonanța privind autorizarea măsurii speciale de investigații din 22.10.2024, 
-ordonanță privind aprecierea pertinenței rezultatelor măsurii speciale de 
investigații din 08.11.2024, 
- încheierea nr.13-7921/2024 din 22.10.2024, emisă de Judecătoria Chișinău, sediul 
Ciocana și a mandatului judecătoresc din data de 22.10.2024 prin care s-a autorizat 
măsurile speciale de investigații, și anume colectarea de informații de la furnizorii de 
servicii de comunicații mobile –S.A.Moldtelecom, privind aplicația mobilă cu identificatorul 
PSB și/sau ПСБ (Federația Rusă) ce aparține Băncii Comerciale Promsveazibank din 
Federația Rusă, pentru perioada 1.01.2024-22.10.2024, etc.,  
-încheierea nr.13-2236/2025 din 01.04.2025, emisă de Judecătoria Chișinău, sediul 
Ciocana și a mandatului judecătoresc din data de 01.04.2025 prin care s-a autorizat 
folosirea datelor obținute în urma efectuării măsurilor de investigație colectarea de 
informații de la furnizorul de servicii de comunicații electronice S.A. „Moldtelecom” în 
cadrul cauzei contravenționale.
-și altele, încheierea judecătorului de instrucție prin care s-a autorizat măsurile 
speciale de investigație-identificarea abonatului, de folosire a acestor date din cauza penală 
în cauza contravențională, etc.
Instanța reține că, agentul constatator a făcut dovadă stării de fapt prin înscrisurile 
depuse la dosar, prezentate, cercetate în ședință și apreciate de instanță, iar încheierea 
procesului-verbal cu privire la contravenție este temeinică. 
Sub acest aspect instanța conchide că, față de probele administrate în cauză 
prezumția de legalitate a actului administrativ, din care decurge prezumția de autenticitate 
și prezumția de veridicitate, nu au fost răsturnate în cazul de față, în condițiile în care 
săvârșirea faptei contravenționale a fost constatată pe baza constatărilor personale a 
agentului constatator și a probelor acumulate, iar contravenientei i-a fost dată posibilitatea 
de a face dovada contrarie celor consemnate în procesul-verbal cu privire la contravenție, 
însă nu a reușit să răstoarne prezumția de legalitate, valabilitate și autenticitate de care se 
bucură actul contestat.
În consolidarea acestei poziții, instanța de judecată remarcă că, procesului-verbal cu 
privire la contravenție, fiind întocmit de un organ al statului aflat în exercițiul funcțiunii, 
trebuie sa i se recunoască valoarea probatorie sub aspectul constatării stării de fapt, ca 
efect al triplei prezumții de autenticitate, veridicitate și legalitate. 
 În acest sens este de menționat că, în jurisprudența CEDO s-a reținut în mod 
constant că prezumțiile nu sunt, în principiu, contrare Convenției. În așa mod Curtea a 
constatat anterior că, prezumțiile de fapt și de drept se regăsesc în orice sistem de drept. În 
principiu, Convenția nu derogă de la acestea, însă în materie penală obligă statele 
contractante să nu depășească un anumit prag. În special, articolul 6 § 2 impune statelor să 
aibă în vedere aceste prezumții, aceasta în limite rezonabile, ținând cont de gravitatea 
faptelor și păstrând dreptul la apărare (Salabiaku împotriva Franței, hotărârea din 7 
octombrie 1988, seria A, nr. 141- A, pag. 15, pct. 28; Telfner împotriva Austriei, nr. 
33501/96, pct. 16, 20 martie 2001). 61. În circumstanțele descrise supra, instanța 
consideră că agentul constatator a examinat cauza sub toate aspectele, iar vinovăția 
contravenientei în comiterea contravenției prevăzută de art.47 1 alin.(1) Cod 
contravențional, reținută în sarcina sa prin procesul-verbal cu privire la contravenție, a fost 
integral dovedită prin probele pertinente și concludente prezentate de către agentul 
constatator și cercetate în cadrul ședinței de judecată.
Prin urmare acțiunile lui Leontean Maria corect au fost încadrate în conformitate cu 
art. 47 1 alin.(1) Cod contravențional, coruperea electorală pasivă cu indicii: acceptarea, 
personal sau prin mijlocitor, de către un alegător al bunurilor, serviciilor, privilegiilor sau 
avantajelor sub orice, formă, care nu i se cuvin pentru sine sau pentru o altă persoană, în 
scopul exercitării sau al neexercitării unor drepturi electorale în cadrul alegerilor, inclusiv al 
alegerilor regionale, dacă fapta nu constituie infracțiune. 
La caz, în contestația depusă împotriva procesului verbal cu privire la contravenție 
și decizia de sancționare, contravenientul nu a prezentat nici o probă în susținerea poziției 
sale, limitându-se la invocarea formală a unor neajunsuri. De aceea, în opinia instanței de 
judecată, nu sunt temeiuri de a pune la îndoială corectitudinea acțiunilor agentului 
constatator și legalitatea procesului verbal și a deciziei contestate. Or, conform 
prevederilor art. 8 alin. (2) din Codul contravențional, persoana care a săvârșit cu intenție 
sau din imprudență o faptă prevăzută de legea contravențională este supusă răspunderii 
contravenționale.
În speță, instanța constată că în cadrul cauzei contravenționale a fost respectat 
principiul dreptății, contrar alegațiilor contravenientului, iar agentul constatator a 
întreprins toate măsurile necesare, în vederea stabilirii vinovăției contravenientei și 
elucidării cauzei date, or probele anexate de către agent la dosar dovedesc pe deplin 
vinovăția contravenientului în comiterea contravenției prevăzute de art. 47 1 alin. (1) Cod 
contravențional.
Instanța apreciază ca declarativ argumentul contestatarului precum că nu este de 
acord cu actul întocmit de către agentul constatator, dat fiind faptul că nu a comis 
contravenția de care este învinuit, or această poziție de către instanță este privită ca fiind o 
metodă de apărare în condițiile în care la materialele cauzei există probe pertinente și 
concludente care în ansamblu, din punct de vedere al coroborării lor, dovedesc săvârșirea 
faptei imputate.
Mai mult, nerecunoașterea vinei de către contravenient, reprezintă în principal un 
drept al contravenientei de a nu se auto-incrimina, garantat de art. 6 CEDO.
Argumentele contestatarului privind lipsa în acțiunile sale a elementelor 
constitutive ale contravenției prevăzute la art.47 1 alin.(1) din Codul contravențional, 
instanța le apreciază ca fiind declarative, or, circumstanțele referitoare la atingerea 
rezultatului scontat, nu influențează asupra calificării juridice a acțiunilor contravenientei, 
iar pentru realizarea laturii obiective a contravenției de corupere electorală pasivă este 
suficientă săvârșirea uneia din acțiunile alternative prevăzute la art. 47 1 alin.(1) din Codul 
contravențional, în speță contravenția consumându-se în momentul pretinderii/acceptării 
bunurilor, serviciilor, privilegiilor sau avantajelor sub orice formă, care nu i se cuvin, 
pentru sine sau pentru o altă persoană, în scopul exercitării sau al neexercitării unor 
drepturi electorale în cadrul alegerilor.
Totodată, instanța reține că actul de corupere electorală a fost realizat prin 
intermediul unei aplicații mobile, a cărei descărcare și utilizare presupun accesarea 
telefonului personal al contestatarului, fapt ce implică o acțiune voluntară din partea 
acestuia.
Studiind procesul-verbal cu privire la contravenție seria și nr. MAI06 309478 din 
24.07.2025 prin prisma art. 442 și 443 Cod contravențional, instanța îl găsește ca fiind 
întocmit cu respectarea prevederilor indicate, neexistând cazuri de nulitate absolută ce ar 
putea fi invocate din oficiu. 
Faptul că, agentul constatator a reținut timpul săvârșirii contravenției, perioada 
anului 2024, în situația în care, în ședința de judecată s-a constatat că de fapt săvârșirea 
contravenției a avut loc în perioada 07.10.2024-14.10.2024, când la numărul de telefon al 
contravenientului a parvenit mesajele de la PSBank, adică după data de 15.08.2024 când 
norma art. 47 1 Cod contravențional a intrat în vigoare, în opinia instanței, nu duc la 
nulitatea procesului. Iar drept perioada de săvârșire a contravenției se reține data la care 
au parvenit mesajele, ce se cuprinde în învinuirea adusă contravenientului. 
             În consecință, instanța constată că forța probantă a actului atacat nu a fost înlăturată, 
el bucurându-se în continuare de prezumția de legalitate și temeinicie instituită de lege în 
favoarea sa. 
Cu privire la sancțiunea aplicată de către agentul constatator instanța apreciază că, 
aceasta a fost aplicată în limitele impuse de art. 34 alin. (2) Codul contravențional și în 
limitele stabilite de art. 471 alin. (1) Cod contravențional.
Instanța conchide că, față de probele administrate în cauză, prezumția de legalitate a 
actului administrativ, din care decurge prezumția de autenticitate și prezumția de 
veridicitate nu au fost răsturnate în cazul de față, în condițiile în care săvârșirea faptei 
contravenționale a fost constată pe baza constatărilor personale a agentului constatator și a 
probelor acumulate. În ipostaza creată și descrisă supra, vinovăția contravenientei în 
săvârșirea contravenției și-a găsit deplină confirmare prin probele administrate, care în 
ansamblu coroborează între ele, se completează unele pe altele, nu trezesc nici o îndoială și 
dovedesc cert cele expuse mai sus.
Cu referire la faptul că sancțiunea este semnificativă, se atestă că instanța 
examinează contestația în limita solicitărilor. Prin contestația depusă, contestatarul, deși 
face referire la ceea că sancțiunea este semnificativă pentru el, nu prezintă careva probe ce 
ar permite instanței să revizuiască sancțiunea și, prin prisma art. 44 1  Cod contravențional 
să aplice o sancțiune sub limita prevăzută de lege. 
Astfel, instanța constată că criteriile generale de individualizare a sancțiunii 
prevăzute la art. 41 Cod contravențional, circumstanțele atenuante și agravante (articolele 
42 și 43), au fost reținute și respectate.
Or, contravenientul a menționat că, nu recunoaște vina și solicită încetarea 
procesului pe faptul că în acțiunile sale n-ar exista faptul contravenției.
Astfel, nici nu se pune în discuție aplicabilitatea prevederilor art. 47 1 al. 3) Cod 
contravențional, prin care legislatorul a prevăzut  clauza de impunitate în caz de 
autodenunțare sau contribuire activă la descoperirea ori la contracararea săvârșirii faptei 
de corupere electorală, ce ar face posibilă liberarea persoanei de răspundere 
contravențională  cu încetarea procesului contravențional, conform art. 441 alin. (1) lit. h) 
Cod contravențional.
Având în vedere circumstanțele enunțate instanța de judecată conchide că, în cadrul 
judecării cauzei s-a confirmat netemeinicia contestației prin urmare aceasta va fi respinsă, 
iar decizia de sancționare din 24.07.2025 emisă în privința contravenientului conform art. 
471 alin.(1) Cod Contravențional prin care s-a aplicat amendă în mărime de 500 unități 
convenționale, va fi menținută fără modificări.
În conformitate cu art.448, 458, 462 Cod contravenţional, instanţa de judecată,
                                                                h o t ă r ă ş t e :
Se respinge contestația depusă de către Leontean Maria în cadrul procesului 
contravențional intentat în privința sa conform art. 47 1 alin. (1) Cod contravenţional al RM, 
ca fiind neîntemeiată.
Decizia de aplicare a sancțiunii sub formă de amendă în mărime de 500 unități 
convenționale, ce constituie echivalentul sumei de 25000 lei, emisă pe marginea 
procesului-verbal cu privire la contravenție seria/nr.MAI06 309478 din 24.07.2025,  
întocmit de către agentul constatator din cadrul Inspectoratul de Poliție Fălești, Gașco Ivan, 
în privința lui Leontean Maria, se menține fără modificări.
            Hotărârea cu drept de recurs  în termen de 15 zile în Curtea de Apel Nord, prin 
intermediul Judecătoriei Bălți (sediul Fălești).
Preşedinte de şedinţă, judecător                                                                                          Lilia Trocin
