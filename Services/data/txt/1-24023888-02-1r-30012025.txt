pagina  din 5
Dosarul nr.1r-151/25                                     Judecătoria Căușeni, sediul Ștefan Vodă
nr. 1-24023888-02-1r-30012025                     Judecător Olesea Ciocîrtă-Rusu
D E C I Z I E
În numele Legii
12 decembrie 2025                          mun. Chișinău
Colegiul penal al Curții de Apel Centru
În componența:
Președintele completului de judecată, 
Judecătorul          Alexandru Spoială       
Judecătorii                                                                       Igor Chiroșca și Mihail Proca
a examinat în procedură scrisă, în lipsa părților, recursul avocatului Aurelia Parpalac în 
interesele inculpatului Duplinschi Octavian declarat împotriva sentinței Judecătoriei Căușeni 
(sediul Ștefan Vodă) nr.1-49/2024 din 13 decembrie 2024, privind condamnarea lui:
Duplinschi Octavian *****, născut la *****, IDNP *****, cetățean al Republicii 
Moldova, domiciliat în raionul Ștefan Vodă, satul *****, căsătorit, supus militar, neangajat 
în câmpul muncii, anterior judecat,
de comiterea infracțiunilor prevăzute de art. 264/1 alin.(4), art.264/1 alin.(4) și art.264/1 
alin.(4) din Codul penal;
termenul de examinare în prima instanță : 01.03.2024 – 13.12.2024;
termenul de examinare în instanța de recurs : 30.01.2025 – 12.12.2025;
procedura de înștiințare a părților a fost legal executată;
asupra recursului, în baza materialelor din dosar și a argumentelor prezentate, Colegiul 
penal, 
 c o n s t a t ă :
1.Prin sentința Judecătoriei Căușeni (sediul Ștefan Vodă) din 13 decembrie 2024, 
Duplinschi Octavian se recunoaște vinovat de comiterea infracțiunii prevăzute de art.264/1 
alin.(4) Cod penal (episodul din 20.01.2024) stabilindu-i pedeapsa sub formă de închisoare 
pe termen de 3 (trei) luni, cu ispășirea pedepsei în penitenciar de tip deschis. Se recunoaște 
vinovat de comiterea infracțiunii prevăzute de art.264/1 alin.(4) Cod penal (episodul din 
13.02.2024) stabilindu-i pedeapsa sub formă de închisoare pe termen de 3 (trei) luni, cu 
ispășirea pedepsei în penitenciar de tip deschis. Se recunoaște vinovat de comiterea 
infracțiunii prevăzute de art.264/1 alin.(4) Cod penal (episodul din 01.04.2024) stabilindu-i 
pedeapsa sub formă de închisoare pe termen de 3 (trei) luni, cu ispășirea pedepsei în 
penitenciar de tip deschis. În conformitate cu art.84 alin.(1) Cod penal prin cumul parțial al 
pedepselor aplicate definitiv i s-a stabilit lui, Duplinschi Octavian, pedeapsa sub formă de 
închisoare pe termen de 7 (șapte) luni, cu ispășirea pedepsei în penitenciar de tip deschis. Se 
pagina  din 5
pune în executare prezenta sentință din data rămânerii definitive, cu calcularea termenului 
executării pedepsei în privința lui Duplnschi Octavian, din data reținerii. Se aplică în privința 
lui Duplinschi Octavian, măsura preventivă - obligarea de a nu părăsi țara până la rămânerea 
definitivă a sentinței, după care se revocă. Mijloacele materiale de probă, un CD pe care sunt 
stocate înregistrări audio/video cu momentul testării alcoolscopice a lui Duplinschi Octavian, 
tichetul Drager Alcotest 1129 din 01.04/2024; tichet „Drager”, cu numărul testului 2568 din 
data de 20.01.2024; tichet „Drager”, cu numărul testului 720 din data de 13.02.2024 un CD 
cu o secvență video, din data de 20.01.2024, ridicat prin Ordonanța și Procesul verbal de 
ridicare din 24.01.2024, un CD cu o secvență video, din data de 13.02.2024, ridicat prin 
Ordonanța și Procesul verbal de ridicare din 28.02.2024 după intrarea sentinței în vigoare 
urmează de păstrat în continuare la cauza penală.
2.Pentru a pronunța sentința, prima instanță a constatat că, inculpatul Duplinschi 
Octavian, la data de 20.01.2024, aproximativ la ora 10:40, nedeținând permis de conducere, 
dându-și seama de caracterul prejudiciabil al acțiunilor sale, prevăzând urmările lor și 
cunoscând cu certitudine că acționează cu încălcarea prevederilor pct. 14 lit. a) şi pct. 10 (2) 
lit. a) din Regulamentul circulației rutiere, fiind, potrivit art. 134 12 din Codul penal şi 
Regulamentului privind modul de testare alcooscopică şi examinare medicală pentru 
stabilirea stării de ebrietate şi naturii ei, aprobat prin Hotărârea Guvernului Republicii 
Moldova nr. 296 din 16.04.2009, a urcat la volanul mijlocului de transport de model 
„Volkswagen Jetta 2”, cu n/î „ *****” și deplasându-se pe o stradă din sat. *****, r-nul 
Ștefan Vodă, a fost stopat de către angajații Inspectoratului Național de Securitate Publică, 
aflați în misiune de serviciu pentru combaterea infracțiunilor/contravențiilor și menținerea 
ordinii de drept. Fiind suspectat pe temeiuri rezonabile de conducerea unităţii de transport în 
stare de ebrietate, Duplinschi Octavian a fost supus testării alcooscopice cu aparatul de 
model „Drager Alcotest 6810”, astfel testul nr. 2568 din 20.01.2024, a afișat rezultatul de 
concentraţie a vaporilor de alcool în aerul expirat de 1,16 mg/l, care conform art. 134 12 alin. 
(3) din Codul penal, se califică ca stare de ebrietate alcoolică cu grad avansat. 
Tot el, Duplinschi Octavian, la data de 13.02.2024, aproximativ la ora 11:00 min., 
nedeținând permis de conducere, dându-şi seama de caracterul prejudiciabil al acţiunilor sale, 
prevăzând urmările lor și cunoscând cu certitudine că acționează cu încălcarea prevederilor 
pct. 14 lit. a) şi pct. 10 subpct. (2) lit. a) din Regulamentul circulației rutiere, fiind, potrivit 
art. 134 12 din Codul penal şi Regulamentului privind modul de testare alcooscopică şi 
examinare medicală pentru stabilirea stării de ebrietate şi naturii ei, aprobat prin Hotărârea 
Guvernului Republicii Moldova nr. 296 din 16.04.2009, a urcat la volanul mijlocului de 
transport de model „Dacia Solenza”, cu n/î „*****” și deplasându-se pe o stradă din sat. 
*****, r-nul Ștefan Vodă, a fost stopat de către angajații Inspectoratului Național de 
Securitate Publică, aflați în misiune de serviciu pentru combaterea 
infracțiunilor/contravențiilor și menținerea ordinii de drept. Fiind suspectat pe temeiuri 
rezonabile de conducerea unităţii de transport în stare de ebrietate, Duplinschi Octavian 
pagina  din 5
***** a fost supus testării alcooscopice cu aparatul de model „Drager Alcotest 6820”, astfel 
testul nr. 720 din 13.02.2024, a afișat rezultatul de concentraţie a vaporilor de alcool în aerul 
expirat de 1,09 mg/l, care conform art. 134 12 alin. (3) din Codul penal, se califică ca stare de 
ebrietate alcoolică cu grad avansat.
Tot el, Duplinschi Octavian la data de 01.04.2024, în jurul orei 12.30, fiind în stare de 
ebrietate alcoolică, conducea automobilul de model ”Mazda Premacy” cu numărul de 
înmatriculare *****, deplasîndu-se pe traseul R-30 Anenii Noi-Căușeni-Ștefan Vodă, în 
direcția s. *****, raionul Ștefan Vodă, nedispunând de permis de conducere pentru asemenea 
mijloace de transport. Din motiv că se afla în stare de ebrietate și nu avea permis de 
conducere adică nu dispunea de dexteritatea necesară pentru a conduce un mijloc de 
transport, Duplinschi Octavian nu s-a isprăvit cu ghidajul și la km 52+936 m a traseului 
R30,într-o curbă, a comis un accident rutier ieșind cu automobilul pe banda de circulație în 
contrasens și tamponîndu-se cu automobilul de model DAF XF 105.406 cu număr de 
înmatriculare*****. În cadrul examinării cazului de accident rutier conducătorul 
automobilului de model ”Mazda Premacy” cu număr de înmatriculare *****, Duplinschi 
Octavian a fost supus testării alcoolscopice. În urma testării alcoolscopice la Duplinschi 
Octavian s-a constatat concentrația alcoolului în aerul expirat 1,42 mg/l, conform 
prevederilor al.(3) al art. 134 12 din Codul penal, această concentrație a alcoolului constituie 
stare de ebrietate cu grad avansat.
3.La data de 21 ianuarie 2025, avocatul Aurelia Parpalac în interesele inculpatului 
Duplinschi Octavian a depus recurs prin care solicită repunerea în termenul de declarare a 
prezentului recurs, admiterea recursului declarat, casarea parțială a sentinței judecătoriei 
Căușeni, sediul Ştefan Vodă din data de 13 decembrie 2024 privindu-l pe Duplinschi 
Octavian recunoscut vinovat de comiterea infracțiunilor penale prevăzute la art.264/1 al.4 CP 
al RM, art.264/1 al.4 CP al RM, art.264/1 al.4  CP în latura penală privind aplicarea pedepsii, 
solicitând anularea în această parte a sentinței, rejudecarea cauzei cu emiterea unei noi 
hotărâri potrivit modului stabilit pentru prima instanță de aplicare în privința lui Duplinschi 
Ocatvian a pedepsii închisorii pe un termin de 7 luni, cu aplicarea prevederilor art. 90 CP, cu 
suspendarea condiționată a executării pedepsii integrale pe un termen maximal de probă 
posibil în a fi aplicat lui Duplinschi Octavian, în rest sentința de menținut. În motivarea 
recursului a invocat că :
-            cauza a fost examinată în baza art. 364 /1 al CPP în baza probelor administrate în 
faza de urmărire penală, prin care inculpatul Duplinschi Octavian a recunoscut integral 
învinuirea se căiește de cele comise. Prin urmare inculpatul consideră pedeapsa aplicată prin 
privarea de libertate drept una prea dură, contestând în această parte sentința cu recurs;
-            sentința motivată nu a fost înmânată sau adusă la cunoștință la data de 13.12.2024, 
aceasta a fost adusă la cunoștință prin cererea depusă la data de 15.01.2025, prin urmare 
solicită și repunerea în termenul de declarare a prezentului recurs.
4.Potrivit art. 447 alin. (1), (2) din Codul de procedură penală, (1) Recursul se judecă în 
pagina  din 5
termen rezonabil, fără prezența părților la proces. (2) Instanța de recurs fixează data 
examinării și dispune să se comunice părților la proces despre aceasta, cu acordarea dreptului 
depunerii referinței. Procurorul, avocatul și inculpatul au fost înștiințați legal despre data 
examinării recursului și despre faptul că sunt în drept să depună referințe. Referință pe cazul 
dat nu a parvenit.
5.Conform art.449 alin. (1) pct. 1) lit. b) din Codul de procedură penală, „judecând 
recursul, instanța adoptă una din următoarele decizii: respinge recursul, menținând hotărârea 
atacată, recursul este depus peste termen”.
6.În conformitate cu prevederile art.439 din Codul de procedură penală, (1) termenul de 
recurs împotriva hotărârilor pentru care legea nu prevede calea de atac a apelului este de 15 
zile de la data pronunțării hotărârii. (2) Data de la care curge termenul recursului, repunerea 
în termen, declararea peste termen a recursului şi retragerea recursului se reglementează de 
prevederile art.402-407, care se aplică în mod corespunzător.
7.Conform art.403 alin.(1)-(2) din Cod de procedură penală, apelul declarat după 
expirarea termenului prevăzut de lege este considerat ca fiind făcut în termen dacă instanța 
de apel constată că întârzierea a fost determinată de motive întemeiate, iar apelul a fost 
declarat în cel mult 15 zile de la începerea executării pedepsei sau încasării despăgubirilor 
materiale. Până la soluționarea repunerii în termen, instanța de apel poate suspenda 
executarea hotărârii.
8.Conform art.404 alin.(1)-(3) din Codul de procedură penală, participantul la proces 
care a lipsit atât la judecarea, cât şi la pronunțarea sentinței şi nu a fost informat despre 
adoptarea sentinței poate declara apel și peste termen, dar nu mai târziu de 15 zile de la data 
începerii executării pedepsei sau încasării despăgubirilor materiale. Apelul declarat peste 
termen nu suspendă executarea sentinței. Instanța de apel poate suspenda executarea sentinței 
atacate. 
9.În conformitate cu art.230 din Codul de procedură penală, (1) Termene în procesul 
penal sunt intervale de timp în cadrul cărora sau după expirarea cărora pot fi efectuate acțiuni 
procesuale conform prevederilor prezentului cod. (2) În cazul în care pentru exercitarea unui 
drept procesual este prevăzut un anumit termen, nerespectarea acestuia impune pierderea 
dreptului procesual şi nulitatea actului efectuat peste termen.  (3) Dacă o măsură procesuală 
nu poate fi luată decât pe un termen prevăzut de lege, expirarea acestuia impune încetarea 
efectului acestei măsuri.
10.Colegiul penal observă că sentința a fost pronunțată integral la data de 13 decembrie 
2024. Potrivit procesului verbal al ședinței de judecată (f.d.133-134), atît inculpatul 
Duplinschi Octavian cît și avocatul care îi apără interesele acestuia, Aurelia Parpalac au 
participat la examinarea în fond a cauzei penale, inclusiv fiind înștiințați că deliberarea și 
pronunțarea sentinței se amână pentru 13 decembrie 2024 ora 09.00, fapt ce se confirmă prin 
semnăturile acestora din recipisa anexată (f.d.136). Potrivit procesului verbal al ședinței de 
judecată din 13 decembrie 2024, sentința a fost pronunțată și copia sentinței fiind înmânată la 
pagina  din 5
aceeași dată inculpatului Duplinschi Octavian, potrivit recipisei de la f.d.144. Recursul 
avocatului Aurelia Parpalac în interesele inculpatului Duplinschi Octavian a fost depus la 
data de 17.01.2025.
11.Colegiul conchide că recursul este depus peste termen, or sentința Judecătoriei 
Căușeni (sediul Ștefan Vodă) nr. 1-49/24 din 13 decembrie 2024, a fost pronunțată în 
prezența inculpatului Duplinschi Octavian, fiind înmânată acestuia sub semnătură, cauza a 
fost examinată cu prezența apărătorului, astfel că termenul de atac al sentinței începe să 
curgă din momentul pronunțării sentinței de condamnare, adică din data de 13.12.2024.
12.Argumentele avocatului Aurelia Parpalac că ar fi recepționat sentința abia la data de 
15.01.2025, Colegiul le respinge ca fiind neîntemeiate, or atât inculpatul Duplinschi 
Octavian cît și avocatul au cunoscut despre data pronunțării sentinței, fapt confirmat prin 
procesul-verbal al ședinței de judecată. Deși avocatul nu a fost prezent la pronunțarea 
sentinței, inculpatul a fost prezent la ședință și a primit o copie a sentinței, mai mult, 
hotărârea judecătorească fost publicată pe portalul instanțelor de judecată la data pronunțării.
13.Ținând cont de faptul că termenul de atac al sentinței este de 15 zile din data 
pronunțării, în speță, apărarea nu a depus diligența necesară în vederea respectării termenului 
de atac care este reglementat de legiuitor în mod exhaustiv în art.402 alin.(1) Cod de 
procedură penală, iar nerespectarea acestuia impune pierderea dreptului procesual şi 
expirarea acestuia impune încetarea efectului acestei măsuri. Instanța reiterează că părțile au 
obligația de diligență de a se interesa de soarta cauzelor sale (mutatis mutandis dec. CtEDO 
Van Harn v. Germania, 2007), iar nerespectarea acestei obligații îi poate lipsi de dreptul de a 
cere repunerea în termenul de atac. 
14.Respectiv, potrivit conținutului cererii de recurs anexată la materialele dosarului 
(f.d.155-158), avocatul Aurelia Parpalac în interesele inculpatului Duplinschi Octavian a 
înregistrat cererea împotriva sentinței Judecătoriei Căușeni (sediul Ștefan Vodă) nr.1-49/24 
din 13 decembrie 2024, în secretariatul Judecătoriei Căușeni (sediul Ștefan Vodă) la data de 
21.01.2025 (expediată prin serviciul poștal la 17.01.2025), cu omiterea termenului, solicitând 
repunerea în termen, fără a fi invocate argumente plauzibile în vederea motivării termenului 
omis, astfel că repunerea în termen de către instanță de recurs, din oficiu, ar echivala cu 
extinderea artificială a termenului legal de contestare, ce poate fi interpretat ca încălcare a 
principiilor securității juridice cât și a egalității armelor, ceea ce duce la violarea art. 6 din 
Convenția Europeană a Drepturilor Omului - dreptul la un proces echitabil, care urmează a fi 
respectat cu referință la partea acuzării și a apărării. 
15.În aceste circumstanțe, Colegiul penal nu se va expune asupra motivelor invocate în 
cererea de recurs or, instanța de recurs nici nu purcede la examinarea fondului cererii prin 
verificarea legalității și temeiniciei soluției primei instanțe, deoarece respingerea ca depusă 
peste termen nu implică o verificare a hotărârii atacate, întrucât instanța de recurs nu poate 
proceda la o verificare de fapt şi de drept a acesteia decât în cadrul unui recurs exercitat în 
mod legal.
pagina  din 5
16.Colegiul Penal respinge ca depus peste termen recursul declarat de avocatul Aurelia 
Parpalac în interesele inculpata Duplinschi Octavian împotriva sentinței Judecătoriei Căușeni 
(sediul Ștefan Vodă) nr.1-49/24 din 13 decembrie 2024 cu menținerea hotărârii atacate.
17.În conformitate cu art. 449 alin. (1) pct.1) lit.b) din Codul de procedură penală, 
Colegiul penal al Curții de Apel Centru,
d e c i d e :
Respinge ca fiind depus peste termen recursul avocatului Aurelia Parpalac, în interesele 
inculpatului Duplinschi Octavian, declarat împotriva sentinței Judecătoriei Căușeni (sediul 
Ștefan Vodă) nr.1-49/2024 din 13 decembrie 2024 și menține această sentință fără 
modificări.
Decizia este irevocabilă.
Președintele completului, 
Judecătorul                                                  Alexandru Spoială 
 
Judecătorul                    Igor Chiroșca 
Judecătorul                                                                                        Mihail Proca 