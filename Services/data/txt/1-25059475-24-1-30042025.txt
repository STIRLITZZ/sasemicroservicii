Dosarul nr. 1-63/25;
Nr. electronic PIGD: 1-25059475-24-1-30042025
S E N T I N Ţ Ă
În numele Legii
11 decembrie 2025                                                                       or. Criuleni 
Judecătoria Criuleni, sediul central
Instanţa de judecată compusă din:
Preşedintele şedinţei, judecătorul:                          Romina Țurcan
Grefierul:                                                               Anton Platon
Cu participarea:
Procurorului                                        Sîrbu Maria
Apărătorului inculpatului:                                      Alexei Brînză
Părții vătămate:                                                      *****                                                       
În lipsa:
Inculpatului                                                                                           
examinând, în ședință de judecată publică, în procedură generală, cauza penală în privința 
lui: 
Iosip Veaceslav *****, a.n.*****, IDNP *****, cetățean al Republicii Moldova, 
moldovean, originar și domiciliat în r-nul Ialoveni, s. *****, studii medii, supus 
militar, neangajat în câmpul muncii, celibatar, în concubinaj, are un copil la 
întreținere, nu se află la evidența medicului narcolog și psihiatru, fără grade de 
invaliditate, fără distincții de stat și grade speciale, cu antecedente penale, anterior 
judecat prin:
- sentința Judecătoriei Călărași din 27.12.2019, condamnat în baza art. art. 186 
alin. (2), 1921 alin. (2), 84 alin. (1) Cod penal, la închisoare pe un termen de 1 an 6 
luni, cu executarea pedepsei în penitenciar de tip semiînchis;
- decizia Curții de Apel Chișinău din 08.10.2020, considerat a fi condamnat în 
baza art. art. 186 alin. (2), 1921 alin. (2), 84 alin. (1) Cod penal, la închisoare pe un 
termen de 1 an 4 luni. În baza art. 90 alin. (1) Cod penal, executarea pedepsei 
suspendată condiționat pe un termen de probă de 3 ani;
- sentința Judecătoriei Călărași din 16.04.2020, condamnat în baza art. art. 186 
alin. (2), 186 alin. (2), 84 alin. (1) Cod penal, la închisoare pe un termen de 1 an 6 
luni, cu executarea pedepsei în penitenciar de tip semiînchis;
- decizia Curții de Apel Chișinău din 30.06.2020, a fost respins apelul 
apărătorului și menținută sentința Judecătoriei Călărași din 16.04.2020;
- decizia Curții Supreme de Justiție din 18.11.2020, a fost respins recursul 
apărătorului și menținută sentința Judecătoriei Călărași din 16.04.2020;
- încheierea Judecătoriei Orhei din 22.12.2020, în baza art. 473 4 CPP RM, 
termenul pedepsei redus cu 109 zile (la 12.04.2021 – eliberat după ispășirea 
pedepsei);
- sentința Judecătoriei Hîncești, sediul Ialoveni nr. 1-135/2022 din 03.08.2023, a 
fost recunoscut vinovat de comiterea infracțiunii prevăzute de art. 190 alin. (2) lit. 
b), c) Cod penal și, în temeiul art. 364 1 alin. (8) CPP RM și art. 70 alin. (3 1) Cod 
penal, i-a fost stabilită o pedeapsă sub formă de închisoare pe un termen de 1 an 8 
luni, cu privarea de dreptul de a deține anumite funcții legate de activitatea 
financiar-bancară pe un termen de 3 ani. În temeiul art. 85 alin. (1) Cod penal, 
instanța a cumulat la termenul pedepsei stabilite inculpatului prin prezenta sentință, 
termenul pedepsei stabilit prin decizia Curții de Apel Chișinău din 08.10.2020, 
stabilindu-i definitiv acestuia o pedeapsă sub formă de închisoare pe un termen de 2 
ani. Termenul executării pedepsei cu închisoare stabilit prin prezenta sentință, 
urmând a fi calculat din data de 03.08.2023, cu includerea în acest termen a 
perioadei în care acesta s-a aflat în stare de arest, din 16.05.2023, ora 12:37, până 
la 03.08.2023, ora 12:40. În temeiul art. 90 1 Cod penal, s-a suspendat parțial 
termenul de executare a pedepsei, aplicate prin prezenta sentință, acesta urmând a 
executa perioada de 4 luni în penitenciar de tip semiînchis, cu suspendarea 
condiționată a restului pedepsei de 1 an 6 luni, pe un termen de probă de 2 ani, care 
se va calcula din data executării pedepsei în penitenciar (corectată prin încheierea 
din 14.09.2023) (la 15.09.2023 – eliberat după ispășirea pedepsei);
- sentința Judecătoriei Chișinău, sediul Buiucani nr. 1-392/2025 din 16.05.2025, 
procesul penal în cauza penală de învinuire a lui Iosip Veaceslav ***** în baza art. 
186 alin. (2) lit. b) și art. 186 alin. (2) lit. b) Cod penal, pe motivul împăcării 
părților, -
învinuit de comiterea infracţiunii prevăzute de art. 190 alin. (1) Cod penal.
Cauza a parvenit spre examinare în instanța de judecată la 09.06.2025, şi ținându-se cont 
de complexitatea acesteia, a fost examinată în termen de până la 11.12.2025. Examinarea s-a 
efectuat în lipsa inculpatului, care s-a eschivat de la prezența în instanţa de judecată, fiind 
anunțat în căutare prin încheierea Judecătoriei Criuleni, sediul central din 23.09.2025, potrivit 
scrisorii din partea IP Criuleni nr. 34/31-9229 din 09.10.2025, la data de 09.10.2025, a fost pornit 
dosarul de căutare nr. 2025210121.
Procedura de citare a fost respectată. 
Acuzatorul de stat s-a pronunțat pentru pedeapsa sub formă de 2 ani închisoare cu 
executarea în penitenciar de tip semiînchis.
Partea vătămată a susținut pedeapsa propusă de acuzator și a solicitat restituirea 
pagubei.
Avocatul a pledat pentru achitarea inculpatului.
Asupra materialelor din dosar şi a probelor administrate în ședință, instanța de judecată,- 
A    C O N S T A T A T  :
Iosip Veaceslav *****, în perioada de 04.10.2022 – 05.10.2022, dându-şi seama de 
caracterul social-periculos al acţiunilor sale, consecinţele ce pot fi produse şi dorind survenirea 
unor astfel de consecințe, acţionând în mod intenționat şi urmărind scopul comiterii unei 
infracţiuni de escrocherie, adică de sustragere a bunurilor altei persoane, a adus-o în eroare pe 
*****, prin intermediul unui profil fals creat pe reţeaua de socializare „Messenger”, a contactat-
o pe *****, prin abuz de încredere şi inducere în eroare, prezentându-se drept o cunoscută de a 
ultimei, sub pretextul să-i efectueze un transfer, ca urmare a solicitat datele cardului bancar, care 
deținând cardul bancar emis pe numele soţului – *****, a transmis către Iosip Veaceslav datele 
cardului cu nr. *****, emis de B.C. „Moldindconbank” S.A. Ulterior, după transmiterea datelor 
cardului bancar, Iosip Veaceslav a efectuat mai multe tranzacţii neautorizate, iar prin retragerea 
numerarului fără card, a sustras de la ***** în total sumă de 3900,00 lei. Astfel cauzându-i 
victimei ***** un prejudiciu material în sumă de 3900,00 lei.
În ședința de judecată Iosip Veaceslav nu s-a prezentat, fiind ordonată aducerea silită, apoi 
anunțat în căutare. Constatându-se că el se ascunde de judecată, a fost dispusă examinarea cauzei 
în lipsa acestuia.
Din declarațiile inculpatului depuse în cursul urmăririi penale (f.d.242-243, vol. I) rezultă 
că Iosip Veaceslav a recunoscut vina pe deplin și a declarat că, aproximativ în toamna anului 
2022, își amintește că era frig afară. Din motiv că avea nevoie de bani, și-a făcut un cont fals pe 
„Facebook” și a trimis cerere de prietenie la mai multe persoane, care l-au acceptat, printre 
acestea fiind și partea vătămată *****. Ultimei i-a scris un mesaj pe Messenger, prin care a 
început discuția, probabil: „Salut, ce mai faci, cum la tine?”, la care bănuiește că persoana 
cunoștea persoana din poza de profil fals, din motiv că i-a răspuns. Atunci el a întrebat-o dacă se 
folosește de card bancar și i-a solicitat să îi trimită poza cardului, la ce aceasta a fost de acord. 
Apoi, după ce a primit fotografia, a salvat-o și, venind din ospeție de la moșul său *****, care în 
cheamă posibil „*****”, de la pescuit posibil în s. *****, r. Criuleni, s-au oprit la un bancomat. 
Aici el i-a spus lui ***** că trebuie să-și scoată banii de la bancomat, ceea ce și a făcut, la un 
bancomat din s. *****, r. Criuleni, lângă magazinul Linella. Ulterior, împreună cu *****, au 
plecat spre domiciliile fiecăruia, iar cu partea vătămată nu au mai vorbit; profilul fals nu a mai 
fost folosit, iar telefonul utilizat pentru acesta a fost deteriorat. Din banii sustrași de la *****, a 
relatat că a achitat chiria apartamentului în or. *****, în sumă de 3.900 lei, sumă la care nu i-au 
ajuns și a fost nevoit să mai adauge. De asemenea, de faptele comise se căiește și dorește să se 
împace cu partea vătămată *****.
Totodată, vinovăția inculpatului reiese din ansamblul probator administrat de către 
procuror. 
Partea vătămată *****, fiind audiat în ședință de judecată a declarat că persoana cu 
numele Iosip Veaceslav nu îi este cunoscută. În luna septembrie 2022, ea s-a întors acasă din 
Italia, unde anterior aflându-se la piață, a făcut cunoștință cu *****, aceasta apropiindu-se de ea 
pe motiv că nepotul ei urma să se căsătorească cu nepoata lui *****. După aproximativ două–trei 
săptămâni, timp în care se vedeau la piață, ***** a dispărut fără explicații, iar ea a continuat să o 
înlocuiască pe nepoata acesteia la locul de muncă. Ulterior, a fost informată de ***** că ***** 
ar fi venit de urgență în Republica Moldova, motivând că i-a decedat fratele, despre care ea 
personal nu cunoștea detalii. După acel moment, nu s-au mai întâlnit. La data de 13.09.2022, 
după cum a început relatarea, a revenit definitiv acasă din Italia, iar aproximativ o lună mai târziu 
a primit un mesaj pe „Messenger” de la contul *****, prin care i se solicita un ajutor financiar 
urgent, motivând că are nevoie să transmită bani cumnatei în legătură cu praznicul de 40 de zile. 
Având încredere în motivul invocat, a cerut numărul de telefon al cumnatei, însă i s-a comunicat 
că aceasta se află la serviciu, ceea ce tot a crezut. Totodată, partea vătămată a fost rugată să 
trimită fotografii ale cardului bancar, fiind întrebată mai întâi dacă are card în euro, apoi dacă 
deține card în lei și de la ce bancă este emis. Ea a precizat că cardul său este emis de MICB și, la 
solicitarea primită, a fotografiat partea din față a cardului, iar ulterior și partea din spate, 
transmițând inclusiv codul CVV de trei cifre. Imediat după expedierea fotografiilor, a primit un 
mesaj în care i se comunica că interlocutoarea trebuie să plece urgent la muncă pentru a vizita un 
bătrân. În acest interval, ea s-a pregătit și a ieșit în oraș. Aflată în troleibuz, a primit un nou 
mesaj prin care i se solicita, de urgență, transmiterea codului primit prin SMS pe numărul de 
telefon al soțului, pe motiv că cardul este emis pe numele acestuia, deși se afla în posesia ei. 
Atuncea ea l-a contactat pe soț, care, înainte de a-i comunica codul, a întrebat-o dacă este sigură 
că cunoaște persoana căreia dorește să-i trimită banii, după care i-a transmis totuși codul, pe care 
aceasta l-a redirecționat imediat. Ea nu își amintește care a fost prima sustragere, menționând 
însă că au fost trei retrageri de numerar. Ulterior, ea s-a deplasat la nepoți, apoi a revenit acasă. 
A doua zi dimineața, în jurul orei 10:00, a primit din nou mesaj de la același cont, prin care i se 
solicita să nu meargă la bancă să verifice contul. Sesizând caracterul suspect al mesajelor, s-a 
deplasat imediat la bancă, unde a constatat că de pe card dispăruseră toți banii, soldul inițial fiind 
de 3900 lei, ajuns între timp la 0. La ghișeu, angajata băncii i-a recomandat blocarea cardului, 
măsură pe care ea a întreprins-o imediat, contactându-și și soțul pentru a confirma blocarea. 
Ulterior, ea a ieșit din bancă și a telefonat-o pe doamna *****, care i-a comunicat că i-a fost 
spart contul de „Messenger” și că dânsa nu ar fi singura victimă. Spre seară, aceasta s-a prezentat 
la Inspectoratul de Poliție Buiucani, unde a depus o plângere, dosarul fiind ulterior transmis la 
Criuleni. La întrebarea de concretizare adresată de instanță, a precizat că cardul utilizat este un 
card de pensie. La întrebarea acuzatorului de stat, aceasta a răspuns că, după producerea 
evenimentului, nu a fost contactată de nimeni în vederea restituirii banilor sustrași. La întrebările 
avocatului, a reiterat că banii nu i-au fost întorși și a menționat că a discutat cu *****, care a 
afirmat că nu are nicio implicare în sustragerea banilor de pe card. La fel, ea a declarat că are 
pretenții materiale față de Iosip Veaceslav și solicită restituirea integrală a sumei care i-a fost 
sustrasă.
Totodată, deși inculpatul Iosip Veaceslav nu a fost prezent în fața instanței de judecată 
pentru a face declarații, vinovăția lui în comiterea infracţiunii incriminate de către organul de 
urmărire penală şi-a găsit confirmare deplină prin depoziţiile depuse de către partea vătămată, 
care au fost coroborate cu probele prezentate de către acuzatorul de stat în ședința de judecată, şi 
anume:
- Procesul-verbal de audiere a bănuitului din 17.06.2023, potrivit căruia, Iosip Veaceslav a 
declarat că, bănuiala adusă îi este clară, însă la moment se folosește de dreptul său procesul de a 
nu da declarații. (vol. 1 f.d.176)
- Procesul-verbal de audiere a învinuitului din 13.11.2024, potrivit căruia, Iosip Veaceslav 
a declarat că, ordonanța de recunoaşte în calitate de învinuit îi este clară, vina o recunoaşte, și, 
totodată, a explicat că, locuiește în s. *****, r-nul Ialoveni, împreună cu familia. Cu ***** se 
cunoaşte de mult timp, din motiv că sunt dintr-o localitate. Aproximativ în toamna anului 2022, 
după cum îşi amintește, afară era frig, el, din motiv că avea nevoie de bani, şi-a făcut un cont fals 
de pe „Facebook” şi a dat cerere de prietenie la mai multe persoane, care l-au acceptat. Printre 
acestea era şi partea vătămată *****. Ultimei chiar i-a scris un mesaj pe „Messenger”, prin care a 
început discuția, posibil cu „Salut, ce mai faci, cum la tine.”, la care, bănuiește, persoana 
cunoștea din poza de pe profilul fals, deoarece i-a răspuns. Atunci el a întrebat-o dacă se 
folosește de card bancar, ea i-a răspuns că da, iar el, sub pretextul ca să-i remite un transfer 
bancar, i-a solicitat să-i remită poza la cardul ei, la ce ea a căzut de acord. Atunci el, după ce a 
primit poza, a salvat-o şi când venea din ospeție de la moșul lui *****, care îl chema posibil 
„*****” (de la pescuit posibil din s. *****, r-nul Criuleni), s-au oprit la un bancomat, unde el i-a 
spus lui ***** că trebuie să scoată banii de la bancomat, ce şi a făcut. Ei s-au oprit la un 
bancomat din s. *****, r-nul Criuleni, de lângă magazinul „Linella”, unde el a scos banii. Apoi, 
el, cu *****, au plecat spre domiciliul fiecăruia, iar cu partea vătămată de atunci nu a mai vorbit, 
iar profilul fals nu l-a mai folosit, chiar şi telefonul de la care se folosea pentru acest profil, l-a 
deteriorat. Din banii sustrași de la *****, a achitat chiria apartamentului din or. ***** şi anume 
3900,00 lei, dintre care nu i-au ajuns şi a fost nevoit să mai adauge. De cele comise sincer se 
căiește şi doreşte să se împace cu partea vătămată *****. (vol. 1 f.d.242-244)
- Procesul-verbal de audiere a învinuitului din 20.03.2025, potrivit căruia, Iosip Veaceslav 
a declarat că, ordonanța de recunoaşte în calitate de învinuit îi este clară, vina o recunoaşte, și, 
totodată, a indicat că susține declarațiile date anterior. (vol. 2 f.d.19-20)
- Procesul-verbal privind consemnarea celor constatate din 13.10.2022, potrivit căruia, a 
fost consemnat faptul comiterii infracțiunii denunțate de *****. (vol. 1 f.d.13)
- Informația „112” nr. 12792 și R-2 nr. 5071 din 05.10.2022, potrivit cărora, ***** a 
sesizat despre comiterea unei fapte infracționale. (vol. 1 f.d.14, 15, 31)
- Cererea/plângerea din 11.10.2022, potrivit căreia, ***** a solicitat tragerea la 
răspundere penală a persoanele vinovate, necunoscute care la data de 04.10.2022, aproximativ la 
orele 16:30, prin intermediul rețelei de socializare „Messenger”, a obţinut de la ea datele cardului 
bancar, după care i-a sustras, fără ca ea să cunoască, o sumă de 3900,00 lei, prin ce i-au cauzat 
un prejudiciu material considerabil. (vol. 1 f.d.16)
- Procesul-verbal de consemnare a plângerii verbale din 05.10.2022, potrivit căruia, a 
solicitat tragerea la răspundere penală a persoanei vinovate, necunoscute care la data de 
04.10.2022, aproximativ la orele 16:30, prin intermediul rețelei de socializare „Messenger”, a 
obţinut de la ea datele cardului bancar, după care i-a sustras, fără ca ea să cunoască, o sumă de 
3900,00 lei, prin ce i-au cauzat un prejudiciu material considerabil. (vol. 1 f.d.32)
- Procesul-verbal de ridicare din 11.10.2022, potrivit căruia, de la market-ul „*****”, 
amplasat în s. *****, r-nul Criuleni, s-a ridicat un suport electronic de tip CD cu înregistrările 
video efectuate cu camerele de supraveghere video instalate în adiacentul marketului „*****”, 
amplasat în localitatea s. *****, r-nul Criuleni, pe marginea traseului M-2, Chişinău-Orhei-Bălţi. 
(vol. 1 f.d.53)
- Procesul-verbal de examinare video din 24.10.2022, potrivit căruia, a fost examinat un 
suport electronic de tip CD, pe care este stocată înregistrarea video ridicată de la market-ul 
„*****”, amplasat în localitatea s. *****, r-nul Criuleni, pe marginea traseului M-2, Chişinău-
Orhei-Bălţi, din data de 05.10.2022, în intervalul de timp cuprins între orele 00:01 – 01:00. La 
05.10.2022, ora 00:37:12, se observă o persoană de gen masculin, de o statură medie, îmbrăcat în 
scurtă de culoare roșie, pantaloni sportivi de culoare neagră şi adidași sportivi de culoare albă, 
vizibil, la pas alergător, pe lângă magazinul „*****”, se deplasează spre bancomatul 
„Moldindconbank”. La 05.10.2022, ora 00:37:24, se observă o persoană de gen masculin, de o 
statură medie, îmbrăcat în scurtă de culoare roșie, pantaloni sportivi de culoare neagră şi adidași 
sportivi de culoare albă, s-a apropiat de bancomatul „Moldindconbank”. La 05.10.2022, ora 
00:38:05, se observă o persoană de gen masculin, de o statură medie, îmbrăcat în scurtă de 
culoare neagră, pantaloni sportivi de culoare neagră şi adidași sportivi de culoare neagră, vizibil, 
la pas normal, pe lângă magazinul „*****”, se deplasează spre bancomatul „Moldindconbank”. 
La 05.10.2022, ora 00:38:14, se observă o persoană de gen masculin, de o statură medie, 
îmbrăcat în scurtă de culoare roșie, pantaloni sportivi de culoare neagră şi adidași sportivi de 
culoare neagră şi, a doua persoană de acelaşi gen şi aceeaşi statură, îmbrăcat în scurtă de culoare 
neagră, pantaloni sportivi de culoare neagră şi adidași sportivi de culoare neagră, ambii stau 
lângă bancomatul „Moldindconbank”. La 05.10.2022, ora 00:40:25, se observă o persoană de 
gen masculin, de o statură medie, îmbrăcat în scurtă de culoare roșie, pantaloni sportivi de 
culoare neagră şi adidași sportivi de culoare neagră şi, a doua persoană de acelaşi gen şi aceeaşi 
statură, îmbrăcat în scurtă de culoare neagră, pantaloni sportivi de culoare neagră şi adidași 
sportivi de culoare neagră, deplasându-se de la bancomatul „Moldindconbank”, spre ieșirea din 
s. *****. La 05.10.2022, ora 00:41:09, se observă o persoană de gen masculin, de o statură 
medie, îmbrăcat în scurtă de culoare roșie, pantaloni sportivi de culoare neagră şi adidași sportivi 
de culoare neagră şi, a două persoană de acelaşi gen şi aceeaşi statură, îmbrăcat în scurtă de 
culoare neagră, pantaloni sportivi de culoare neagră şi adidași sportivi de culoare neagră, 
deplasându-se pe lângă magazinul „*****”, spre ieșirea din s. *****. (vol. 1 f.d.54-57)
- Procesul-verbal de examinare video din 24.10.2022, potrivit căruia a fost examinat un 
suport electronic de tip CD, pe care stocată înregistrarea video ridicată de la magazinul „Victoria 
Market”, amplasat pe str.*****, or. *****, din data de 04.10.2022, în intervalul de timp cuprins 
între orele 17:06 – 17:11. La 04.10.2022, ora 17:06:28, este fixat-ă, o persoană de gen masculin, 
de o statură medie, îmbrăcată în scurtă de culoare roșie, pantaloni sportivi de culoare neagră şi 
adidași sportivi de culoare neagră. Se observă că suspectul cu o mână acoperă faţa, iar în alta ţine 
telefonul mobil şi așteaptă să se elibereze bancomatul „Moldindconbank”. La 04.10.2022, ora 
17:08:24, se observă o persoană de gen masculin, de o statură medie, îmbrăcat în scurtă de 
culoare roșie, pantaloni sportivi de culoare neagră şi adidași sportivi de culoare neagră, care s-a 
apropiat de bancomatul „Moldindconbank”. La 04.10.2022, ora 17:10:25, se observă o persoană 
de gen masculin, de statură medie, îmbrăcată în scurtă de culoare roșie, pantaloni sportivi de 
culoare neagră şi adidași sportivi de culoare neagră, care pleacă de la bancomatul 
„Moldindconbank”. La 04.10.2022, ora 17:10:41, se observă aceeaşi persoană de gen masculin, 
de o statură medie, îmbrăcată în scurtă de culoare roșie, pantaloni sportivi de culoare neagră şi 
adidași sportivi de culoare neagră, vizibil, la pas alergător, pleacă prin parcarea Centrului 
Multifuncțional din or. ***** spre direcţia de ieșire din or. *****. (vol. 1 f.d.59-61)
Document - extrasul pe balanța principala a contractului pe numele cet. *****, conform 
căruia se urmăresc tranzacţiile efectuate (vol. 1 f.d.41);
Mijloacele materiale de probă – înregistrările video înscrise pe două suporturi electronice 
de tip CD disc, de pe camerele de luat vederi amplasate la magazinul ”Linella” din s. *****, r. 
Criuleni din data de 05.11.2022, în intervalul de timp 00:01-01:00 (vol. 1 f.d.58, 62), recunoscute 
în calitate de mijloace materiale de probă prin ordonanța din 23.12.2024 (vol. 2 f.d.13).
La caz, instanța de judecată ține să menționeze că, prin ordonanța din 26.06.2024, emisă 
de Procuratura r-lui Criuleni, în privința lui Iosip Veaceslav a fost dispusă inițierea 
investigațiilor în vederea căutării acestuia.
Potrivit scrisorii informative a IP Criuleni nr. 34/31-5264 din 02.07.2024, în privința lui 
Iosip Veaceslav a fost inițiat la data de 28.06.2024 dosarul de căutare nr. 2024210112.
Totodată, prin ordonanța din 29.06.2024, emisă de Procuratura r-lui Criuleni, a fost 
suspendată urmărirea penală în privința lui Iosip Veaceslav, în temeiul art. 287 1 alin. (1) pct. 1) 
Cod de procedură penală.
La rândul său, prin ordonanța din 13.11.2024, emisă de Procuratura r-lui Criuleni, a fost 
reluată urmărirea penală în privința lui Iosip Veaceslav, în temeiul art. 287 3 alin. (1) Cod de 
procedură penală.
În conformitate cu art. 8 Cod de procedură penală, precum şi cu cele ale art. 21 din 
Constituţia Republicii Moldova, orice cetățean beneficiază de prezumţia de nevinovăţie, 
deschiderea unei proceduri judiciare penale, prin începerea urmăririi penale, nefiind posibilă 
decât în condiţiile prevăzute de lege. 
La adoptarea unei hotărâri de condamnare, până la rămânerea definitivă, inculpatul are 
statutul de persoană nevinovată, la pronunţarea unei decizii judecătoreşti de condamnare, 
prezumţia de nevinovăţie este răsturnată cu efecte erga omnes, iar soluţia magistraților trebuie să 
se bazeze pe probe certe de vinovăţie, iar în caz de îndoială, ce nu poate fi înlăturată prin probe, 
trebuie să se pronunțe o soluţie de achitare.
La adoptarea sentinţei, potrivit prevederilor art. 385 alin. (1) pct. 1) – 4) Cod de procedură 
penală, Instanţa de judecată trebuie să soluţioneze următoarele chestiuni în următoarea 
consecutivitate: 1) dacă a avut loc fapta de săvârşirea căreia este învinuit inculpatul; 2) dacă 
această faptă a fost săvârşită de inculpat; 3) dacă fapta întruneşte elementele infracţiunii şi de 
care anume lege penală este prevăzută ea; 4) dacă inculpatul este vinovat de săvârşirea acestei 
infracţiuni.
În acord cu art. 93 alin. (1) Cod de procedură penală, probele sunt elemente de fapt 
dobândite în modul stabilit de prezentul cod, care servesc la constatarea existenţei sau 
inexistenţei infracţiunii, la identificarea făptuitorului, la constatarea vinovăţiei, precum şi la 
stabilirea altor împrejurări importante pentru justa soluţionare a cauzei.
În corespundere cu art. 101 alin. (1), (2) Cod de procedură penală, fiecare probă urmează 
să fie apreciată din punct de vedere al pertinenţei, concludenţei, utilităţii şi veridicităţii ei, iar 
toate probele în ansamblu – din punct de vedere al coroborării lor. Judecătorul apreciază 
probele conform propriei convingeri, formate în urma examinării lor în ansamblu, sub toate 
aspectele şi în mod obiectiv, călăuzindu-se de lege.
În acest context, prin prisma art. 100 alin. (4) din Codul de procedură penală, toate probele 
administrate în cauza penală au fost verificate sub toate aspectele, complet și obiectiv, fiind 
analizate probele administrate, coroborarea lor cu alte probe, necesitatea administrării de noi 
probe și verificarea sursei de proveniență a acestora.
La caz, instanța susține că în jurisprudența sa, Curtea Europeană a menționat că, deși 
articolul 6 § 1 din Convenție garantează dreptul la un proces echitabil, acesta nu stabilește reguli 
privind admisibilitatea probelor, problemă care trebuie să fie reglementată în primul rând de 
dreptul național (Lhermitte v. Belgia [MC], 29 noiembrie 2016, § 83), or atunci când Curtea 
Europeană verifică încălcări ale procedurii de administrare a probelor, ea constată modul în care 
această încălcare afectează caracterul echitabil al întregii proceduri (Bykov v. Rusia [MC], 10 
martie 2009, § 89, Prade v. Germania, 3 martie 2016, § 33, Dimitrov și Momin v. Bulgaria, 7 
iunie 2018, § 51, 62).
Pe plan național, art. 95 alin. (1) din Codul de procedură penală prevede că, sunt admisibile 
probele pertinente, concludente și utile administrate în conformitate cu prevederile Codului, iar 
art. 95 alin. (2) din Codul de procedură penală stabilește că, problema admisibilității probelor o 
decide organul de urmărire penală, din oficiu sau la cererea părților, ori, după caz, instanța de 
judecată, important fiind accesul în egală măsură a tuturor părților la cercetarea probei.  
Astfel, instanța a constatat din materialele cauzei că partea apărării a avut accesul în egală 
măsură la cercetarea tuturor probelor enunțate în rechizitoriu inclusiv să le conteste, în 
conformitate cu prevederile art. 101 alin. (4) din Codul de procedură penală, adoptând o poziție 
clară, prin care au renunțat expres la anumite garanții procesuale, nesolicitând examinarea cauzei 
în procedură simplificată.
Audiind declarațiile părții vătămate, în coraport cu cercetarea tuturor probelor administrate 
la faza urmăririi penale, instanţa a constatat că vina inculpatului a fost dovedită incontestabil, 
acţiunile căruia instanţa le califică în conformitate cu prevederile art. 190 alin. (1) Cod penal pe 
semnele: escrocheria – adică sustragerea bunurilor altei persoane prin abuz de încredere, 
inducerea și menținerea în eroare.
Din declarațiile părții vătămate, coroborate cu probele acuzării examinate în ședință de 
judecată, inclusiv declarațiile învinuitului făcute la etapa urmăririi penale, instanța de judecată 
reține că, în perioada de 04.10.2022 – 05.10.2022, dându-şi seama de caracterul social-periculos 
al acţiunilor sale, consecinţele ce pot fi produse şi dorind survenirea unor astfel de consecințe, 
acţionând în mod intenționat şi urmărind scopul comiterii unei infracţiuni de escrocherie, adică 
de sustragere a bunurilor altei persoane, a adus-o în eroare pe *****, prin intermediul unui profil 
fals creat pe reţeaua de socializare „Messenger”, a contactat-o pe *****, prin abuz de încredere 
şi inducere în eroare, prezentându-se drept o cunoscută de a ultimei, sub pretextul să-i efectueze 
un transfer, ca urmare a solicitat datele cardului bancar, care deținând cardul bancar emis pe 
numele soţului – *****, a transmis către Iosip Veaceslav ***** datele cardului cu nr. *****, 
emis de B.C. „Moldindconbank” S.A. Ulterior, după transmiterea datelor cardului bancar, Iosip 
Veaceslav ***** a efectuat mai multe tranzacţii neautorizate, iar prin retragerea numerarului fără 
card, a sustras de la ***** în total sumă de 3900,00 lei. 
La fel, din declarațiile lui Iosip Veaceslav, făcute la urmărirea penală în calitate de 
învinuit, instanța de judecată reține că, ultimul a comis fapta infracțională din motiv că avea 
nevoie de bani. Astfel, din declarațiile lui Iosip Veaceslav , rezultă că el şi-a făcut un cont fals de 
pe „Facebook” şi a dat cerere de prietenie la mai multe persoane, care l-au acceptat. Printre 
acestea era şi partea vătămată *****. Ultimei chiar i-a scris un mesaj pe „Messenger”, prin care a 
început discuția, posibil cu „Salut, ce mai faci, cum la tine.”, la care, bănuiește, persoana 
cunoștea din poza de pe profilul fals, deoarece i-a răspuns. Atunci el a întrebat-o dacă se 
folosește de card bancar, ea i-a răspuns că da, iar el, sub pretextul ca să-i remite un transfer 
bancar, i-a solicitat să-i remită poza la cardul ei, la ce ea a căzut de acord. Atunci el, după ce a 
primit poza, a salvat-o şi când venea din ospeție de la moșul lui *****, care îl chema posibil 
„*****” (de la pescuit posibil din s. *****, r-nul Criuleni), s-au oprit la un bancomat, unde el i-a 
spus lui ***** că trebuie să scoată banii de la bancomat, ce şi a făcut. Ei s-au oprit la un 
bancomat din s. *****, r-nul Criuleni, de lângă magazinul „Linella”, unde el a scos banii. Apoi, 
el, cu *****, au plecat spre domiciliul fiecăruia, iar cu partea vătămată de atunci nu a mai vorbit, 
iar profilul fals nu l-a mai folosit, chiar şi telefonul de la care se folosea pentru acest profil, l-a 
deteriorat. Din banii sustrași de la *****, a achitat chiria apartamentului din or. ***** şi anume 
3900,00 lei, dintre care nu i-au ajuns şi a fost nevoit să mai adauge.
Declarațiile lui Iosip Veaceslav, se confirmă prin acțiunile de urmărire penală făcute pe 
dosar, din care se vede cum acesta a ridicat banii de la bancomatele care corespund cu 
bancomatele prin intermediul cărora la data și orele corespunzătoare informației parvenite de la 
instituția bancară despre rulajul bancar, au fost sustrași banii părții vătămate.
Analizând ansamblul probelor administrate în cursul urmăririi penale și în ședința de 
judecată, instanța constată că faptele imputate inculpatului Iosip Veaceslav sunt pe deplin 
confirmate, acesta acționând cu intenție directă în scopul inducerii în eroare a părții vătămate 
*****, prin intermediul unui profil fals creat pe rețeaua de socializare „Messenger”, obținând 
astfel în mod ilicit suma de 3900 lei.
În cauză, instanța reține că modalitatea de comitere a faptei a presupus un abuz de 
încredere exercitat prin utilizarea unui profil fals pe rețeaua „Messenger”, prin care inculpatul a 
creat aparența unei persoane cunoscute părții vătămate, inducând-o astfel în eroare cu privire la 
identitatea sa. Înșelăciunea s-a realizat prin minciuni succesive și premeditate, inculpatul 
invocând situații fictive precum necesitatea transmiterii urgente a unor sume de bani, solicitarea 
datelor cardului bancar și pretinse justificări privind efectuarea transferurilor, obținând astfel în 
mod fraudulos acces la cardul bancar al soțului părții vătămate și realizând tranzacțiile 
neautorizate. Sustragerea sumei de 3900 lei s-a produs prin inducerea în eroare sistematică a 
părții vătămate, folosind pretexte false și exploatând încrederea acesteia, ceea ce conferă faptei 
caracterul unei escrocherii comise prin abuz de încredere și manipularea unor circumstanțe 
nereale.
În ceea ce privește modalitatea de pregătire a faptei, instanța constată că acțiunile 
inculpatului au avut un caracter premeditat, acesta elaborând în prealabil un scenariu fraudulos 
prin crearea unui profil fals pe „Messenger”, asumarea identității unei persoane cunoscute părții 
vătămate și formularea unor explicații mincinoase privind necesitatea urgentă de transmitere a 
banilor, solicitarea datelor cardului bancar și utilizarea codurilor primite prin SMS, toate acestea 
fiind menite să creeze aparența unui context real și legitim, pentru a asigura succesul sustragerii.
Partea vătămată ***** a relatat, în concordanță cu probele administrate, modul în care a 
fost determinată să transmită fotografiile cardului bancar și ulterior codurile primite prin SMS, 
fiind indusă în eroare prin mesajele expediate de inculpat de pe un profil fals, care invocau 
situații urgente și justificări mincinoase, ceea ce a creat aparența unor împrejurări reale și a 
generat convingerea că solicitările sunt legitime.
În ceea ce privește susținerea apărării potrivit căreia ***** nu ar putea avea calitatea de 
parte vătămată, motivat de faptul că cardul bancar utilizat este emis pe numele soțului acesteia, 
instanța constată că o asemenea alegație este nefondată. Potrivit art. 59 alin. (1) CPP, parte 
vătămată este persoana fizică ale cărei drepturi sau interese legitime au fost vătămate prin 
infracțiune. În cauză, prejudiciul material s-a produs din patrimoniul familiei, asupra căruia 
partea vătămată avea posesie și folosință efectivă, gestionând cardul și fondurile existente pe 
acesta. Deși cardul este emis pe numele soțului, suma retrasă reprezenta mijloace bănești aflate 
la dispoziția părții vătămate, iar faptul că aceasta a fost indusă în eroare, determinată să transmită 
datele cardului și codurile de autorizare, o plasează în mod direct în poziția persoanei 
prejudiciate de acțiunile inculpatului. În plus, în cazul infracțiunilor de escrocherie, calitatea de 
parte vătămată aparține persoanei față de care au fost exercitate actele de inducere în eroare și 
care, ca urmare a acestora, a suferit o vătămare patrimonială, indiferent cine este titularul formal 
al instrumentului de plată. Prin urmare, ***** deține calitatea procesuală de parte vătămată, 
întrucât prejudiciul a fost cauzat prin inducerea sa în eroare și prin diminuarea mijloacelor 
bănești aflate în posesia și folosința ei.
În raport cu susținerea apărării potrivit căreia învinuirea nu ar fi confirmată în lipsa unei 
expertize a înregistrărilor video de la bancomat, instanța reține că asemenea argumente sunt 
nefondate. În procesul penal, vinovăția inculpatului nu se stabilește exclusiv printr-un anumit tip 
de probă, legea neimpunând necesitatea existenței unei înregistrări video ori efectuarea unei 
expertize pentru a demonstra retragerea numerarului de o anumită persoană. Conform art. 100 
CPP, cauza se soluționează în baza ansamblului probelor administrate, iar instanța apreciază 
liber probele, potrivit intimei convingeri, formate pe baza examinării lor coroborate. În cauză, 
inculpatul Iosip Veaceslav a recunoscut explicit fapta încă din faza urmăririi penale, ceea ce în 
conformitate cu 93 alin. (2), art. 103 CPP la fel constituie mijloc de probă descriind în detaliu 
modul în care a creat profilul fals pe „Messenger”, a indus-o în eroare pe partea vătămată, a 
obținut fotografiile cardului și codurile transmise prin SMS, precum și faptul cum s-a deplasat la 
bancomatul din s. *****, de unde a ridicat suma de 3900 lei. Declarațiile sale sunt concordante 
cu extrasele bancare privind tranzacțiile neautorizate, cu declarațiile părții vătămate și cu datele 
tehnice ale operațiunilor efectuate prin retragerea numerarului fără card, ceea ce exclude 
caracterul întâmplător al operațiunilor și demonstrează accesul direct al inculpatului la datele de 
autorizare. Totodată, partea vătămată a descris în mod consecvent și concret împrejurările în care 
a transmis fotografiile cardului și codurile primite prin SMS, acestea fiind elementele-cheie care 
au permis efectuarea retragerilor. Împrejurarea că nu s-a dispus efectuarea unei expertize a 
imaginilor video de la bancomat nu afectează validitatea și suficiența celorlalte probe 
concludente din dosar, întrucât imaginile video nu reprezintă o condiție obligatorie pentru 
dovedirea infracțiunii de escrocherie. Fapta inculpatului este pe deplin confirmată prin probe 
directe și indirecte, legal administrate și coroborate, care conturează dincolo de orice dubiu 
rezonabil faptul că inculpatul a săvârșit acțiunile de inducere în eroare și retragere ilicită a sumei 
de 3900 lei, motiv pentru care argumentele apărării privind lipsa probelor nu pot fi primite.
În aceste circumstanțe, instanța respinge solicitarea apărării privind achitarea inculpatului, 
deoarece materialul probator administrat confirmă pe deplin săvârșirea faptei imputate și 
implicarea directă a inculpatului în mecanismul fraudulos prin care a fost prejudiciată partea 
vătămată. Probele coroborate demonstrează caracterul intenționat al acțiunilor sale și exclud 
existența oricărui dubiu rezonabil care ar putea conduce la o soluție de achitare.
Prin urmare, se constată că inculpatul a sustras prin escrocherie un bun străin, asupra căruia 
nu avea nici un atribut al dreptului de proprietate, nu a compensat valoarea bunului sustras, 
precum şi nu a înlocuit bunul sustras cu alte bunuri de aceeaşi valoare, astfel, acesta a luat ilegal 
şi gratuit bunul descris, ce aparține părţii vătămate.
Deci, analizând ansamblul probelor prezentate de acuzare instanța de judecată ajunge la 
concluzia că, prin acțiunile sale intenționate, Iosip Veaceslav a săvârșit infracțiunea prevăzută la 
art.190 alin.(1) din Codul penal, cu indicii de calificare: escrocheria, adică sustragerea bunurilor 
altei persoane prin abuz de încredere, inducere și menținere în eroare.
În conformitate cu prevederile art. 389 alin. (1) Cod de procedură penală, sentinţa de 
condamnare se adoptă numai în condiţia în care, în urma cercetării judecătoreşti, vinovăţia 
inculpatului în săvârşirea infracţiunii a fost confirmată prin ansamblul de probe cercetate de 
instanţa de judecată. 
Iar conform art. 389 alin. (2) Cod de procedură penală, sentinţa de condamnare nu poate fi 
bazată pe presupuneri sau, în mod exclusiv ori în principal, pe declaraţiile martorilor depuse în 
timpul urmăririi penale şi citite în instanţa de judecată în absenţa lor.
În cadrul ședinței de judecată s-a stabilit vinovăția inculpatului Iosip Veaceslav dincolo de 
orice îndoială rezonabilă. Iată de ce, instanța de judecată va emite o sentință de condamnare în 
privința acestuia.
La stabilirea categoriei şi termenului de pedeapsă, în conformitate cu prevederile art. art. 7, 
61, 75 – 77 Cod penal, instanţa de judecată ţine cont şi reiese din scopul pedepsei penale, care 
urmărește restabilirea echităţii sociale, corectarea persoanei vinovate şi prevenirea săvârşirii de 
noi infracţiuni şi ţine cont de gravitatea infracţiunii săvârşite, de motivul acesteia, de persoana 
celui vinovat, de circumstanţele cauzei care atenuează sau agravează răspunderea, de influenţa 
pedepsei aplicate asupra corectării şi reeducării vinovatului, precum şi de condiţiile de viață ale 
acestuia.
Aşadar, în corespundere cu art. 7 Cod penal, la aplicarea legii penale se ţine cont de 
caracterul şi gradul prejudiciabil al infracţiunii săvârşite, de persoana celui vinovat şi de 
circumstanţele cauzei care atenuează ori agravează răspunderea penală.
Conform prevederilor art. 75 Cod penal, persoanei recunoscute vinovate de săvârşirea 
unei infracţiuni i se aplică o pedeapsă echitabilă în limitele fixate în Partea specială a 
prezentului cod şi în strictă conformitate cu dispoziţiile Părţii generale a prezentului cod. La 
stabilirea categoriei şi termenului pedepsei, instanţa de judecată ţine cont de gravitatea 
infracţiunii săvârşite, de motivul acesteia, de persoana celui vinovat, de circumstanţele cauzei 
care atenuează ori agravează răspunderea, de influenţa pedepsei aplicate asupra corectării şi 
reeducării vinovatului, precum şi de condiţiile de viață ale familiei acestuia.
Astfel, pedeapsa aplicată are drept scop de a influenţa inculpatul de a-şi revizui atitudinea 
faţă de valorile sociale şi comportamentul faţă de membrii societăţii, or, pentru a-şi atinge 
scopul, o pedeapsă penală nu trebuie să fie retributivă, intimidatoare sau vindicativă, în sens că 
aceasta nu trebuie privită ca preţul pe care trebuie să-l plătească persoana pentru fapta 
prejudiciabilă şi excluderea caracterului vindicativ al pedepsei, ci realizarea dreptății.
Conform prevederilor art. 16 alin. (3) CP RM, infracţiuni mai puţin grave se consideră 
faptele pentru care legea penală prevede pedeapsa maximă cu închisoare pe un termen de până 
la 5 ani inclusiv.
Astfel, conform art. 16 alin. (3) Cod penal, instanţa de judecată relevă că infracţiunea 
săvârşită, în funcţie de caracterul şi gradul prejudiciabil, se atribuie la categoria infracţiunilor 
mai puțin grave. Suportul normativ al acestei concluzii derivă din interpretarea sistemică a 
prevederilor art. 16 alin. (3) și art. 190 alin. (1) Cod penal.
Instanța de judecată reține că, inculpatul Iosip Veaceslav este cetățean al Republicii 
Moldova, cetățean al Republicii Moldova, moldovean, originar și domiciliat în r-nul Ialoveni, s. 
*****, studii medii, supus militar, neangajat în câmpul muncii, celibatar, în concubinaj, are un 
copil la întreținere, nu se află la evidența medicului narcolog și psihiatru, fără grade de 
invaliditate, fără distincții de stat și grade speciale, cu antecedente penale, anterior judecat.
Circumstanțe atenuante, conform art. 76 alin. (1) lit. b), (2) din Codul penal, instanţa reţine 
faptul: săvârșirea infracţiunii de către o persoană care a atins vârsta de 18 ani, dar nu a atins 
vârsta de 21 de ani.
Corelativ, art. 77 din Codul penal stabilește circumstanțele agravante, care au caracter 
exhaustiv. Plenul Curţii Supreme de Justiţie a RM în Hotărârea „Cu privire la unele chestiuni ce 
vizează individualizarea pedepsei penale” nr. 8 din 11.11.2013, a indicat că, pot fi recunoscute 
drept circumstanțe agravante numai acele împrejurări, care sunt strict prevăzute de lege, stabilite 
de organele de urmărire penală şi incluse în conţinutul rechizitoriului (pct. 6)).
În conformitate cu prevederile art. 77 alin. (1) lit. a) din Codul penal, ca circumstanță 
agravantă, instanța de judecată reține: săvârșirea infracţiunii de către o persoană care anterior a 
fost condamnată pentru infracţiune similară sau pentru alte fapte care au relevanță pentru cauză.
În accepțiunea art. 61 alin. (2) Cod penal, pedeapsa are drept scop restabilirea echităţii 
sociale, corectarea condamnatului, precum şi prevenirea săvârşirii de noi infracţiuni atât din 
partea condamnaților, cât şi a altor persoane. Executarea pedepsei nu trebuie să cauzeze 
suferințe fizice şi nici să înjosească demnitatea persoanei condamnate.
După această denotație, instanţa de judecată accentuează că pedeapsa aplicată inculpatului 
trebuie să fie echitabilă, legală şi individualizată, capabilă să restabilească echitatea socială şi să 
realizeze scopurile legii penale şi pedepsei penale, în strictă conformitate cu dispoziţiile părţii 
generale a Codului penal şi stabilirea pedepsei în limitele fixate în partea specială.
Limitele termenelor de pedeapsă, prevăzute în partea specială, sunt determinate de 
încadrarea juridică a faptei şi reflectă gravitatea infracţiunii săvârşite. Gravitatea acesteia constă 
în modul şi mijloacele de săvârșire a faptei, de scopul urmărit, de împrejurările în care fapta a 
fost comisă, de urmările produse sau care s-ar fi putut produce.
Cuantumul pedepsei, în afară de gravitatea infracţiunii săvârşite, se stabileşte având în 
vedere persoana celui vinovat, care include date privind gradul de dezvoltare psihică, situaţia 
materială, familială sau socială, prezenţa sau lipsa antecedentelor penale, comportamentul 
inculpatului până sau după săvârşirea infracţiunii, deci este vorba de personalitatea infractorului. 
Conform prevederilor art. 8 Cod penal, caracterul infracţional al faptei şi pedeapsa pentru 
aceasta se stabilesc de legea penală în vigoare la momentul săvârşirii faptei.
Legiuitorul, estimând in abstracto pericolul social al infracţiunii incriminate la art. 190 
alin. (1) Cod penal a stabilit că aceasta – se pedepsește cu amendă în mărime de la 550 la 1000 
de unități convenționale sau cu muncă neremunerată în folosul comunității de la 120 la 240 de 
ore, sau cu închisoare de până la 3 ani.
Concomitent, în ordinea art. 70 alin. (3 1) Cod penal, la aplicarea pedepsei persoanelor 
care au atins vârsta de 18 ani, dar nu au atins vârsta de 21 de ani, care au săvârşit infracţiune 
la vârsta de la 18 până la 21 de ani, maximul pedepsei se reduce cu o treime. (...).
Din norma enunțată supra, instanța de judecată deduce că pentru a-i fi aplicate prevederile 
normei art. 70 alin. (3 1) Cod penal, persona urmează să întrunească cumulativ 2 condiții: 1) la 
data aplicării pedepsei persoana să aibă atinsă vârsta de 18 ani, dar să nu aibă atins vârsta de 21 
de ani; 2) persoana să fi săvârşit infracţiune la vârsta de la 18 până la 21 de ani.
În cazul inculpatului Iosip Veaceslav (d.n.*****), instanța de judecată reține că acesta a 
împlinit vârsta de 21 de ani la data de 04.11.2022, respectiv, la data pronunţării sentinței acesta 
are deja vârsta de 21 de ani, iar amânarea examinării cauzei în termeni mai restrânși nu a fost 
posibilă anume din vina inculpatului, care se eschiva de a se prezenta în fața instanței de 
judecată, ce a determinat și anunțarea lui în căutare, din care considerent prevederile normei art. 
70 alin. (31) Cod penal nu-i sunt aplicabile.
Instanța de judecată ține să menționeze că, aplicarea unei pedepse principale cu amendă 
sau muncă neremunerată în folosul comunității nu-și va atinge scopul.
Având în vedere faptul că, inculpatul s-a eschivat de instanța de judecată, fiind anunțat în 
căutare, nu are un loc stabil de muncă, nu a dat dovadă că ar avea aptitudini de a munci sau că ar 
avea careva surse legale de venit, nu are familie, anterior a fost de mai multe ori tras la 
răspundere penală, inclusiv cu închisoare, termenul pedepsei fiindu-i suspendat condiționat pe 
termen de probă dar nu a tras concluziile de rigoare, astfel că aplicarea inculpatului a unei 
pedepse neprivative de libertate nu este posibilă, or aceasta nu-și va atinge scopul educativ.
Analizând în ansamblu circumstanţele cauzei, instanţa de judecată consideră că pentru 
corectarea și reeducare acestuia, este necesară aplicarea unei pedepse sub formă de închisoare. 
În cazul săvârşirii unei infracţiuni instanţa de judecată este singură în măsură să 
înfăptuiască nemijlocit opera de individualizare a pedepsei pentru infractorul care a comis acea 
infracţiune, având deplină libertate de acţiune în vederea realizării acestei operaţiuni.
Astfel, instanța de judecată consideră oportună stabilirea inculpatului a unei pedepse cu 
închisoare pe un termen de 2 ani.
În corespundere cu art. 72 alin. (3) din Codul penal, în penitenciare de tip semiînchis 
execută pedeapsa persoanele condamnate la închisoare pentru infracţiuni mai puţin grave şi 
grave, săvârșite cu intenţie.
Astfel, în condiţiile art. 72 alin. (3) din Codul penal, deoarece inculpatul a săvârşit cu 
intenție infracţiune din categoria celor mai puțin grave, el urmează să execute pedeapsa în 
penitenciar de tip semiînchis.
Totodată, ţinând cont de pericolul pe care îl prezintă persoana inculpatului pentru societate, 
de vârsta la care acesta a comis infracțiunea, starea socială a acestuia, de repercusiunile pe care 
le-ar avea asupra inculpatului şi familiei sale, dar și din cumulul considerațiunilor expuse supra, 
la capitolul alegerii categoriei pedepsei, o condamnare cu executare la închisoare, ţinând cont de 
situaţia personală a acestuia, în circumstanțele descrise supra, instanţa nu consideră raţional ca 
inculpatului să-i fie suspendată condiționat executarea pedepsei în temeiul prevederilor art. 90  
alin. (1) sau art. 901 Cod penal, or în acest caz pedeapsa riscă să nu-și atingă scopul.
În această odine de idei, reiterând cele expuse supra, instanţa consideră că scopul educativ 
al pedepsei nu poate fi atins fără privarea de libertate a inculpatului.
În corespundere cu prevederile art. 385 alin. (1) pct. 15) din Codul de procedură penală, 
instanța urmează să se expună în privința măsurii preventivă ce se va aplica inculpatului până 
când sentința va deveni definitivă.
La rândul său, potrivit art. 395 alin. (1) lit. 5) Cod de procedură penală, în dispozitivul 
sentinţei de condamnare trebuie să fie arătată dispoziţia privitoare la măsura preventivă ce se 
va aplica inculpatului până când sentinţa va deveni definitivă.
În contextul dezbaterilor judiciare procurorul și apărătorul nu s-au expus pe marginea 
aplicării sau menținerii măsurilor preventive în privința inculpatei. 
La caz, instanța de judecată reține că, în privința lui Iosip Veaceslav, nici pe parcursul 
urmăririi penale și nici în perioada examinării cauzei în instanța de fond, nu a fost aplicată 
careva măsură preventivă.
În acest context, instanţa relevă că, conform art. 329 alin. (1) din Codul de procedură 
penală, la judecarea cauzei, instanţa, din oficiu sau la cererea părţilor şi ascultând opiniile 
acestora, este în drept să dispună aplicarea, înlocuirea sau revocarea măsurii preventive 
aplicate inculpatului.
Instanţa constată că potrivit art. 175 alin. (1) şi (2) din Codul de procedură penală, 
constituie măsuri preventive măsurile cu caracter de constrângere orientate în scopul asigurării 
de către instanţă a executării sentinţei.
În ordinea art. 176 alin. (1) din Codul de procedură penală, măsurile preventive pot fi 
aplicate de către procuror, din oficiu ori la propunerea organului de urmărire penală, sau, după 
caz, de către instanța de judecată numai în cazurile în care există suficiente temeiuri rezonabile, 
susținute prin probe, de a presupune că bănuitul, învinuitul, inculpatul ar putea să se ascundă 
de organul de urmărire penală sau de instanță, să exercite presiune asupra martorilor, să 
nimicească sau să deterioreze mijloacele de probă sau să împiedice într-un alt mod stabilirea 
adevărului în procesul penal, să săvârșească alte infracțiuni ori că punerea în libertate a 
acestuia va cauza dezordine publică. De asemenea, ele pot fi aplicate de către instanță pentru 
asigurarea executării sentinței.
Potrivit prevederilor art. 185 alin. (1) din Codul de procedură penală, arestarea preventivă 
constă în deţinerea învinuitului, inculpatului în stare de arest în locurile şi în condiţiile 
prevăzute de lege. Arestarea preventivă constituie o măsură excepțională și se dispune doar 
atunci când se demonstrează că alte măsuri nu sunt suficiente pentru a înlătura riscurile care 
justifică aplicarea arestării.
În ordinea art. 186 alin. (1) din Codul de procedură penală, termenul ținerii persoanei în 
stare de arest curge de la momentul privării persoanei de libertate la reținerea ei, iar în cazul în 
care ea nu a fost reținută – de la momentul executării hotărârii judecătorești privind aplicarea 
acestei măsuri preventive.
Având în vedere faptul că instanța de judecată a dispus aplicarea pedepsei închisorii cu 
executare, va dispune aplicarea măsurii preventive – arestul preventiv până sentința va deveni 
definitivă.
În conformitate cu art. 220 alin. (3) din Codul procedură penală, hotărârea privind 
acţiunea civilă se adoptă în conformitate cu normele dreptului civil.
Potrivit art. 387 alin. (1) din Codul de procedură penală, o dată cu sentinţa de condamnare, 
instanţa de judecată, apreciind dacă sânt dovedite temeiurile şi mărimea pagubei cerute de partea 
civilă, admite acţiunea civilă, în tot sau în parte, ori o respinge.
În acord cu art. 394 alin. (5) din Codul de procedură penală, partea descriptivă a 
sentințelor de condamnare sau achitare ori de încetare a procesului penal trebuie să conţină 
motivele pe care este întemeiată hotărârea instanţei cu privire la acţiunea civilă sau la 
repararea pagubei materiale cauzate de infracţiune.
La fel, conform art. 397 din Codul de procedură penală, dispozitivul sentinţei de 
condamnare, precum şi al celei de achitare sau de încetare a procesului penal, pe lângă 
chestiunile enumerate în art.395 şi 396, în cazurile necesare, trebuie să mai cuprindă: 1) 
hotărârea cu privire la acţiunea civilă înaintată sau hotărârea pronunţată din oficiu de către 
instanţă referitor la repararea pagubei.
În speța de față, partea vătămată ***** a invocat recuperarea prejudiciului material cauzat 
în sumă de 3.900 lei, rezultat direct din infracțiunea de escrocherie săvârșită de inculpatul Iosip 
Veaceslav. Instanța constată că între fapta incriminată și prejudiciul pretins există o legătură 
cauzală nemijlocită, prejudiciul fiind cert și dovedit prin probele existente la dosar.
În conformitate cu art. 1998 alin. (1) din Codul civil, cel care acționează faţă de altul în 
mod ilicit, cu vinovăţie este obligat să repare prejudiciul patrimonial, iar în cazurile prevăzute 
de lege, şi prejudiciul moral cauzat prin acțiune sau omisiune. 
Prin urmare, repararea prejudiciului material este legală și justificată, aceasta asigurând 
realizarea dreptului părții vătămate la despăgubire și respectarea principiului responsabilității 
civile delictuale. În consecință, instanța urmează să dispună obligarea inculpatului la plata sumei 
de 3.900 lei în beneficiul părții vătămate.
Cheltuieli de judecată pe dosar nu au fost solicitate și nici nu au fost identificate de către 
instanța de judecată prin prisma normei art. 227 alin. (1) și (2) Cod de procedură penală.
Cu referire la prevederile art. art. 161-162, 385 alin. (1) pct. 13, art. 397 pct. 3) din Codul 
de procedură penală, la adoptarea sentinței, instanța de judecată hotărăște chestiunea cu privire 
la corpurile delicte.
Procurorul, în dezbateri judiciare a solicitat păstrarea mijloacelor materiale de probă la 
dosar pe întreaga perioadă de păstrarea a dosarului.
În conformitate cu prevederile art. 385 alin. (1) pct. 13) Cod de procedură penală, la 
adoptarea sentinţei, instanţa de judecată soluţionează chestiunea cu privire la corpurile delicte.
În continuare potrivit cu art. 158 alin. (1) și (2) din Codul de procedură penală, corpuri 
delicte sunt recunoscute obiectele în cazul în care există temeiuri de a presupune că ele au servit 
la săvârşirea infracţiunii, au păstrat asupra lor urmele acţiunilor criminale sau au constituit 
obiectivul acestor acţiuni, precum şi bani sau alte valori ori obiecte şi documente care pot servi 
ca mijloace pentru descoperirea infracţiunii, constatarea circumstanţelor, identificarea 
persoanelor vinovate sau pentru respingerea învinuirii ori atenuarea răspunderii penale. 
Obiectul se recunoaşte drept corp delict prin ordonanța organului de urmărire penală sau prin 
încheierea instanţei de judecată şi se anexează la dosar.
Soluționând soarta corpurilor delicte, instanța de judecată atestă că atare nu au fost 
stabilite.
Instanța statuează cu referire la mijloacele materiale de probă, că potrivit art. 157 alin. (1), 
Cod procedură penală, constituie mijloc material de probă documentele în orice formă (scrisă, 
audio, video, electronică etc.) care provin de la persoane oficiale fizice sau juridice dacă în ele 
sunt expuse ori adeverite circumstanțe care au importanță pentru cauză.
Subsecvent, art. 157 alin. (2) din Codul procedură penală stipulează că, documentele se 
anexează, prin ordonanța organului de urmărire penală sau prin încheierea instanței, la 
materialele dosarului și se păstrează atâta timp cât se păstrează dosarul respectiv. 
În cazul în care documentele în original sunt necesare pentru evidență, rapoarte sau în alte 
scopuri legale, acestea pot fi restituite deținătorilor, dacă este posibil fără a afecta cauza, copiile 
de pe acestea păstrându-se în dosar.
Mijloacele materiale de probă, și anume: 2 suporturi electronice de tip CD, care conțin 
înregistrări video de la locurile comiterii faptei infracționale (vol. 1 f.d.58, 62) – urmează a fi 
păstrare la materialele dosarului pe întreaga perioadă de păstrare a acestuia.
În conformitate cu prevederile art. art. 338-341, 382, 384, 385, 387, 389, 392-395, 397, 
400-402 Cod de procedură penală, instanţa de judecată,-
H O T Ă R Ă Ș T E:
Iosip Veaceslav ***** se recunoaşte vinovat de săvârșirea infracţiunii prevăzute de art. 
190 alin. (1) Cod penal şi, în baza acestei norme, i se stabileşte pedeapsă sub formă de închisoare 
pe un termen de 2 (doi) ani, cu executarea pedepsei în penitenciar de tip semiînchis. 
Termenul executării pedepsei lui Iosip Veaceslav ***** urmează a fi calculat din 
momentul reținerii. 
Se aplică în scopul asigurării executării pedepsei în privința lui Iosip Veaceslav ***** 
măsura preventivă – arestul preventiv, cu menținerea acesteia până la rămânerea definitivă a 
prezentei sentinţe.
Se încasează din contul lui Iosip Veaceslav ***** în beneficiul lui ***** suma de 3900,00 
lei (trei mii nouă sute lei, 00 bani) spre recuperarea prejudiciului material cauzat prin infracțiune.
Mijloacele materiale de probă - 2 suporturi electronice de tip CD, de păstrat la materialele 
dosarului pe întreaga perioada de păstrare a acestuia.
Sentința pronunțată integral la data de 11 decembrie 2025.
Sentinţa cu drept de apel la Curtea de Apel Centru, prin intermediul Judecătoriei Criuleni,  
în termen de 15 zile de la data pronunțării sentinței. 
Preşedintele şedinţei,
judecătorul                                   /semnătura/                     Romina Ţurcan
Copia justă
Confirmă judecătorul                                                             Romina Ţurcan