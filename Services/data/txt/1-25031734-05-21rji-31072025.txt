Dosar nr.1-25031734-05-21rji-31072025                                                                                                                                                  
                                                                                                       Judecătoria Cahul, sediul 
Taraclia    
                                                                                                                   Judecător: Octavian 
Grecu
D  E  C  I  Z  I  E
în numele Legii
12 decembrie 2025                                                                                        municipiul Cahul
Completul de judecată al Curţii de Apel Sud, sediul Cahul
în componenţa:
preşedintele completului                           Vitalie Movilă
judecătorii                                     Inga Gorlenco, Evgheni Bancov  
a judecat fără prezența părților, în ordine de recurs, recursul declarat de Administrația 
Penitenciarului nr.1-Taraclia, recursul declarat de avocatul Puică Sergiu, în interesele 
condamnatului Cojoacă Mihail și recursul declarat de avocatul Țurcanu Alexandru, în interesele 
condamnatului Cojoacă Mihail, împotriva încheierii Judecătoriei Cahul, sediul Taraclia, din 12 
iunie 2015, pronunțată în cauza la demersul Administrației Penitenciarului nr.1-Taraclia privind 
aplicarea art.92 Cod penal în privința lui Cojoacă Mihail,-
C O N S T A T Ă :
În fapt.
La 11 martie 2025 Administrația Penitenciarului nr.1-Taraclia a depus în instanța de 
judecată demers privind aplicarea prevederilor art.92 Cod penal în privința condamnatului 
Cojoacă Mihail. 
În motivarea demersului s-a indicat că, Cojoacă Mihail execută pedeapsa stabilită prin 
Decizia Curții de Apel Comrat din 24 mai 2022 în baza ***** la 5 ani 6 luni privațiune de 
libertate în penitenciar de tip semiînchis.
La data de 28 februarie 2025 a executat real 2 ani 9 luni 4 zile, ceia ce constituie mai mult 
de 1/2 din termenul de pedeapsă (1/2 din 5 ani 6 luni constituie 2 ani 9 luni) pentru infracțiune 
gravă, conform art.16 Cod penal. Partea neexecutată constituie 2 ani 8 luni 25 zile.
La data de 28 februarie 2025 posibilitatea aplicării prevederilor art.92 Cod penal a fost 
examinată de comisia Penitenciarului nr.1-Taraclia, care a hotărât de a înainta demers în instanța 
de judecată în legătură cu întrunirea de către condamnat a condițiilor legal stabilite și anume a 
executat mai mult de 1/2 din termenul de pedeapsă real, are un comportament pozitiv.
Soluția instanței de fond:
Prin încheierea Judecătoriei Cahul, sediul Taraclia, din 12 iunie 2015, a fost respins ca 
neîntemeiat demersul Administrației Penitenciarului nr.1-Taraclia privind aplicarea prevederilor 
art.92 Cod penal în privința lui Cojoacă Mihail.
Recursurile împotriva soluției instanței de fond: 
Nefiind de acord cu încheierea enunțată, la 17 iunie 2025 Administrația Penitenciarului 
nr.1-Taraclia a depus recurs, prin care a solicitat admiterea recursului, casarea încheierii instanței 
de fond, cu rejudecarea cauzei și adoptarea unei noi hotărâri, prin care să fie admis integral 
demersul Administrației Penitenciarului nr.1-Taraclia privind aplicarea prevederilor art.92 Cod 
penal în privința lui Cojoacă Mihail.
În motivarea cererii de recurs a indicat că, comportarea condamnatului în timpul 
executării pedepsei a fost minuțios evaluată de către membrii Comisiei Penitenciarului nr.1-
Taraclia, din toate punctele de vedere. Pe parcursul executării pedepsei penale în penitenciar, 
condamnatul Cojoacă Mihail a demonstrat comportamentul pozitiv, s-a implicat în cadrul muncii 
neremunerate, nu are sancţiuni. Comisia penitenciarului a ajuns la concluzia că condamnatul 
Cojoacă Mihail are un comportament pozitiv.
Susține că, membrii comisiei penitenciarului, știind situația reală a condamnatului 
Cojoacă Mihail, a ajuns la concluzie, că în cazul lui, scopul pedepsei penale sub formă de 
închisoare a fost atins pe deplin. Condamnatul sus nominalizat prin comportamentul său pozitiv, 
prin atitudinea conștiincioasă față de obligațiunile sale de condamnat, a demonstrat că a păşit pe 
calea corijării. Consideră că corectarea condamnatului Cojoacă Mihail în continuare este posibilă 
în afară penitenciarului. Mai mult de atât, deținerea condamnatului în continuare în condițiile 
închisorii poate duce la consecințe contrare scopului urmărit, la complicarea procesului de 
resocializare şi ridicarea nivelului de influențare a subculturii criminale asupra personalității lui.
Precizează că, modificările Codului penal, introduse prin Legea nr.163 din 20.07,2017, au 
avut drept scop umanizarea legii penale şi reducerea perioadei deținerii persoanelor condamnate 
în instituțiile penitenciare. Dacă scopul pedepsei penale poate fi atins în afară penitenciarului, 
aplicarea pedepsei alternative este preferabilă.
De asemenea, în dezacord cu încheierea Judecătoriei Cahul, sediul Taraclia, din 12 iunie 
2025, avocatul Puică Sergiu, în interesele condamnatului Cojoacă Mihail, la 24 iunie 2025 a 
depus recurs, prin care a solicitat admiterea recursului, casarea încheierii instanței de fond, cu 
rejudecarea cauzei și adoptarea unei noi hotărâri, prin care să fie admis integral demersul 
Administrației Penitenciarului nr.1-Taraclia privind aplicarea prevederilor art.92 Cod penal în 
privința lui Cojoacă Mihail.
În motivarea cererii de recurs a indicat că, încheierea nu este temeinică şi legală, normele 
de drept material şi procedural au fost aplicate eronat, pricina fiind examinată în mod superficial, 
iar concluziile instanței de judecată sunt în contradicție cu circumstanțele pricinii.
Precizează că, Cojoacă Mihail nu a mai săvârșit nici până la condamnare, nici după 
condamnare alte infracțiuni, mai mult ca atât, din materialele cauzei şi dosarului personal 
prezentat de către administrația Penitenciarului nr.1-Taraclia, se atestă expres că condamnatul 
Cojoacă Mihail a fost încadrat în câmpul muncii neremunerate în perioada anilor 2022-2024, la 
54 ore. Potrivit Concluziei comisiei Penitenciarului nr.1-Taraclia, condamnatul Cojoacă Mihail 
pe perioada detenției a manifestat o atitudine de respect față de personalul penitenciarului în care 
a fost deținut. Condamnatul Cojoacă Mihail a achitat integral cheltuielile judiciare stabilite de 
Curtea de Apel Comrat în mărime de 8954 lei şi 1619 lei, fapt confirmat prin ordinele de 
încasare a numerarului nr.64785744 şi 64785745 din 28 februarie 2025, iar la data de 27 
februarie 2025, Cojoacă Mihail a achitat sama ce 4551 lei cu titlu de prejudiciu material şi suma 
de 10000 lei cu titlu de prejudiciu moral părţii vătămate Mihăieş Nadejda, ceea ce nu este indicat 
în încheierea Judecătoriei Cahul, sediul Taraclia.
Susține că, instanţa de judecată nu a reținut nici un argument al Comisiei Penitenciarului 
nr.1-Taraclia, nici argumentele apărării şi anume, că Cojoacă Mihail s-a corectat, are grad de 
dizabilitate, manifestă căinţă sinceră, nu are abateri sau careva mustrări aplicate de către 
administrația Penitenciarului nr.1-Taraclia, este respectuos față de colaboratorii penitenciarului.
Precizează că, la data depunerii recursului, Cojoacă Mihail a executat efectiv 3 ani 1 lună 
din pedeapsă, iar neexecutat a rămas 2 ani 5 luni, ceea ce face posibil aplicarea art.92 Cod penal 
față de condamnatul Cojoacă Mihail.
La 25 iunie 2025 avocatul Țurcanu Alexandru, în interesele condamnatului Cojoacă 
Mihail, a depus recurs împotriva încheierii Judecătoriei Cahul, sediul Taraclia, din 12 iunie 2025, 
prin care a solicitat admiterea recursului, casarea încheierii instanței de fond, cu rejudecarea 
cauzei și adoptarea unei noi hotărâri, prin care să fie admis integral demersul Administrației 
Penitenciarului nr.1-Taraclia privind aplicarea prevederilor art.92 Cod penal în privința lui 
Cojoacă Mihail.
În motivarea recursului a invocat că, probele materiale confirmă că condamnatul se 
caracterizează pozitiv, are zile de muncă în penitenciar, a realizat programul individual de 
muncă, nu deține sancțiuni, deține 1 stimulare, este apt de muncă, nu creează situații de conflict, 
prin ce întrunește condițiile pentru înlocuirea părții neexecutate din pedeapsă cu o pedeapsă mai 
blândă.
Consideră că, Penitenciarul nr.1-Taraclia a invocat suficiente motive care indică cert și 
fără echivoc corijarea condamnatului și posibilitatea reeducării lui prin efectul înlocuirii pedepsi 
cu închisoarea cu pedeapsa mai blândă. Cojoacă Mihail a executat mai mult de jumătate din 
termenul de pedeapsă, a fost sancționat disciplinar, sancțiunile au fost stinse, participă la munci 
neremunerate în cadrul penitenciarului, respectă regimul de detenție. 
Luând în considerație, că una din condițiile de bază la aplicarea art.92 Cod penal este ca 
persoana condamnată să demonstreze un comportament care va permite instanței să 
concluzioneze că schimbarea modului de executare a pedepsei penale benefic se va răsfrânge 
asupra societății și condamnatului, totodată fiind atins scopul pedepsei penale, și în cazul dat nu 
există impedimente la înlocuirea pedepsei cu una mai blândă, fiind prezentate probe care conving 
că corectarea condamnatului este pasibilă fără executarea deplină a pedepsei cu închisoare.  
Termenul de exercitarea căii de atac – recursul:
Potrivit art.439 Cod de procedură penală, ”(1) termenul de recurs împotriva hotărîrilor 
pentru care legea nu prevede calea de atac a apelului este de 15 zile de la data pronunțării 
hotărîrii”. În speță, recursul împotriva încheierii Judecătoriei Cahul, sediul Taraclia, din 12 iunie 
2015 a fost depus de administrația Penitenciarului nr.1-Taraclia la 17 iunie 2025, de avocatul 
Puică Sergiu, în interesele condamnatului la 24 iunie 2025, iar de avocatul Țurcanu Alexandru, 
în interesele condamnatului, la 25 iunie 2025, deci fără omiterea termenului prevăzut de lege. 
Procedura de înștiințare a părților a fost executată integral.
Totodată, este de menționat faptul că, părților le-a fost expediată cererea de recurs 
menționată, și prin înștiințarea le-a fost comunicat despre necesitatea prezentării referinței la 
cererea de recurs. Astfel, termenul de depunere a referinței este un termen de decădere, și așa 
cum referința la recursurile înaintate nu a fost depusă în termenul stabilit, instanța de recurs a 
examinat cauza în baza materialelor dosarului.
Aprecierea instanței de recurs:
Studiind materialele cauzei, analizând în complex argumentele invocate în raport cu 
recursurile declarate, Completul de judecată conclude asupra necesității respingerii recursului 
declarat de Administrația Penitenciarului nr.1-Taraclia, recursului declarat de avocatul Puică 
Sergiu, în interesele condamnatului Cojoacă Mihail și recursului declarat de avocatul Țurcanu 
Alexandru, în interesele condamnatului Cojoacă Mihail, ca fiind nefondate și menținerea 
încheierii contestate.
În sprijinul concluziei enunțate se invocă următoarele argumente. 
În conformitate cu art.449 alin.(1) pct.1) lit.a) Cod de procedură penală, judecînd 
recursul, instanța adoptă una din următoarele decizii: respinge recursul, menţinînd hotărîrea 
atacată, dacă: recursul este nefondat.
Completul de judecată reține că, prin pronunțarea încheierii contestate nu s-a admis nici o 
abatere de la rigorile unui proces echitabil. În temeiul art.6 paragraf 1 al Convenției CEDO, 
”orice persoană are dreptul la judecarea în mod echitabil, în mod public şi într-un termen 
rezonabil a cauzei sale, de către o instanță independentă şi imparțială, instituită de lege, care va 
hotărî fie asupra încălcării drepturilor şi obligațiilor sale cu caracter civil, fie asupra 
temeiniciei oricărei acuzații în materie penală îndreptate împotriva sa”, în acest sens instanța de 
judecată a și întreprins măsuri cu privire la soluționarea justă a cauzei penale, cererea 
condamnatului privind aplicarea în privința lui Cojoacă Mihail a prevederilor art.92 Cod penal. 
Instanța de fond pronunțând încheierea contestată cu respectarea principiilor: legalității, egalității 
în fața legii, dreptății, oferind disponibilitate părților de a dovedi circumstanțele pe care le invocă 
drept temei a obiecțiilor sale.
Potrivit art.26 din Pactul internațional cu privire la drepturile civile și politice, ”toate 
persoanele sunt egale în fața legii și au, fără discriminare, dreptul la ocrotire egală din partea 
legii”, prevederi de care la fel s-a ținut cont la emiterea încheierii de către instanța de fond.
În speță, se desprinde că Administrația Penitenciarului nr.1-Taraclia a depus în instanța 
de judecată demers privind aplicarea prevederilor art.92 Cod penal în privința lui Cojoacă 
Mihail. Astfel, prin încheierea Judecătoriei Cahul, sediul Taraclia, din 12 iunie 2015, a fost 
respins ca neîntemeiat demersul Administrației Penitenciarului nr.1-Taraclia privind aplicarea 
prevederilor art.92 Cod penal în privința lui Cojoacă Mihail, încheiere care a fost contestată cu 
recurs de către administrația Penitenciarului nr.1-Taraclia, de avocatul Puică Sergiu, în interesele 
condamnatului Cojoacă Mihail, și de avocatul Țurcanu Alexandru, în interesele condamnatului 
Cojoacă Mihail, solicitându-se casarea încheierii, așa cum aceasta este neîntemeiată. 
Art.469 alin.(1) pct.2) Cod de procedură penală prevede că, la executarea pedepsei, 
instanța de judecată soluționează chestiunile cu privire la schimbările în executarea unor 
hotărâri, și anume: înlocuirea părții neexecutate din pedeapsă cu o pedeapsă mai blândă (art.92 
din Codul penal).
Potrivit art.471 alin.(1) Cod de procedură penală, soluționarea  de către instanța de 
judecată a chestiunilor prevăzute la art.469 alin.(1) pct.1) și 2) se efectuează în condițiile 
prevăzute la art.266 și 267 din Codul de executare și numai după respectarea procedurii 
extrajudiciare stabilite. 
Este de reținut că, în conformitate cu art.266 Cod de executare, (1) În cazul în care 
condamnatul întruneşte condiţiile prevăzute în art.91 şi 92 din Codul penal, administraţia 
locului de deţinere sau comandamentul militar, după caz, adoptă, în termen de o lună, o hotărîre 
privind propunerea pentru liberarea condiţionată de pedeapsă înainte de termen sau pentru 
înlocuirea părţii neexecutate din pedeapsă cu o pedeapsă mai blîndă sau privind refuzul în acest 
sens. (2) Propunerea pentru liberarea condiţionată de pedeapsă înainte de termen sau pentru 
înlocuirea părţii neexecutate din pedeapsă cu o pedeapsă mai blîndă se depune, în termen de 5 
zile de la data adoptării hotărîrii, la instanţa de judecată în a cărei rază teritorială se află locul 
de deţinere. (3) În cazul în care administraţia locului de deţinere sau comandamentul militar, 
după caz, refuză să propună liberarea condiţionată de pedeapsă înainte de termen sau 
înlocuirea părţii neexecutate din pedeapsă cu o pedeapsă mai blîndă, condamnatul poate înainta 
un demers pentru liberare sau înlocuire nemijlocit în instanţa de judecată.
Art.92 Cod penal (în vigoare la data examinării demersului) prevede că, în privinţa 
persoanelor care execută pedeapsa cu închisoare, instanţa de judecată, ținând cont de 
comportarea lor în timpul executării pedepsei, poate pronunţa o încheiere cu privire la 
înlocuirea părţii neexecutate din pedeapsă cu o pedeapsă mai blândă. Totodată, persoana poate 
fi liberată, în întregime sau parţial, de la pedeapsa complementară. Înlocuirea părţii 
neexecutate a pedepsei cu o pedeapsă mai blândă poate fi aplicată numai după ce condamnatul 
a executat efectiv cel puţin o treime din termenul de pedeapsă pentru o infracţiune uşoară sau 
mai puţin gravă, jumătate din termenul de pedeapsă pentru o infracțiune gravă și cel puțin două 
treimi din termenul de pedeapsă pentru o infracțiune deosebit de gravă sau excepțional de 
gravă. La înlocuirea părţii neexecutate a pedepsei cu o pedeapsă mai blândă, instanţa de 
judecată poate alege orice pedeapsă mai blândă, din cele specificate la art.62, în limitele 
prevăzute pentru fiecare categorie de pedepse. În privința persoanelor care execută pedeapsa 
detențiunii pe viață, înlocuirea părții neexecutate a pedepsei cu o pedeapsă mai blândă poate fi 
aplicată numai după ce condamnatul a executat cel puțin 25 de ani de închisoare. La înlocuirea 
părţii neexecutate din pedeapsă cu o pedeapsă mai blândă, instanţa de judecată îl poate obliga 
pe condamnat să îndeplinească obligaţiile prevăzute la art.90 alin.(6) în termenul de pedeapsă, 
la care a fost condamnat, rămas neexecutat.
 Din materialele dosarului se desprinde că, Cojoacă Mihail a fost condamnat prin decizia 
Curții de Apel Comrat din 24 mai 2022, în baza art.42 alin.(2) și *****, fiindu-i stabilită, prin 
aplicarea art.79 Cod penal, pedeapsa de 5 ani 6 luni închisoare, cu executarea pedepsei în 
penitenciar de tip semiînchis. 
Termenul executării pedepsei fiind calculat începând cu data de 24 mai 2022, sfârșitul 
termenului 23 noiembrie 2027. 
În perioada executării pedepsei condamnatul a avut un comportament pozitiv, a respectat 
regimul de executare a pedepsei, manifestă o atitudine de respect față de personalul 
penitenciarului, nu dispune de măsuri disciplinare sau de stimulare, a participat la munci 
neremunerate și remunerate, a participat la programe de reintegrare socială organizate în 
penitenciar.
Completul de judecată ține să menționeze că, prevederile art.92 Cod penal nu instituie 
obligațiunea instanței de judecată, ci doar un drept discreționar de înlocuire a părții neexecutate a 
pedepsei închisorii cu o pedeapsă mai blândă, în funcție de cota minimă de executare a 
termenului pedepsei, comportarea condamnatului în timpul executării pedepsei și manifestarea 
evidentă a aptitudinilor de corectare în sensul atingerii scopului legii penale.
Potrivit raportului de evaluare a comportamentului condamnatului Cojoacă Mihail, 
extrasului din procesul-verbal nr.6 din 28 februarie 2025, comisia Penitenciarului nr.1-Taraclia a 
admis cererea deținutului privind prezentarea spre aplicare a prevederilor art.92 Cod penal, 
constatând că deținutul are un comportament pozitiv, nu are sancțiuni, trebuie să execute 1/2 din 
termenul de pedeapsă, ceea ce constituie 2 ani 9 luni, respectiv fiind posibil de aplicat față de 
condamnat prevederile art.92 Cod penal, privind înlocuirea părții neexecutate din pedeapsă cu o 
pedeapsă mai blândă.
Completul de judecată admite că condamnatul Cojoacă Mihail întrunește una din 
condițiile formale, prevăzute la art.92 Cod penal, şi anume că a executat mai mult de 1/2  din 
pedeapsă. Cu toate acestea, instanța de recurs constată că, la 28 februarie 2025 condamnatul 
Cojoacă Mihail executând efectiv 2 ani 9 luni 4 zile din pedeapsă, adică mai mult de jumătate din 
pedeapsă, iar partea pedepsei neexecutate efectiv constituind 2 ani 8 luni 25 zile, întrunind 
condițiile formale prevăzute la art.92 alin.(2) Cod penal, însă prezentarea personalității 
condamnatului Cojoacă Mihail nu duce la convingerea Completului de judecată la momentul 
examinării cauzei asupra posibilității corectării acestuia fără executarea completă a pedepsei 
stabilite. Or, aplicarea art.92 din Codul penal este o prerogativă a instanței reieșind din 
comportamentul condamnatului în timpul executării pedepsei.
Cu toate că administrația Penitenciarului nr.1-Taraclia a evaluat personalitatea 
condamnatului și conduita acestuia, considerând că condamnatul a dat dovadă de corijare și 
reeducare, și-i sunt aplicabile prevederile art.92 Cod penal, însă totalitatea circumstanțelor 
existente nu permit instanței de recurs de a concluziona că termenul executat al pedepsei este 
suficient pentru a constata că condamnatul a pornit efectiv pe calea corijării, și că procesul de 
resocializare a ajuns la un nivel care ar permite înlocuirea părții neexecutate a pedepsei închisorii 
cu o pedeapsă mai blândă. O atare apreciere indică direct asupra imposibilități corectării 
condamnatului fără executarea deplină a pedepsei cu închisoarea şi la posibilitatea reintegrării 
benefice la moment a condamnatului în societate.
Cu referire la criticele formulate în recurs de către Administrația Penitenciarului nr.1-
Taraclia, de avocatul Puică Sergiu și avocatul Țurcanu Alexandru, precum că comportamentul 
ireproșabil al condamnatului Cojoacă Mihail și personalitatea acestuia atestă o dinamică pozitivă 
pe întreaga perioadă a executări pedepsei, Completul de judecată constată că reintegrarea 
acestuia în societate la momentul actual nu este posibilă reieșind din caracterul infracțiunii 
pentru care a fost condamnat și durata părții neexecutate a pedepsei.
În astfel de circumstanțe, Completul de judecată consideră că prima instanță corect a 
respins demersul administrației Penitenciarului nr.1-Taraclia privind înlocuirea părții neexecutate 
din pedeapsă cu o pedeapsă mai blândă față de Cojoacă Mihail, hotărâre bazată pe studierea 
deplină şi obiectivă a datelor referitoare la persoana condamnatului.
În viziunea Completului de judecată, cu cât mai gravă este fapta penală pentru care 
condamnatului i-a fost stabilită pedeapsa cu închisoarea, cu atât mai siguri şi justificativi, care ar 
exclude orice dubii, trebuie să fie indicii confirmativi ai posibilităţii şi raţionalităţii trecerii 
condamnatului la executarea unei alte pedepse mai blânde. În prezent factorul educativ al 
pedepsei penale pentru condamnatul Cojoacă Mihail nu se prezintă a fi realizat, sau pe cale 
sigură de realizare, iar înlocuirea părţii neexecutate a pedepsei închisorii cu una mai blânda doar 
pe criterii formale nu va fi o măsură echitabilă în raport cu necesitatea corectării depline a 
condamnatului şi prevenirii comiterii de către acesta a unor noi infracţiuni. Prin urmare, 
atingerea scopurilor pedepsei penale, prevăzute la art.61 Cod penal, pot fi obţinute numai în 
condiţiile executării în continuare de către condamnatul Cojoacă Mihail a pedepsei închisorii, 
stabilite prin decizia Curții de Apel Comrat din 24 mai 2022.
În același sens este şi Recomandarea Comitetului de Miniștri către Statele membre 
nr.R(89)12 cu privire la educație în penitenciare, unde este stipulat, că educaţia în penitenciar 
ajută la umanizarea penitenciarelor şi este un mijloc important de facilitare a întoarcerii 
deţinutului în societate, pregătit atât din punct de vedere moral cât şi din punct de vedere 
educaţional.
Cele menționate, în opinia Completului de judecată, dovedesc că termenul de pedeapsă 
executat la moment de către condamnatul Cojoacă Mihail și îndeplinirea de către el doar a unor 
condiții formale stipulate la art.92 Cod penal, nu este suficient pentru a considera că acesta s-a 
corectat și poate fi reintegrat în societate întru binele acesteia. Toate acestea demonstrând că 
încheierea Judecătoriei Cahul, sediul Taraclia, din 12 iunie 2025 este una legală și întemeiată, iar 
argumentele invocate în cererile de recurs depuse sunt neîntemeiate, din care considerente se 
desprinde necesitatea respingerii recursurilor și menținerea încheierii contestate.
Călăuzindu-se de prevederile art.447-448, art.449 alin.(1) pct.1) lit.a) și alin.(2) Cod de 
procedură penală, Completul de judecată,-
D  E  C  I  D  E :
Se respinge ca nefondat recursul declarat de Administrația Penitenciarului nr.1-Taraclia, 
recursul declarat de avocatul Puică Sergiu, în interesele condamnatului Cojoacă Mihail, și 
recursul declarat de avocatul Țurcanu Alexandru, în interesele condamnatului Cojoacă Mihail.
Se menține încheierea Judecătoriei Cahul, sediul Taraclia, din 12 iunie 2025, prin care a 
fost respins ca fiind neîntemeiat demersul Administrației Penitenciarului nr.1-Taraclia privind 
aplicarea art.92 Cod penal în privința lui Cojoacă Mihail.
Decizia este irevocabilă de la pronunțare.
            Președintele completului, judecător                                                          Vitalie Movilă
            Judecători                                                                                                     Inga Gorlenco
 
                                                                                                                     Evgheni 
Bancov