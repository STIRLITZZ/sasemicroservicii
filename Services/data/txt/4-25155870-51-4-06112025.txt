~  ~
Dosarul  nr.4-1220/2025; 4-25155870-51-4-06112025
 
H  O  T  Ă  R  Â  R  E
În numele Legii
11 decembrie 2025                                                                                          mun. Ungheni
Judecătoria  Ungheni, 
Instanţa de judecată în componenţă:
Preşedintele şedinţei, judecătorul Mihail Ulinici
Grefier                                                                         Tatiana Crăciun
Cu participarea:
Reprezentantului autorităţii din care face parte agentul constatator al Inspectoratului de 
Poliție Ungheni, Șmiglu Sergiu
În lipsa:
Persoanei în privință căreia a fost pornit proces contravențional Laguta Alexandru
A judecat în şedinţă  publică cauza contravenţională în privinţa lui Laguta Alexandru, născut la 
***** învinuit de săvârșirea contravenţiei prevăzute de  art. 353 alin. (1) Cod contravențional, 
instanţa de judecată, 
C O N S T A T Ă
1. În baza procesului-verbal cu privire la contravenţie din 05 noiembrie 2025, acţiunile lui 
Laguta Alexandru, au fost încadrate de agentul constatator în baza art. 353 alin. (1) Cod 
contravențional,  exprimate prin faptul că, la data de 29 octombrie 2025, în jurul orei 14:00, 
în incinta sectorului de Poliție nr. 1 al IP Ungheni, i-a ultragiat pe angajații cu statut special 
al MAI colaboratorii  de poliție Gîncu Mihail și Crețu Oleg, exprimată prin adresare în 
privința lor cu cuvinte necenzurate.
2. În instanţa de judecată reprezentantul autorităţii din care face parte agentul constatator 
al Inspectoratului de Poliție Ungheni, Șmiglu Sergiu, a susținut procesul-verbal cu privire 
la contravenție și recomandarea înaintată.
3. În instanța de judecată persoana în privință căreia a fost pornit proces contravențional, 
Laguta Alexandru fiind înștiințat legal, despre data, ora și locul examinării cauzei 
contravenționale, nu s-a prezentat în fața instanței de judecată, nu a adus la cunoștință 
motivele neprezentării și nu a solicitat examinarea cauzei în lipsa sa.
4.În conformitate cu prevederile art. 455 alin. (3) Cod contravențional, neprezentarea în 
şedinţă a făptuitorului sau a victimei, legal citate, fără motive întemeiate nu împiedică 
judecarea cauzei contravenţionale. 
5. Astfel, ținind cont de termenul restrîns stabilit de lege pentru examinarea cauzei 
contravenționale, și anume art. 454 alin. (1) Cod contravențional, care prevede că " cauza 
contravenţională se judecă în termen rezonabil, dar nu mai mult de 2 luni de la data intrării 
dosarului în instanţa de judecată", considerînd că procedura de citare legală a fost respectată, 
în conformitate cu prevederile 455 Cod contravențional, instanța de judecată a dispus 
desfășurarea ședinței de judecată în lipsa contravenientului Laguta Alexandru.
~  ~
6. Ascultând părțile prezente, cercetând materialele dosarului, verificând argumentele invocate 
în raport cu probele prezentate, instanţa de judecată conchide că în acțiunile lui Laguta 
Alexandru sunt prezente semnele faptei contravenționale prevăzute de art. 353 alin. (1) Cod 
contravențional, acțiunile acesteia corect au fost încadrate în baza acestor  articole, temeiuri 
de încetare a procesului nu au fost constatate.
7.Conform art. 458 Cod contravenţional, examinînd cauza contravenţională, instanţa de 
judecată este obligată să determine: caracterul veridic al contravenţiei imputate, existenţa 
cauzelor care înlătură caracterul contravenţional al faptei, vinovăţia persoanei în a cărei 
privinţă a fost pornit procesul contravenţional, existenţa circumstanţelor atenuante şi/sau 
agravante, necesitatea sancţionării şi, după caz, caracterul sancţiunii contravenţionale şi 
alte aspecte importante pentru soluţionarea justă a cauzei, iar potrivit prevederilor art. 394 
alin. 2 şi art. 460 Cod contravenţional, instanţa de judecată hotărăşte asupra cauzei 
contravenţionale prin decizie (hotărîre) asupra aspectelor faptic şi juridic ale cauzei.
8.Conform art. 443 Cod contravenţional, procesul-verbal cu privire la contravenţie va 
cuprinde: a) data (ziua, luna, anul), ora şi locul încheierii; b) calitatea, numele şi prenumele 
agentului constatator, denumirea autorităţii pe care o reprezintă; c) numele, prenumele, 
domiciliul, ocupaţia persoanei în a cărei privinţă a fost pornit procesul contravenţional, datele 
din buletinul lui de identitate sau, după caz, din alt act care stabileşte identitatea persoanei, 
iar în cazul persoanei juridice, denumirea, sediul, codul ei fiscal, datele persoanei fizice care 
o reprezintă; d) fapta contravenţională, locul şi timpul săvîrşirii ei, circumstanţele cauzei care 
au importanţă pentru stabilirea faptelor şi consecinţelor lor juridice, evaluarea eventualelor 
pagube cauzate de contravenţie; e) încadrarea juridică a faptei, norma materială 
contravenţională şi indiciile calificative ale elementelor constitutive ale contravenţiei; f) 
aducerea la cunoştinţa persoanei în a cărei privinţă a fost pornit procesul contravenţional şi a 
victimei a drepturilor şi obligaţiilor lor prevăzute la art.384 şi 387; g) obiecţiile şi probele pe 
care persoana în a cărei privinţă a fost pornit procesul contravenţional le aduce în apărarea sa, 
precum şi obiecţiile şi probele victimei; h) informaţii despre instituţia bancară şi despre 
modul de plată a amenzii.
9.Conform art. 7 Cod contravențional, persoana poate fi sancționată numai pentru 
contravenția în a cărei privință este dovedită vinovăția sa, cu respectarea normelor 
prezentului cod.
10.Conform art. 375 alin.(3) Cod contravenţional, concluziile despre vinovăţia persoanei în 
săvîrşirea contravenţiei nu pot fi întemeiate pe presupuneri. Toate dubiile în probarea 
învinuirii care nu pot fi înlăturate în condiţiile prezentului cod se interpretează în favoarea 
persoanei în a cărei privinţă a fost pornit proces contravenţional.
11.Potrivit prevederilor art. 353 alin. (1) Cod contravențional, constitue contravenție, 
Ultragierea colaboratorului organelor de ocrotire a normelor de drept, adică jignirea 
premeditată a onoarei şi demnităţii procurorului, ofiţerului de urmărire penală, ofiţerului de 
informaţii şi securitate, angajatului cu statut special al Ministerului Afacerilor Interne, altei 
persoane, aflată în exerciţiul funcţiunii sau al datoriei obşteşti de asigurare a securităţii 
statului, de menţinere, asigurare şi restabilire a ordinii publice, de asigurare a siguranţei 
circulaţiei rutiere, de executare a hotărârilor instanţei de judecată şi a documentelor 
executorii şi de combatere a criminalităţii, exprimată prin acţiune, verbal sau în scris, se 
sancţionează cu amendă de la 10 la 25 de unităţi convenţionale sau cu muncă neremunerată 
în folosul comunităţii de la 40 la 60 de ore.
~  ~
12. Astfel, instanţa conchide că vinovăţia persoanei în privință căreia a fost pornit proces 
contravențional se mai confirmă prin ansamblul probelor aflate în dosar și cercetate în 
ședința de judecată, în special, prin procesul - verbal cu privire la contravenție din data de 05 
noiembrie 2025 nr. MAI06 512054 întocmit în lipsa contravenientului (f.d.5); raportul 
agentului constatator  Gîncu Mihail (f.d. 8); raportul agentului constatator Crețu Oleg (f.d. 9); 
procesul-verbal de audiere a martorului Darii Nicolae (f.d. 10); procesul-verbal de audiere a 
victimei Gîncu Mihail (f.d. 11); procesul-verbal de audiere a martorului Rață Mihai (f.d. 12); 
procesul-verbal de audiere amartorului Postolachi Sergiu (f.d. 13); procesul-verbal de audiere 
a victimei (f.d. 14); nota telefonică (f.d. 15); procesul-verbal de extragere a informației din 
internet (f.d. 16-18); raportul agentului constatator Melnic Cristian (f.d. 19).   
13. În ședința de judecată s-a stabilit cu certitudine că, Laguta Alexandru la data 29 octombrie 
2025, în jurul orei 14:00, în incinta sectorului de Poliție nr. 1 al IP Ungheni, i-a ultragiat pe 
angajații cu statut special al MAI colaboratorii  de poliție Gîncu Mihail și Crețu Oleg, 
exprimată prin adresare în privința lor cu cuvinte necenzurate.
14.Instanța de judecată remarcă că, conţinutul procesului-verbal cu privire la contravenţie seria 
MAI06 512054 din 05 noiembrie 2025, încheiat de către agentul constatator, corespunde 
prevederilor art. 443 din Codul contravenţional, şi că careva elemente sau împrejurări care ar 
condiţiona declararea nulităţii acestui proces-verbal, instanţa de judecată nu determină.
15.În conformitate cu prevederile art. 10 Cod contravenţional, constituie contravenţie fapta 
– acţiunea sau inacţiunea – ilicită, cu un grad de pericol social mai redus decît infracţiunea, 
săvîrşită cu vinovăţie, care atentează la valorile sociale ocrotite de lege, este prevăzută de 
prezentul cod şi este pasibilă de sancţiune contravenţională.
16. Persoana poate fi sancţionată numai pentru contravenţia în a cărei privinţă este dovedită 
vinovăţia sa, cu respectarea normelor prezentului cod.
17. Concluziile despre vinovăţia persoanei în săvîrşirea contravenţiei nu pot fi întemeiate pe 
presupuneri.
18. Aprecierea probelor se face de persoana competentă să soluţioneze cauza contravenţională, 
potrivit convingerii sale pe care şi-a format-o cercetând toate probele administrate în raport 
cu circumstanţele constatate ale cauzei şi călăuzindu-se de lege. Nici o probă nu are valoare 
prestabilită. Sunt admisibile probele pertinente, concludente şi utile, administrate în 
conformitate cu legea.
19. La stabilirea pedepsei, instanţa de judecată ţine cont de prevederile art. 8, 9, 14, 16, 41-43 
Cod contravenţional, de persoana contravenientului, care potrivit prevederilor art. 16 Cod 
contravențional, este subiect al răspunderii contravenționale, de circumstanţele cauzei care 
atenuează ori agravează răspunderea, precum şi de influenţa pedepsei aplicate asupra 
corectării şi reeducării persoanei în privință căreia a fost pornit proces contravențional, 
răspunderea acestuia fiind prevăzută expres în normele art. 353 alin. (1) Cod 
contravențional, este pasibilă de răspundere contravenţională pentru fapta săvîrşită. 
20.În conformitate cu art. 8 alin. (2) Cod contravenţional, este supusă răspunderii 
contravenţionale numai persoana care a săvârşit cu intenţie sau din imprudenţă o faptă 
prevăzută de legea contravenţională.
21. Potrivit prevederilor art. 353 alin. (1) Cod contravențional, constitue contravenție, 
Ultragierea colaboratorului organelor de ocrotire a normelor de drept, adică jignirea 
premeditată a onoarei şi demnităţii procurorului, ofiţerului de urmărire penală, ofiţerului de 
informaţii şi securitate, angajatului cu statut special al Ministerului Afacerilor Interne, altei 
persoane, aflată în exerciţiul funcţiunii sau al datoriei obşteşti de asigurare a securităţii 
~  ~
statului, de menţinere, asigurare şi restabilire a ordinii publice, de asigurare a siguranţei 
circulaţiei rutiere, de executare a hotărârilor instanţei de judecată şi a documentelor 
executorii şi de combatere a criminalităţii, exprimată prin acţiune, verbal sau în scris, se 
sancţionează cu amendă de la 10 la 25 de unităţi convenţionale sau cu muncă neremunerată 
în folosul comunităţii de la 40 la 60 de ore.
22.Ţinând cont de caracterul şi gradul de pericol social al contravenției săvârșite de persoana în 
privință căreia a fost pornit proces contravențional Laguta Alexandru de personalitatea lui, 
de vârsta şi starea familiară, de circumstanţele atenuante, nu au fost stabilite, de 
circumstanţele agravante - anterior a comis un șir de contravenții, instanța de judecată, 
consideră necesar de a-i aplica lui Laguta Alexandru o pedeapsă sub formă de amendă, în 
conformitate cu art. 34 Cod contravențional. 
23. În aprecierea instanței această măsură de pedeapsă este echitabilă și proporțională pericolului 
social al contravenției și persoanei în privința căreia a fost întocmit procesul-verbal și eficient 
își va atinge scopul de restabilire a echității sociale și prevenirea în săvîrșirea de noi 
contravenții, atât din partea persoanei în privința căreia a fost întocmit proces contravențional 
cât și a altor persoane.
        În conformitate cu  art. 32, 34, 395, 460, 462 Cod contravenţional, instanţa de judecată
H O T Ă R Ă Ş T E
Se recunoaşte vinovat Laguta Alexandru  de săvârșirea contravenţiei prevăzute de art. 
353 alin. (1) Cod contravențional, stabilindu-i pedeapsa sub formă de amendă în mărime de 15 
(cincisprezece) unități convenționale, ceea ce constituie suma de 750 (șapte sute cincizeci) lei.
Se explică lui Laguta Alexandru că potrivit prevederilor art. 34 alin. (3) Cod 
contravențional, este în drept să achite jumătate din amenda stabilită dacă o plăteşte în cel mult 3 
zile lucrătoare de la data aducerii la cunoştinţă a deciziei de aplicare a sancţiunii 
contravenţionale. În acest caz se consideră că sancţiunea amenzii este executată integral.
             În temeiul art. 34 alin. (4) Cod contravențional, în cazul în care contravenientul nu va 
achita amenda în decurs de 30 zile de la data stabilirii ei, instanța o poate înlocui cu amendă 
dublă sau cu o altă sacțiune mai gravă.
         Hotărârea poate fi atacată cu recurs la Curtea de Apel Nord, curs de 15 (cincisprezece) zile 
de la data pronunțării hotărârii, prin intermediul Judecătoriei Ungheni. 
       Preşedintele şedinţei 
 Judecătorul                                                                              Mihail Ulinici