Dosarul nr.1-378/2024; 1-24095271-51-1-23082024 
 
S E N T I N Ţ Ă
în numele Legii
11 decembrie 2025                                                                                                               
mun.Ungheni                                                                                                                                                                                         
Judecătoria Ungheni, 
Instanţa compusă din:
Preşedinte ședinței, Judecător                              Anatolie RUSU
Grefier                                                                  Maria VOVC
Cu participarea:
Acuzatorului de stat, procurorul                          Ion STECLARI
Apărătorului inculpatului, avocatul                     Valeriu COVAȘ                                      
În prezența:
Inculpatului                                                          Vitalie DINU
     A judecat în şedinţă publică în baza probelor administrate în faza de urmărire penală, cauza 
penală de învinuire a lui:
      Vitalie DINU, IDNP: *****, născut la *****, domiciliat în *****, divorțat, studii medii 
incomplete, fără antecedente penale, cetățean al Republicii Moldova, de săvârşirea infracţiunii 
prevăzută de art.264¹ alin.(1) Cod penal.
     Date cu referire la cauza penală şi examinarea acesteia:
     Cauza penală a parvenit în instanţă la data de 23.08.2024, fiind judecată în ordinea procedurii 
simplificate, în baza probelor administrate în faza de urmărire penală, în perioada până la 
11.12.2025, cu respectarea procedurii de citare legală.
      Acuzatorul de stat, procurorul în Procuratura Ungheni, Ion Steclari, în dezbateri judiciare, a 
pledat pentru recunoaşterea inculpatului, Vitalie DINU, vinovat de comiterea infracţiunii 
prevăzute de de art.264 1 alin.(1) Cod penal, cu stabilirea pedepsei sub formă de 180 ore muncă 
neremunerată în folosul comunității cu anularea dreptului de a conduce mijloace de transport; 
încasarea cheltuielilor de judecată;
     Apărătorul inculpatului, avocatul Valeriu Covaș, în dezbateri judiciare, a pledat pentru 
aplicarea prevederilor art.3641 Cod de procedură penală;     
     Urmare a examinării cauzei penale şi a probatoriului administrat de părţi, cercetat în şedinţa 
de judecată, instanţa de judecată 
a constatat :
Situaţia de fapt reţinută de instanţă
1.Vitalie DINU la 28.07.2024, aproximativ la orele 21:45, conducând mijlocul de transport de 
marcă „BMW” cu n/î „*****”, pe strada Romană din mun.Ungheni a fost stopat de către 
angajații de poliție. Fiind suspectat în conducerea mijlocului de transport în stare de ebrietate 
alcoolică, a fost supus testării alcoolscopice pentru stabilirea stării de ebrietate. În rezultatul 
testării în aerul expirat de către șoferul Vitalie DINU a fost stabilită o concentrație de alcool 
de 1,19 mg/l.
2. Potrivit prevederilor art.134 12 CP R.Moldova, prin stare de ebrietate alcoolică cu grad avansat 
se înțelege starea persoanei care are concentrația de alcool în sânge de la 0,5 g/l și mai mult 
sau concentrația vaporilor de alcool în aerul expirat de la 0,3 mg/l și mai mult.
3. Respectiv, numitul Vitalie DINU a încălcat cerințele Regulamentului Circulației Rutiere 
aprobat prin Hotărârea Guvernului RM Nr.357 din 13.05.2009, prevăzute de pct.14 lit.a) 
„Conducătorului de vehicul îi este interzis să conducă vehiculul dacă a consumat băuturi 
alcoolice.... ”.
4. În şedinţa de judecată, până la începerea cercetării judecătoreşti, inculpatul, Vitalie DINU, 
fiind asistat de apărătorul, Valeriu Covaș, a înaintat instanţei cererea prin care şi-a recunoscut 
total şi necondiţionat vina şi faptele descrise în rechizitoriu, declarând că nu pretinde 
administrarea de probe noi şi solicitând ca, în conformitate cu prevederile art.364 1 Cod de 
procedură penală, judecarea cauzei să aibă loc în baza probelor administrate în faza de 
urmărire penală, fiind de acord cu încadrarea juridică a faptelor incriminate. 
5. Pentru a elucida faptul dacă este posibilă aplicarea procedurii simplificate la caz, instanţa de 
judecată a analizat materialele dosarului penal şi a constatat că fapta incriminată există, 
constituie o infracţiune, a fost săvârşită de inculpat, iar urmărirea penală s-a efectuat fără 
încălcarea drepturilor procedurale şi fără lezarea libertăţilor fundamentale ale inculpatului.
6. De asemenea, instanţa a verificat autenticitatea declaraţiei de judecare a cauzei penale în 
ordinea prevederilor art.3641 Cod de procedură penală şi a stabilit că aceasta a fost înaintată 
în cunoştinţă de cauză, cu întrunirea condiţiilor cerute, inculpatului fiindu-i explicate 
consecinţele judecării cauzei în conformitate cu procedura indicată.
7. În asemenea condiţii, cererea inculpatului de judecare a cauzei penale în baza probelor 
administrate în faza de urmărire penală a fost admisă, prin dispunerea examinării cauzei în 
ordinea prevăzută de art.3641 Cod de procedură penală. 
8. Inculpatul, Vitalie DINU, fiind audiat în şedinţa de judecată potrivit regulilor de audiere a 
martorului, prin expunere factologică ce nu contravine acuzaţiei formulate în rechizitoriu, 
sub jurământ, a recunoscut integral vinovăţia şi a declarat aceleaşi fapte stabilite în cadrul 
urmăririi penale. 
9.Aşa, inculpatul a relatat instanţei că recunoaște vina și se căiește de cele comise.  A comis 
infracțiunea pentru prima dată. Este de acord să-i fie aplicată o pedeapsă sub formă de ore 
muncă neremunerată în folosul comunității.
10.Apărătorul inculpatului, avocatul Valeriu Covaș și acuzatorul de stat, procurorul în 
Procuratura Ungheni, Ion Steclari, cu cererea înaintată de către inculpat, referitor la 
judecarea cauzei în baza probelor administrate în faza de urmărire penală, au fost de acord, 
solicitând admiterea acesteia.
11. Analizând declaraţiile inculpatului depuse în şedinţa de judecată, în raport cu cele date în 
cursul urmăririi penale, instanţa le reţine ca fiind în concordanţă cu circumstanţele de fapt ale 
cauzei, considerându-le veridice şi convingătoare. 
12. Fapta reţinută în sarcina inculpatului este confirmată şi prin materialul probator administrat 
în cauza penală, şi anume:
Datele de fapt constatate prin declarațiile martorului, Școlnic Cristian, care a declarat că 
activează în calitate de ofițer al Serviciului Patrulare Ungheni-Nisporeni al SP Centru a IP 
Ungheni. La dat de 28 iulie, de la ora 19:00 a intrat în serviciu împreună cu colegul, Mocanu 
Dumitru. Deplasându-se pe strada Romană mun.Ungheni, a observat un automobil de marcă 
„BMW”, care se deplasa haotic. Au stopat unitatea de transport, s-au prezentat și au solicitat 
șoferului să prezinte permisul de conducere și certificatul de înmatriculare. Ultimul a comunicat 
că nu are permisul de conducere la el, dar că îl deține și anume categoria „B”. S-a prezentat ca 
fiind Dinu Vitalie. În timpul controlului actelor, din cavitatea bucală a acestuia se simțea un 
miros specific de alcool, astfel ultimul a fost întrebat dacă a consumat careva băuturi alcoolice 
înainte de a urca la volan, la care Dinu Vitalie a comunicat că da. Fiind suspectat în conducerea 
mijlocului de transport în stare de ebrietate, i s-a propus de a trece testarea alcooscopică cu 
aparatul „Drager” la care Dinu Vitalie inițial nu a dorit, însă ulterior a fost de acord. Fiind supus 
testării alcoolscopice, ultimului i-a fost explicat limitele admisibile de alcoolemie, iar refuzul de 
la testarea alcoolscopică se sancționează penal. În rezultatul testării în aerul expirat de către 
Dinu Vitalie a fost stabilită o concentrație de alcool de 1,19 mg/1. Dinu Vitalie a fost de acord cu 
rezultatul dat, totodată i-a fost explicat faptul că dacă nu este de acord cu rezultatul testării 
poate să conteste prin proba biologică de sânge în cadrul examenului medical și recoltarea 
probelor biologice de sânge, la care ultimul a refuzat de a merge la spital, fiind de acord cu 
rezultatul de 1,19 (f.d.20-21);
Datele de fapt constatate prin declarațiile martorului, Dumitru Mocanu, care a dat declarații 
analogice cu ale martorului Școlnic Cristian (f.d.22-23);
Datele de fapt constatate prin examinarea procesului-verbal de constatarea faptei de 
conducere a mijlocului de transport în stare de ebrietate din 28.07.2024, potrivit căruia în 
temeiul testării alcoolscopice efectuate la 28.07.2024, a constituit mirosul specific de alcool din 
cavitatea bucală a dlui Dinu Vitalie, fiind supus alcooltestului, s-a stabilit concentrația vaporilor 
de alcool în aerul expirat de ultimul, fiind de 1,19 mg/1 (f.d.8);
Datele de fapt constatate prin examinarea procesului-verbal de examinare a obiectului din 
31.07.2024, potrivit căruia a fost examinat un suport informațional de tip CD-R ce conține 1 
înregistrare video efectuate la 28.07.2024 (f.d.23);
Datele de fapt constatate prin examinarea procesului-verbal de examinare a obiectului din 
31.07.2024, potrivit căruia a fost examinat rezultatul „Drager” anexat la procesul-verbal privind 
constatarea faptei de conducere a mijlocului de transport în stare de ebrietate din 28.07.2024, 
întocmit de către agentul constatator Școlnic Cristian. Conform rezultatului „Drager” s-a stabilit 
că Dinu Vitalie, la 28 iulie 2024, ora 21 48, a fost supus testării alcoolscopice cu seria nr. ARNH-
0452, PRINTER nr. ARnhO 148-0027, test nr.628 din 28 iulie 2024, ora 21 48 cu rezultatul de 1,19 
mg/1 (f.d.39).
Încadrarea juridică a faptelor reţinute de instanţă în sarcina inculpatului
13. Prin prisma tuturor probelor prezentate de acuzatorul de stat, examinate în şedinţa de 
judecată, instanţa menţionează faptul că starea de fapt probată în faza de urmărire penală prin 
incriminarea inculpatului a faptelor imputate s-au confirmat în totalitate.
14. Toate probele prezentate de acuzatorul de stat au fost analizate şi examinate minuţios de către 
instanţa de judecată, cu respectarea principiului apărării şi contradictorialităţii.
15. Faptul comiterii cu intenţie a infracţiunii incriminate se confirmă inclusiv prin declarațiile 
inculpatului, Vitalie DINU, date în cadrul urmăririi penale și în ședința de judecată. Astfel, 
fiind audiată în calitate de inculpat, Vitalie DINU a recunoscut totalmente comiterea 
infracțiunii. 
16. În cadrul examinării circumstanţelor cazului şi probatoriului administrat, a fost stabilită 
întrunirea tuturor elementelor infracţiunii de conducere a mijlocului de transport în stare de 
ebrietate alcoolică cu grad avansat în acţiunile Vitalie DINU şi nu au fost stabilite 
circumstanţe care să înlăture caracterul penal al faptei.
17. Relativ la cele reținute, instanța notează că probele cercetate în ședința de judecată 
colaborează între ele, sunt concludente și demonstrează incontestabil că inculpatul, Vitalie 
DINU, a condus mijlocul de transport fiind în stare de ebrietate alcoolică cu grad avansat.                                   
18. Apreciind probele expuse din punct de vedere al pertinenţei, concludenţii, utilităţii şi 
veridicităţii lor, iar în ansamblu - din punct de vedere al coroborării, conform propriei 
convingeri, formate în rezultatul examinării cauzei, călăuzindu-se de lege, instanţa de 
judecată consideră că vinovăția Vitalie DINU a fost dovedită pe deplin, iar acțiunile lui 
corect au fost calificate de către acuzatorul de stat potrivit art.264 1 alin.(1) Cod penal, în 
vigoare la momentul comiterii infracțiunii, adică conducerea mijlocului de transport de către 
o persoană care se află în stare de ebrietate alcoolică cu grad avansat.
Individualizarea şi stabilirea pedepsei inculpatului
19.Instanţa de judecată relevă că în cauza „Kokkinakis vs Grecia din 25 mai 1993, 14307/88.” 
CEDO a statuat că ” (…) o infracţiune trebuie să fie definită clar prin lege. Această condiţie 
va fi îndeplinită atunci cînd individul poate să ştie, pornind de la prevederea normei 
pertinente şi la nevoie cu ajutorul interpretării ce-i este dată în jurisprudenţă, ce acte şi 
omisiuni sunt de natură să-i angajeze răspunderea penală. În acest sens, instanța reiterează şi 
prevederile art. 6 CEDO, dreptul la un proces echitabil la care se atribuie şi faptul că 
hotărârea pronunţată într-o cauză urmează a fi motivată. Astfel, în cauzele Hiro Balani contra 
Spaniei, Vandehurk contra Olandei, Ruiz Torija contra Spaniei, Highins contra Franţei 1998, 
în cauza Helle contra Finlandei 1997 şi Boldea contra României 2007, Curtea Europeană a 
Drepturilor Omului a arătat că art.6 paragraf 1 din Convenţie obligă instanţele să-şi motiveze 
hotărârile. Amploarea acestei obligaţii poate varia în funcţie de natura hotărârii. Trebuie 
avute în vedere diversitatea solicitărilor pe care inculpatul le-a formulat în faţa instanţei, 
precum şi diferenţele existente în fiecare stat contractant cu privire la dispoziţiile legale 
obligatorii, cutume, opinii exprimate în doctrină, aplicabile în această materie. De asemenea 
CEDO a arătat că obligaţia instanţei de a motiva hotărârea pronunţată, este aceea de a 
demonstra părţilor că au fost ascultate (cauza Tatishvili contra Rusiei 2007). La fel, art. 6 al 
Convenției implică în special în sarcina instanţei obligaţia de a examina efectiv mijloacele, 
argumentele şi ofertele de probă ale părţilor (cauza Perez împotriva Franţei și cauza Van de 
Hurk împotriva Olandei).
20. Conform art.61 alin.(1) și (2) Cod penal, pedeapsa penală este o măsură de constrângere 
statală și un mijloc de corectare și reeducare a condamnatului ce se aplică de instanțele de 
judecată, în numele legii, persoanelor ce au săvârșit infracțiuni, cauzând anumite lipsuri și 
restricții drepturilor lor. Pedeapsa are drept scop restabilirea echității sociale, corectarea 
condamnatului, precum și prevenirea săvârșirii de noi infracțiuni atât din partea 
condamnatului cât și a altor persoane. Executarea pedepsei nu trebuie să cauzeze suferințe 
fizice și nici să înjosească demnitatea persoanei condamnate. 
21. Conform alin.(1) art.364¹ Cod procedură penală, până la începerea cercetării judecătoreşti, 
inculpatul poate declara, personal prin înscris autentic, că recunoaşte săvârşirea faptelor 
indicate în rechizitoriu şi solicită ca judecata să se facă pe baza probelor administrate în 
faza de urmărire penală, iar potrivit alin.(7) art.364¹ Cod procedură penală, în caz de 
soluţionare a cauzei prin aplicarea prevederilor alin.(1), dispoziţiile art.382–398 se aplică în 
mod corespunzător (…)". 
22. Conform prevederilor alin.(1) art.80¹ Cod penal, în cazul în care inculpatul a recunoscut 
săvârşirea faptelor indicate în rechizitoriu şi a solicitat ca judecata să se facă pe baza 
probelor administrate în faza de urmărire penală, acesta beneficiază de reducerea cu o 
pătrime a limitelor de pedeapsă prevăzute în Partea special a prezentului cod în cazul 
pedepsei cu amendă, cu muncă neremunerată în folosul comunităţii sau cu închisoare. 
23. La data săvârșirii faptei prevederile art.80 1 alin. (1) Cod penal se aplicau și pentru 
infracțiunea prevăzută de art.264 1 alin.(1) Cod penal, aceasta nefiind inclusă în șirul 
infracțiunilor care fac excepție, indicate la alin.(2) al aceluiași articol. 
24. Se notează că fapta prevăzută de art.264 1 alin.(1) Cod penal, la data săvârșirii faptei se 
pedepsea cu muncă neremunerată în folosul comunităţii de la 200 la 240 de ore, cu anularea 
dreptului de a conduce mijloace de transport. Prin Legea nr.136 din 06.06.2024, în vigoare 
07.09.2024, legislatorul a urmărit scopul înăspririi pedepsei pentru săvârșirea infracțiunii 
prevăzute de art.264 1 alin.(1) Cod penal, fiind prevăzută posibilitatea aplicării și unei 
pedepse sub formă de închisoare. Așa fiind, instanța notează că legea nouă care înăsprește 
pedeapsa nu poate avea caracter retroactiv (art.10 alin.(2) Cod penal), iar, în acest context, 
instanța va aplica prevederile legale referitoare la pedeapsa prevăzută la data săvârșirii 
infracțiunii (art.8 Cod penal). 
25. În lumina prevederilor art.80 1 alin.(1) Cod penal (în vigoare la data săvârșirii infracțiunii), 
pedeapsa sub formă de muncă neremunerată în folosul comunităţii urmează a fi 
individualizată în limitele de la 150 la 180 ore. 
26. În această ordine de idei, instanţa de judecată conchide că infracţiunea comisă de Vitalie 
DINU face parte din categoria infracţiunilor ușoare, fiind comisă cu intenţie directă de 
persoana vinovată. 
27. La stabilirea pedepsei instanța de judecată ia în considerare prevederile art.75 alin.(1) Cod 
penal, potrivit cărora persoanei recunoscute vinovate de săvârșirea unei infracțiuni i se aplică 
o pedeapsă echitabilă în limitele fixate în Partea specială a prezentului cod și în strictă 
conformitate cu dispozițiile Părții generale a prezentului cod. La stabilirea categoriei și 
termenului pedepsei, instanța de judecată ţine cont de gravitatea infracțiunilor săvârșite, de 
motivul acesteia, de persoana celui vinovat, de circumstanțele cauzei care atenuează ori 
agravează răspunderea, de influența pedepsei aplicate asupra corectării și reeducării 
vinovatului, precum și de condițiile de viață ale familiei acestuia. 
28. Astfel, instanța menţionează, că pedeapsa se consideră echitabilă când aceasta impune 
inculpatului lipsuri şi restricţii ale drepturilor lui proporţionale cu gravitatea infracţiunii 
săvârşite şi este suficientă pentru restabilirea echităţii sociale. De asemenea, urmează a se 
consemna că, la individualizarea pedepsei în privinţa inculpatului, trebuie avut în vedere 
faptul că infracţiunea săvârşită de către aceasta este una ușoară. În acest punct de analiză, 
instanța ţine să mai specifice că, raţionamentul care poate condiţiona aplicarea pedepsei 
penale, are la origine persoana inculpatului şi comportamentul acestuia până la săvârşirea 
infracţiunii, atitudinea şi modul de manifestare a acestora în fazele de urmărire penală şi de 
judecare a cauzei faţă de infracţiune, cum vinovatul îşi apreciază fapta social periculoasă, 
conduita bună; stăruinţa depusă pentru a înlătura rezultatul infracţiunii sau pentru a repara 
paguba pricinuită şi comportarea sinceră în cursul procesului. 
29.Această convingere este fundamentată pe circumstanțele în care a fost descoperită 
infracțiunea, amploarea și pericolul pentru participanții traficului rutier, sănătatea şi chiar 
viaţa acestora. Asemenea fapte în mod cert afectează relaţiile din societate menite să apere 
persoanele de cauzarea unor potenţiale vătămări a integrităţii corporale. Prin urmare, 
modalitatea de executare a pedepsei este în măsură să asigure reeducarea inculpatului și 
exercitarea unui control din partea statului ce vine să prevină antrenarea viitoare în activități 
de același gen, raportat la fapta comisă, gradul de pericol social redus al acesteia, conduita 
bună a inculpatului anterior și pe parcursul cercetărilor.
30.Circumstanțe ce atenuează sau agravează răspunderea penală a lui Vitalie DINU conform 
art.76, 77 Cod penal, nu au fost stabilite.
31.Totodată, recunoașterea vinovăției de către inculpat care atrage incidența procedurii 
simplificate, nu poate valorifica ca o circumstanță atenuantă judiciară prevăzută de art.76 
alin.(1) lit.f) Cod penal, deoarece ar însemna că aceleiași situații de drept să i se acorde o 
dublă valență juridică. 
32. La stabilirea pedepsei instanța de judecată va ține cont de personalitatea inculpatului, care 
anterior nu a fost condamnat, vârsta inculpatului, starea socială şi familială, se caracterizează 
din punct de vedere pozitiv, nu se află la evidența medicului narcolog și psihiatru.
33. În ceea ce priveşte modalitatea de executare a pedepsei, instanța de judecată călăuzindu-se de 
gradul prejudiciabil al infracțiunii, de necesitatea de apărare împotriva comiterii a astfel de 
infracțiuni, reținând că aplicarea pedepsei trebuie să contribuie la corectarea inculpatului, să-l 
rețină de la comiterea unei noi infracțiuni, să dezvolte anumite calități de persoană ce ar 
respecta legea, că săvârşirea infracțiunii reprezentă un incident în viața inculpatului, 
consideră că, corectarea şi reeducarea inculpatului este posibilă prin aplicarea unei pedepse 
sub formă de muncă neremunerată în folosul comunității, care este unica pedeapsă prevăzută 
de art.2641 alin.(1) Cod penal. 
34. Sub acest aspect, dat fiind faptul că inculpatul a recunoscut vinovăția integral, solicitând 
examinarea cauzei în procedură simplificată, în baza probelor administrate la faza de 
urmărire penală, sancțiunea cu muncă neremunerată în folosul comunității va fi redusă cu 
1/4, pornind de la limita minimă de pedeapsă prevăzută de norma încălcată, care va constitui 
150 ore muncă neremunerată în folosul comunității, până la limita maximă a pedepsei care 
nu va depăși 180 ore muncă neremunerată în folosul comunității. 
35. Pentru aplicarea pedepsei sub formă de muncă neremunerată în folosul comunității, instanța a 
ținut contul de faptul că în privința inculpatului nu există nici un impediment, prevăzut de 
art.67 alin.(4) Cod penal, privind aplicarea pedepsei menționate. Or, inculpatul nu se 
încadrează în categoria militarilor prin contract și persoanelor care nu au atins vârsta de 16 
ani.
36. De asemenea, instanța la stabilirea pedepsei va lua în considerație amploarea fenomenului de 
conducere a mijlocului de transport în stare de ebrietate şi eforturile depuse de autorităţile 
statului în vederea contracarării acestuia. Instanţa manifestă încrederea că inculpatul va face 
concluziile necesare şi nu va mai comite noi infracţiuni.
37.Totodată, instanța reține că infracțiunea prevăzută de art.264 1 alin.(1) Codul penal, care este 
imputată inculpatului are un pericol social ridicat, făcând parte din domeniul securității 
circulației și exploatării mijloacelor de transport, ca parte componentă a securității și ordinii 
publice, condiționată de neadmiterea la circulația rutieră a persoanelor în stare de ebrietate 
alcoolică. Având în vedere că la etapa actuală mijloacele de transport prezintă un grad sporit 
de pericol, iar conducerea acestora de către persoane în starea de ebrietate reprezintă grad și 
mai avansat de pericol, instanța conchide că scopul pedepsei poate fi atins doar prin aplicarea 
față de inculpat și a pedepsei complementare obligatorii sub forma de anularea dreptului de a 
conduce mijloace de transport.
38.Instanța relevă că, pornind de la logica normei citate, pedeapsa respectivă este o pedeapsă 
complementară obligatorie, iar aplicarea/neaplicarea ei nu este lăsată de legiuitor la 
aprecierea instanței.
39. În conformitate cu art.79 alin. (1) Cod penal, ținând cont de circumstanţele excepţionale ale 
cauzei, legate de scopul şi motivele faptei, de rolul vinovatului în săvârşirea infracţiunii, de 
comportarea lui în timpul şi după consumarea infracţiunii, de alte circumstanţe care 
micşorează esenţial gravitatea faptei şi a consecinţelor ei, precum şi de contribuirea activă a 
participantului unei infracţiuni săvârşite în grup la descoperirea acesteia, instanţa de 
judecată poate aplica o pedeapsă sub limita minimă, prevăzută de legea penală pentru 
infracţiunea respectivă, sau una mai blândă, de altă categorie, ori poate să nu aplice 
pedeapsa complementară obligatorie. 
40. Potrivit art.79 alin.(1 1) Cod penal, poate fi considerată excepţională atât o circumstanţă 
atenuantă, cât şi un cumul de asemenea circumstanţe legate de situaţiile menţionate la 
alin.(1). 
41.Așa fiind, cu referire la posibilitatea înlăturării pedepsei complementare obligatorii, instanța 
notează că, în spiritul în art.79 alin.(1) și alin.(1 1) Cod penal, se înţelege că trebuie să existe 
ori în împrejurările în care s-a derulat fapta infracţională, ori în datele privind personalitatea 
infractorului, circumstanţe, împrejurări, particularităţi, situaţii sau stări de lucruri, care 
constituie excepţie de la starea obişnuită a lor ori a personalităţii inculpatului sau un cumul 
de circumstanțe atenuante legate de situaţiile menţionate. 
42.Față de cele ce preced, instanța consideră că nu sunt întrunite condițiile necesare pentru 
aplicarea prevederilor art.79 alin.(1) Cod penal și, respectiv, pentru a nu aplica pedeapsa 
complementară obligatorie sub formă de anulare a dreptului de a conduce mijloace de 
transport. 
43.Instanţa apreciază că doar prin limitarea inculpatului de a conduce mijloace de transport, 
acesta va putea conştientiza cu adevărat consecinţele faptei comise şi echitatea pedepsei 
aplicate, totodată, prevenind în acest fel comiterea de către inculpat a unor fapte 
prejudiciabile analogice în domeniul transportului.
Măsura preventivă
44. În conformitate cu prevederile art.395 alin.(1) pct. 5) din Codul de procedură penală, în 
dispozitivul sentinţei de condamnare trebuie să fie arătată dispoziţia privitoare la măsura 
preventivă ce se va aplica inculpatului până când sentinţa va deveni definitivă. 
45.Instanţa consideră că nu este oportună stabilirea în privinţa inculpatului a cărorva măsuri 
preventive.
46.Totodată, din materialele cauzei, instanța de judecată reține că, prin încheierea judecătorului 
de instrucție din 01.08.2024 a fost aplicată în privința Vitalie DINU măsura preventivă sub 
formă de ridicarea provizorie a permisului de conducere a mijloacelor de transport 
nr.*****pe un termen de 12 luni, începând cu data de 01.08.2024, fiind emis și mandat în 
acest sens. 
47. În conformitate cu art.182 alin.(6) Cod de procedură penală, termenul executării măsurii 
preventive de ridicare provizorie a permisului de conducere a mijloacelor de transport se 
include în termenul de executare a pedepsei de privare de dreptul de a conduce mijloace de 
transport sau de anulare a acestui drept. 
48. Astfel, termenul executării măsurii preventive de ridicare provizorie a permisului de 
conducere a mijloacelor de transport, se include în termenul de executare a pedepsei de 
anularea dreptului de a conduce mijloace de transport.
Cheltuielile judiciare
49. În partea ce ține de solicitarea acuzatorului de stat privind recuperarea din contul inculpatului 
a cheltuielilor judiciare, instanța de judecată reține ca fiind relevante speței prevederile 
art.229 alin.(1) și (2) din Codul de procedură penală, potrivit cărora, cheltuielile judiciare 
sunt suportate de condamnat sau sînt trecute în contul statului. Instanţa de judecată poate 
obliga condamnatul să recupereze cheltuielile judiciare, cu excepţia sumelor plătite 
interpreţilor, traducătorilor, precum şi apărătorilor în cazul asigurării inculpatului cu 
avocat care acordă asistenţă juridică garantată de stat, atunci cînd aceasta o cer interesele 
justiţiei şi condamnatul nu dispune de mijloacele necesare. Achitarea cheltuielilor judiciare 
poate fi suportată şi de condamnatul care a fost eliberat de pedeapsă sau căruia i-a fost 
aplicată pedeapsă, precum şi de persoana în privinţa căreia urmărirea penală a fost încetată 
pe temeiuri de nereabilitare.
50. Efectuarea cheltuielilor judiciare într-o cauză penală este provocată de săvârşirea unei 
infracţiuni, care impune desfăşurarea urmăririi şi a judecării cauzei pentru aplicarea legii 
penale celui ce a comis-o. Mai mult, urmărirea penală ocazionează efectuarea de cheltuieli 
pentru întocmirea şi transmiterea actelor de procedura, pentru administrarea probelor si 
conservarea mijloacelor materiale de probă. În cheltuielile ocazionate de administrarea 
probelor se includ şi sumele pentru retribuția cuvenită experţilor si interpreţilor pentru 
serviciul care l-au adus justiţiei. Ca urmare, cheltuielile judiciare sunt imputabile inculpatului 
condamnat pentru săvârşirea infracţiunii, temeiul juridic fiind vinovăţia sa infracţională, 
deoarece fără săvârşirea infracţiunii astfel de cheltuieli nu s-ar fi efectuat. Respectiv, instanța 
de judecată, raportând prevederile legale enunțate supra, la materialele cauzei, consideră că 
plata cheltuielilor judiciare urmează a fi pusă în sarcina inculpatului, atâta timp cât ultimul a 
comis infracțiunea imputată, vina acestuia fiind dovedită indubitabil. 
51.Obligaţia inculpatului de a suporta cheltuielile judiciare este principală şi integrală: întrucât 
săvârşirea unei infracţiuni atrage în mod inevitabil desfăşurarea urmăririi penale și a judecării 
cauzei, pentru a i se aplica pedeapsa infractorului, obligaţia de a suporta cheltuielile judiciare 
îi revine în principal acestuia. Luând în calcul faptul că în cadrul desfăşurării urmăririi penale 
pe cauza respectivă au fost suportate cheltuieli în sumă de 17,80 lei, instanţa de judecată 
consideră necesar de a încasa din contul inculpatului în beneficiul bugetului de stat suma de 
17,80 lei cu titlu de cheltuieli judiciare. Se menționează că temeiuri de liberare a inculpatului 
de la plata acestor cheltuieli, în speță nu au fost stabilite.
52. Analizând materialele din dosar, argumentele pronunţate în şedinţă, elucidând şi constatând 
starea de lucru descrisă mai sus, călăuzindu-se de dispoziţiile art.80 1 Cod penal, art.340, 
3641,384-385, 389, 397 Cod de procedură penală, instanţa de judecată
condamnă:
     Vitalie DINU se recunoaşte vinovat în comiterea infracţiunii prevăzute de art.264¹ alin.(1) 
Cod penal şi i se aplică o pedeapsă  sub formă de  160 (o sută șaizeci) ore muncă neremunerată  
în folosul comunității cu anularea dreptului de a conduce mijloace de transport.
     Termenul de executare a pedepsei sub formă de anulare a dreptului de a conduce mijloace de 
transport urmează a fi calculat începând cu data de 11 decembrie 2025. 
      Termenul executării măsurii preventive, ridicarea provizorie a permisului de conducere a 
mijloacelor de transport, din data de 01 august 2024 până la data de 01 august 2025, se include în 
termenul de executare a pedepsei de anulare a dreptului de a conduce mijloace de transport. 
      Se încasează de la Vitalie DINU în beneficiul statului cheltuieli judiciare în mărime de 17 
(șaptesprezece, 80) lei.      
      Sentinţa cu drept de atac la Curtea de Apel Nord, în termen de 15 zile, prin intermediul 
Judecătoriei Ungheni.
        Preşedintele şedinţei,
        Judecătorul                                                                                                                   
Anatolie RUSU