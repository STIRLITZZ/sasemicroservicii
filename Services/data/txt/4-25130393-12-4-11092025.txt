Consiliul Superior al Magistraturii                                            The Supreme Council                                                                                           
Judecătoria Chișinău, sediul Buiucani of Magistrates District Court
mun. Chişinău, bd. Ștefan cel Mare                                                  Chișinău  city 
și Sfânt 200                                                                          bd. Ștefan cel Mare și Sfânt 200
Dosarul nr. 4-2262/2025 
4-25130393-12-4-11092025
  H O T Ă R Î R E 
  În numele Legii
12 decembrie  2025                                                                   mun. Chișinău
Judecătoria Chișinău, sediul Buiucani
Instanţa compusă din:
Preşedintele ședinței, judecătorul                     Aurelia CAZACLIU
Grefier                                                                               Vladislav CIUPAC 
Cu participarea contravenientei Berbat Aliona
examinând în ședință publică cauza contravențională în privința lui Berbat Aliona, 
născută la *****, IDNP *****, domiciliată în *****, în baza art. 63 alin. (1) Cod 
contravențional, instanța -
                                              c o n s t a t ă:
           Prin Procesul-verbal cu privire la contravenție din 04.09.2025, întocmit de 
Inspectoratul de Poliție Buiucani, mun. Chișinău, făptuitorului Berbat Aliona este 
imputat faptul, că la 26.08.2025, ora 08:40, nu și-a îndeplinit obligațiile părintești, 
prin faptul că fiul Berbat Vasile a participat  la măsura de protest organizat.
            În temeiul art. 395 Cod contravențional, materialul contravențional 
acumulat, a fost remis în instanță pentru examinare și aplicare a sancțiunii 
contravențioanle.
  În cadrul şedinţei de judecată, contravenienta a declarat că, Berbat Vasile 
este fiul ei, care învață la Colegiul de Excelență în Informatică, însă suplimentar 
muncește ocazional. La data de 26 august 2025 ea a plecat în Franța pentru 10 zile. 
Fiul ei i-a relatat că, s-a pornit la lucru spre sec. Botanica. S-a coborît pe bd. Ștefan 
cel Mare și doi colaboratori ai poliiției, l-au luat de mînă și l-au condus la 
inspectorat, unde l-au ținut o oră. Consideră că fiul ei nu este vinovat și a solicitat 
anularea procesului-verbal cu privire la contravenție.
Agentul constatator din cadrul IP Buiucani, Chelari Ion, fiind citat prin 
intermediul adresei electronice, în ședință de judecată, nu s-a prezentat, din motive 
necunoscute, procedura de citare legală, fiind respectată. Astfel, în temeiul art. 455 

alin. (2) Cod contravențional, instanța a apreciat posibil examinarea cauzei în 
absența sa.
Audiind părțile, studiind materialele cauzei şi ținând cont de legislația 
pertinentă cazului, instanța relevă următoarele considerente.
În conformitate cu art.7, art. 8 alin. (2) Cod contravențional, persoana poate 
fi sancţionată numai pentru contravenţia în a cărei privinţă este dovedită vinovăţia 
sa, cu respectarea normelor prezentului cod și care a săvârșit cu intenție sau din 
imprudență o faptă prevăzută de legea contravențională.
Conform art. 375 din Codul contravențional, persoana acuzată de săvîrşirea 
unei contravenţii se consideră nevinovată atîta timp cît vinovăţia sa nu este 
dovedită în modul prevăzut de prezentul cod. Nimeni nu este obligat să 
dovedească nevinovăţia sa. Concluziile despre vinovăţia persoanei în săvîrşirea 
contravenţiei nu pot fi întemeiate pe presupuneri. Toate dubiile în probarea 
învinuirii care nu pot fi înlăturate în condiţiile prezentului cod se interpretează în 
favoarea persoanei în a cărei privinţă a fost pornit proces contravenţional.
Potrivit prevederilor art. 458 din Codul contravențional, la adoptarea 
hotărârii în cadrul procesului, instanța de judecată urmează să determine caracterul 
veridic al contravenției imputate, existența cauzelor care înlătură caracterul 
contravențional al faptei, vinovăția persoanei atrase la răspundere 
contravențională, precum și alte aspecte importante pentru soluționarea cazului.
În materie contravențională au fost recunoscute garanțiile procedurale 
specifice în materie penală în ceea ce privește dreptul la un proces echitabil, 
printre care și prezumția de nevinovăție, prevăzută de alin. (2) al art. 6 din 
Convenția Europeană a Drepturilor Omului (Zilibergerg împotriva Moldovei (§ 
35, din 01 februarie 2005), Angel împotriva României (§ 52, din 04 octombrie 
2007).
Această împrejurare fundamentează la nivel de principiu că, sarcina probei 
în procedura contravențională desfășurată în fața instanței de judecata revine, în 
primul rând, organului constatator și, în condițiile în care acesta face dovada 
vinovăției, făptuitorul urmează să-și probeze nevinovăția.
Potrivit prevederilor art. 440 alin. (1) Cod contravențional, constatarea faptei 
înseamnă activitatea, desfășurată de agentul constatator, de colectare și de 
administrare a probelor privind existența contravenției, de încheiere a procesului 
verbal cu privire la contravenție, de aplicare a sancțiunii contravenționale sau de 
trimitere, a dosarului, după caz, funcționarului abilitat să examineze cauza 
contravențională, din cadrul autorității din care face parte agentul constatator, în 
instanța de judecată sau în alt organ spre soluționare.
Astfel, conform materialelor cauzei contravenţionale, instanţa de judecată 
ajunge la ferma convingere că procesul de constatare a faptei contravenționale este 
unul formal şi bazat pe presupuneri.
          Concluziile despre vinovăția lui Berbat Aliona de săvârşirea contravenţiei  
descrisă în procesul-verbal cu privire la contravenție nu poate fi întemeiată pe 
presupuneri. Toate dubiile în probarea învinuirii care nu pot fi înlăturate se 
interpretează în favoarea făptuitorului. Actul de condamnare se adoptă numai în 
condiţia în care, în urma cercetării judecătoreşti, vinovăţia făptuitorului în 
săvârşirea contravenției a fost confirmată prin ansamblul de probe cercetate de 
instanţa de judecată.
Conform art.63 alin. (1) Cod contravențional, constituie contravenție fapta 
de neîndeplinirea sau îndeplinirea necorespunzătoare de către părinţi sau de către 
persoanele care îi înlocuiesc a obligaţiilor de întreţinere, de educare şi de instruire 
a copilului.
Urmare, latura subiectivă a contravenției analizate se exprimă, în primul 
rând, prin vinovăție sub formă de intenție. 
         În speță, instanța notează, că în privința părintelui Berbat Aliona, s-a întocmit 
proces-verbal cu privire la contravenție pentru faptul că, ultima nu și-a îndeplinit 
corespunzător obligațiile de instruire a copilului său, minor Berbat Vasile, care la 
data de 26.08.2025, ora 08:40, pe bd. Ștefan cel Mare și Sfînt 152, mun. Chișinău, 
a participat la protest, însă la dosar lipsesc absolut probe din care să rezulte 
acuzația că copilul acesteia (fiul Berbat Vasile)  ar fi particpat la acțiuni de protest, 
nefiind anexate careva imagini foto, secvențe video, or informații relevante despre 
natura protestului și în vederea cărei cauze ar fi  participat acesta la protest, or 
faptul că minorul Berbat Vasile a fost depistat pe bd. Ștefan cel Mare, nu 
echivalează cu participarea în sine a acestei persoane la careva acțiuni de protest.
         La fel, instanța reține că, legiuitorul în art. 442 alin. (1) Cod contravențional, 
a definit procesul-verbal cu privire la contravenție, ca fiind un act prin care se 
individualizează fapta ilicită și se identifică făptuitorul.
Procesul-verbal se încheie de agentul constatator pe baza constatărilor 
personale și a probelor acumulate, în prezența făptuitorului sau în absența lui. 
Fiind întocmit de un agent al statului aflat în exercițiul funcțiunii, procesului 
verbal de contravenție trebuie să i se recunoască valoare probatorie sub aspectul 
constatării stării de fapt.
          În speță, instanța reține că agentul constatator a încheiat procesul-verbal cu 
privire la contravenție în baza unor concluzii lipsite de suport, neacumulând probe 
suficiente, concludente și veridice, ce ar confirma vina lui Berbat Aliona, or, 
demonstrarea vinovăției unei persoane urmează să fie asigurată cu prezentarea 
probelor indubitabile în raport cu procesul-verbal întocmit. 
Reieșind din contextul rigorilor menționate şi analizând circumstanțele ca 
stare de fapt se constată că în acțiunile lui Berbat Aliona lipsesc semnele 
constitutive ale contravenției prevăzută de art. 63 alin. (1) Cod contravențional, 
nefiind clar, prin care acțiuni s-ar fi manifestat această neîndeplinire a obligațiilor 
părintești, elementul componenței contravenției al urmărilor prejudiciabile ale 
acțiunii, nefiind demonstrat prin nici un înscris.
Conform art. 441 alin. (1) lit. a) din Codul contravenţional, în cazul în care 
se constată că nu există faptul contravenției, instanţa încetează procesul 
contravenţional.
În corespundere cu art. 461 Cod contravențional în cazul în care, pe 
parcursul judecării cauzei se constată vreunul din temeiurile prevăzute în articolele 
441 și 445, instanța încetează procesul contravențional.
Reieșind din cele expuse, ajunge la concluzia de a înceta procesul 
contravențional pornit în temeiul art. 63 alin. (1) Cod contravențional, pe motivul 
că nu există faptul contravenției. 
           Călăuzindu-se de prevederile art. art. 461 – 462 din Codul contravenţional, 
instanţa de judecată –
        
                                                         h o t ă r ă ş t e :
Se încetează procesul contravențional pornit în privința lui Berbat Aliona în 
baza art. 63 alin. (1) Cod contravenţional, pe motivul inexistenței faptului 
contravenției.
          Hotărârea poate fi atacată cu recurs la Curtea de Apel Centru în termen de 15 
zile, prin intermediul Judecătoriei Chișinău, sediul Buiucani. 
          Preşedintele şedinţei,                                                           
          judecătorul                          Aurelia CAZACLIU 
                                 