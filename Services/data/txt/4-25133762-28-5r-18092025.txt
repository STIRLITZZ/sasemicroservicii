Dosarul nr. 5r-457/2025
4-25133762-28-5r-18092025
HOTĂRÂRE
În Numele Legii
12 decembrie 2025       
mun. Edineţ
Judecătoria Edineţ, sediul Central
Instanţa compusă din:
Preşedinte de ședință, judecătorNatalia 
Bobu
Grefier Cristina 
Albu
Cu participarea:
Avocatului                                                                                 Țurcanu Igor
examinând în ședință de judecată publică contestația depusă de Ceaica 
Veronica împotriva deciziei asupra cauzei contravenționale seria/nr. DAC01 ***** 
emisă de agentul constatator al IP Edineț Tomașevschi Ludmila la 10.04.2025, 
instanţa de judecată - 
A CONSTATAT:
La data de 10.04.2025, agentul constatator din cadrul Inspectoratului de 
Poliție Edineț, Tomașevschi Ludmila, a întocmit în privința lui Ceaica Veronica 
decizia asupra cauzei contravenționale seria/nr. DAC01 *****, pentru faptul că în 
perioada 01.01.2024 – 22.10.2024, cet. Ceaica Veronica folosindu-se de cartela 
SIM a companiei SA „Moldtelecom” a cu nr. *****, având conexiunea aplicației 
mobile cu identificatorul PSB (Federația Rusă) a acceptat să i se instaleze aplicația 
și prin mijlocitor a pretins la privelegii și avantaje în perioada scrutinului electoral.
Fapta incriminată lui Ceaica Veronica a fost calificată de agentul 
constatator ca contravenţie prevăzută de art. 47 1 alin. (1) Cod contravenţional 
„Coruperea electorala pasivă” fiindu-i aplicată sancţiunea contravenţională sub 
formă de amendă în mărime de 375 u.c., ce constituie 18750,00 lei, potrivit 
deciziei agentului constatator din 10.04.2025.
Contestatarul Ceaica Veronica, nefiind de acord cu decizia asupra cauzei 
contravenționale emisă în privința sa, la data de 11.09.2025, a depus o contestație 
împotriva deciziei de sancționare, întocmit de agentul constatator din cadrul IP 
Edineț, Tomașevschi Ludmila, solicitând admiterea contestației, anularea decizia 
asupra cauzei contravenționale din 10.04.2025 cu încetarea procesului 
contravențional în legătură cu lipsa faptei contravenționale.
În motivarea contestaţiei a invocat că, la data de 10.04.2025, în localitatea 
Gordinești, rl Edineț agentul constatator, ar fi stabilit precum că, contestatarul ar fi 
implicat în contravenţia de corupere electorală pasivă, în calitate de alegător, 
pentru a participa la referendumului constituţional şi alegerile prezidenţiale din 
20.10.2024. S-a indicat faptul precum că ar fi acceptat o sumă de bani prin 
intermediul aplicaţiei bancare PSB pentru a exercita votul în anume fel, în favoarea 
unui bloc politic. Pentru aceste presupuse fapte i s-a aplicat o sancţiune cu amendă 
semnificativă. Nu este de acord cu decizia de sancţionare, considerând că a fost 
adoptată contrar prevederilor legale şi în contradicţie totală cu circumstanţele de 
fapt.
A menționat că, tot procesul a derulat în regim de urgenţă maximă, iar 
Agentul constatator a examinat procesul, efectiv, în lipsa sa; nu a explicat 
drepturile şi obligaţiile; nu a asigurat dreptul la apărare a contravenientului; nu a 
asigurat, după caz, serviciile unui interpret; nu a explicat esenţa faptei imputate şi 
nu a prezentat nici o probă care ar confirma acest fapt; a ameninţat cu probleme şi 
mai mari şi dosare penale în caz de nesupunere.
Susține că fost sancţionat potrivit deciziei agentului constatator pentru o 
faptă care nu a fost constatată și pe care nu a comis-o. Temei de încetare a 
procesului contravenţional constituie inexistenţa faptului contravenţiei, potrivit lit. 
a) alin. (1) art. 441 temeiurile de încetare a procesului contravenţional, Cod 
contravenţional.
Cu referire la încălcările care atrag nulitatea Deciziei asupra cauzei 
contravenționale, 
a indicat că, nu este indicat timpul săvârşii contravenţiei, iar la perioada săvârşirii 
este indicat un timp insuficient de concretizat 01.01.2024 - 22.10.2024, ce include 
perioada 01.01.2024-14.08.2024, când nu exista fapta contravenţională. La fel nu 
sunt menţionate corpurile delicte.
De către agentul constatator nu au fost consemnate menţiuni cu privire la raportul 
că contravenienta nu a solicitat asistarea apărătorului şi interpretului cu semnătura 
în rubrica cuvenită. La rubrica 8 şi 9 lipseşte semnătura sa şi este manuscris cu 
mâna poliţistului ”nu sunt”. Mai indică că, este menţionat ca anexă acordul de 
colaborare, dar ea nu a făcut declaraţie, prin care ar fi recunoscut vina în cele 
încriminate.
Mai menționează că, procesul contravenţional a fost înregistrat în REG-2 cu 
nr. 20251401259 din 08.04.2025, iar Decizia a fost adoptată la 10.04.2025, de 
unde, afirmă că, agentul constatator a încălcat drepturile procedurale ale lui Ceaica 
Veronica de a se apăra, de a avea apărător ales sau asigurat de stat. Afirmă că, în 
dosarul contravenţional lipseşte dovada că i-a fost explicat că are dreptul să fie 
asistată de apărător. 
Acest lucru înseamnă lipsă de proces corect şi echitabil la etapa de atragere 
la răspundere contravenţională şi urmează a fi taxat de instanţă, prin admiterea 
contestaţiei.
Cu referire la probatoriul acumulat, a indicat următoarele:
Întocmirea procesului-verbal ridică dubii referitoare la respectarea în speţă 
a prevederilor art. 425 şi 442 alin. (1) CCo, or în situaţia respectivă, este dificil de 
stabilit care a fost materialul probator pe care l-a utilizat agentul constatator la 
formularea concluziilor cu privire la faptele indicate în procesul-verbal 
contravenţional. Menționează că, omisiunea enunțată de rînd cu celelalte enunțate, 
apreciate în ansamblul lor au fost în măsură să afecteze echitatea procedurii în 
cauza dată.
 Procesul-verbal cu privire la contravenţie reprezintă un act probator al unei 
contravenţii şi trebuie să conţină menţiunile prevăzute la art. 443 Cod 
contravenţional. Lipsa elementelor care trebuie să figureze în procesul verbal 
atrage nulitatea acestuia.
Unul din elementele de bază ale procesului verbal este locul şi timpul 
săvârşirii faptei contravenţionale.
Agentul constatator nu a indicat exact locul şi timpul sau perioada comiterii 
faptei contravenţionale. A menționat că agentul constatator, care potrivit 
dispoziţiilor legale enunţate, era obligat să desfăşoare toate acţiunile pentru 
constatarea faptei contravenţionale, întocmind în acest sens un proces verbal cu 
privire la contravenţie, în care trebuia să individualizeze inclusiv fapta şi pedeapsa, 
s-a limitat doar la o întocmire formală a procesului-verbal cu emiterea deciziei 
asupra cauzei contravenţionale.
Agentul constatator nu a examinat obiectiv materialul contravenţional şi nu 
a elucidat toate aspectele speţei şi acumulat probe, care ar fi demonstrat vinovăţia 
contravenientei.
Potrivit Deciziei de sancţionare, ar fi acceptat personal bani pentru a 
exercita într-un mod anume votul la alegeri, aceste concluzii sunt false şi abuzive. 
Nu este/există nici o probă, cel puţin care să fie prezentată cine anume i-a dat bani, 
care persoană fizică? O aplicaţie bancară nu poate fi subiect al contravenţiei. Nu 
este menţionat timpul acceptării banilor. Nu este probat care a fost scopul 
transferului banilor. Nu este probat dacă aceşti bani au ajuns anume la el. Nu este 
probat dacă aceşti bani au fost ridicaţi. Nu este probată legătura cauzală între o 
aplicaţie bancară, un mesaj de la o aplicaţie bancară şi alegerile. Nu, este probată 
acceptarea participării la alegeri din interes material. Nu este probat faptul că 
anumiţi bani au avut scopul influenţării opiniei la alegeri, nu este răsturnată ipoteza 
unei simple donaţii sau unui simplu transfer bancar.
Prin urmare, fapta incriminată este bazată doar pe nişte constatări 
subiective personale ale agentului constatator.
La decizia de sancţionare nu a fost anexată niciun material probator care ar 
demonstra componenţa contravenţiei de la art. 471 Cod contravenţional.
Cu referire la cele expuse supra, constată că, agentul constator nu a asigurat 
realizarea scopului legii contravenţionale, neelucidând pe deplin, obiectiv şi sub 
toate aspectele circumstanţele cazului dat.
În ordinea celor menţionate, reţine că existenţa faptei contravenţionale şi 
comiterea acesteia cu vinovăţie de către persoana specificată în procesul verbal 
contravenţional, trebuie să fie demonstrate potrivit principiului dincolo de orice 
dubiu rezonabil.
Se constată că în speţă, prezumţia de nevinovăţie de care se bucură acuzatul 
contravenţional în acest caz nu a fost răsturnată, a ajuns la concluzia că procesul 
contravenţional urmează a fi încetat, în legătură cu nulitatea deciziei de sancţionare 
din motiv că nu este întrunită fapta contravenţiei stabilită la art. 47 1 alin. (1) Cod 
contravenţional
Referitor la termenul de prescripție a indicat că, la data de 27 septembrie 
2025 a recepţionat o scrisoare de la executorul judecătoresc Bordeianu Marcela în 
care se aflau următoarele documente: încheierea privind intentarea procedurii de 
executare din 22 august 2025; borderoul de calcul al cheltuielilor de executare; 
Decizia asupra cauzei contravenţionale din 10 aprilie 2025; și Încheierea privind 
aplicarea măsurilor de asigurare a executării din 25.08.2025.
Mai indică că, după consultarea cu un avocat, a înţeles că conform actelor 
menţionate mai sus la data de 10 aprilie 2025 ea a fost atrasă la răspundere 
contravenţională pentru corupere electorală pasivă, art. 47 1 Cod contravenţional şi 
că decizia de sancţionare sub formă de amendă în mărime de 18750 lei este pusă în 
executare silită la executorul judecătoresc Bordeianu Marcela, căreia urmează-i 
achite și onorariu în mărime de 937 lei 50 bani. În total: 19992 lei 50 bani.
Referitor la circumstanţele de fapt al modului cum a fost atrasă la 
răspundere contravenţională a menționat că, la data de 10 aprilie 2025, dimineața a 
fost telefonată de către şeful de post satul Gordineşti, doamna Tomaşevschi 
Ludmila, care i-a comunicat că urmează să se prezinte cu buletinul de identitate la 
Primăria Gordineşti pentru a clarifica dacă ea nu este simpatizanta unui partid.
Mai indică că, prezentîndu-se la Primăria din Gordineşti, în biroul șefului 
de post se aflau agentul constatator Tomaşevschi Ludmila și încă un colaborator de 
poliție necunoscut ei, care au luat-o la întrebări dacă ea este simpatizanta unui 
partid. La ce ea le-a răspuns că ea este simpatizanta partidului ”Șor”. Auzind 
aceasta agentul constatator Tomaşevschi Ludmila, a manifestat bucurie spunînd 
citez:„O, asta este de a noastră!!!”. Totodată fiind întrebată dacă a primit careva 
bani, ea a negat faptul dat. După aceasta agentul constatator Tomaşevschi Ludmila 
a început a scrie ceva totodată comunicîndu-i că, dacă ea o să colaboreze atunci nu 
va plăti nimic, iar dacă nu va colabora atunci va plăti amendă. Tot atunci 
comunicîndu-i că, ea va trebui să semneze de cîteva ori și aceasta va însemna 
colaborare.
Mai menționează că, i-a comunicat agentul constatator Tomaşevschi 
Ludmila că ea se află la evidență psihiatrică, și de două ori pe an ea trece tratament 
staționar la spitalul din Bălți și că deține Certificat de dizabilitate pe viață. Auzind 
cele spuse de dînsa, poliţistul bărbat a spus că ea nu ar fi trebuit să facă careva 
semnături, dar Tomaşevschi Ludmila a spus că ea oricum trebuie să se semneze. Ea 
era sigură că după ce a dat acord să pună semnături, unde i-a arătat agentul 
constatator şi după ce a adus la cunoştinţă că este bolnavă mintal, nu va avea nici o 
consecință negativă. Și din aceste considerente a semnat de câteva ori acolo unde i-
a indicat agentul constatator şi a plecat cu bucurie că nu a fost atrasă la răspundere 
acasă, deoarece i s -a spus că nu va mai fi chemată nicăieri. Totdată menționînd că, 
ea a semnat acolo unde i-a fost indicat, fără ca să-i fie adus la cunoştinţă conţinutul 
sub ce semnează. La momentul semnării era sigură că semnăturile aplicate 
înseamnă că ea nu  este vinovată de nimic și că este o formalitate. La mână nu am 
primit nimic.
Mai indică faptul că, atunci când a recepţionat scrisoarea de la executorul 
judecătoresc cu decizia de sancționare şi, după consultarea cu un avocat i-a fost 
explicat că a fost dusă în eroare de poliţistă, care, nu i-a explicat esenţa învinuirii, 
nu i-a explicat drepturile sale, inclusiv de a avea apărător şi prin minciună şi abuz 
de încredere a dus-o în eroare, asigurând-o că ea nu este trasă la răspundere pentru 
că colaborează. 
Ca urmare, termenul de prescripţie urmează a fi calculat de la 28 august 
2025 şi va expira la 11.09.2025 (f.d. 2-10).
La data de 08 octombrie 2025 în instanța de judecată a parvenit referința IP 
Edineț, potrivit căreia a solicitat respingerea ca fiind nefondată contestația 
împotriva deciziei asupra cauzei contravenționale seria/nr. DAC01 ***** emisă de 
agentul constatator al IP Edineț Tomașevschi Ludmila la 10.04.2025. 
În argumentarea poziției sale agentul constatator a indicat că decizia asupra 
cauzei contravenționale a fost întocmită și perfectată în prezența contravenientului 
Ceaica Veronica, unde în mod repetat a fost familiarizată cu drepturile și obligațiile 
prevăzute l art. 34, 378, 384 387, 448 și 451 5 Cod Contravențional, inclusiv și 
dreptul de a beneficia de serviciile unui avocat, ar ultimul a fost de acord cu 
semnarea deciziei asupra cauzei contravenționale, fiind încheiat acordul de 
colaborare în conformitate cu art. 4515 Cod Contravențional.
În această ordine de idei, din punct de vedere al deciziei asupra cauzei 
contravenționale, acesta a fost încheiat cu respectarea dispozițiilor legale incidente 
şi cuprinde toate menţiunile obligatorii prevăzute de art. 4512 Cod Contravențional, 
neexistând cazuri de nulitate absolută ce ar putea fi invocate din oficiu.
Sub aspectul temeiniciei procesului-verbal cu privire la contravenţie, forţa 
probantă a proceselor-verbale este lăsată la latitudinea fiecărui sistem de drept, 
putându-se reglementa importanţa fiecărui mijloc de probă, însă instanţa are 
obligaţia de a respecta caracterul echitabil al procedurii în ansamblu atunci câne 
administrează şi apreciază probatoriul {cauza Bosoni v. Franţa, hotărârea din 7 
septembrie 1999).
În raport cu cele enunţate, art. 425 alin. (2) Cod contravenţional cuprinde 
dispoziţii exprese cu privire la forţa probantă a procesului-verbal cu privire la 
contravenţie, fiind reglementat că, în calitate de probe se admit elementele de fapt 
constatate prin intermediul următoarelor mijloace: procesul-verbal cu privire la 
contravenţie.
În această ordine de idei şi din interpretarea art. 425 alin. (2), art. 451 2 şi 
4515 Cod contravențional, rezultă că deciziei asupra cauzei contravenționale 
seria/nr. seria/nr DAC01 ***** din 10.04.2025, face dovada cu privire la 
încadrarea în drept şi situaţia faptică stabilită de reprezentantul agentului 
constatator, urmând a fi examinat în raport cu actele existente la dosar.
Acțiunile contravenientului Ceaica Veronica au fost corect încadrate în 
conformitate cu art. 471 alin. (1) Cod contravenţional, respectiv, cu privire la starea 
de fapt fixată de reprezentantul agentului constatator în decizia asupra cauzei 
contravenţionale şi în corespundere cu art. 425 alin. (2), (3), (4), (5) Cod 
contravenţional, aceasta a fost confirmată prin probe pertinente, concludente şi 
utile cazului contravenţional: raportul agentului constatator din 08.04.2025, RAP01 
*****; decizia asupra cauzei contravenţionale seria/nr. DAC01 ***** din 
10.04.2025 cît şi alte probe care demonstrează vinovăţia contravenientului.
Reprezentantul agentului de constatare consideră că, din perspectiva 
normelor cu caracter anticorupţional, nu numai rezultatul material, ci şi 
manifestarea voinţei de a se angaja într-o astfel de conduită reprezintă o abatere 
gravă de la principiile integrităţii procesului electoral.
Faptul că persoana a instalat aplicaţia bancară, chiar dacă transferul banilor 
nu s-a concretizat, relevă existenţa unui plan de a primi avantaje materiale în 
schimbul susţinerii la caz a unui bloc politic, ceea ce subminează principiile de 
neutralitate şi secret al votului.
Nu corespunde situaţiei faptice reţinute la caz nici alegaţiile recurentului cu 
privire la lipsa elementelor contravenţiei imputate contravenientului Tureac Ion.
În temeiul art. 47 1 alin. (1) Cod contravenţional, or, în acţiunile acestuia 
cert s-au constatat, că coruperea electorală pasivă este o contravenţie materială şi 
se consumă din momentul comiterii uneia dintre modalităţile normative care 
desemnează faptele prejudiciabile, adică din momentul pretinderii, acceptării sau 
primirii, personal sau prin mijlocitor, de către un alegător a bunurilor, serviciilor, 
privilegiilor sau avantajelor sub orice formă, care nu i se cuvin, pentru sine sau 
pentru o altă persoană, în scopul exercitării sau al neexercitării unor drepturi 
electorale în cadrul alegerilor, inclusiv al alegerilor regionale, dacă fapta nu 
constituie infracţiune.
În circumstanţele enunţate că, în cadrul procesului contravenţional s-a 
confirmat netemeinicia contestaţiei lui Ceaica Veronica prin urmare, aceasta 
necesită a fi respinsă, iar decizia asupra cauzei contravenţionale din 10.04.2025 şi 
deciziei de sancționare, întocmite în privința lui Ceaica Veronica în baza art.47 1 
alin. (1) Cod Contravențional urmează a fi menținute fără modificări. 
În ședința de judecată, contestatarul Ceaica Veronica nu s-a prezentat, deși 
a fost citat legal despre locul, data și ora examinării cauzei contravenționale, însă 
nu a adus la cunoștința instanței motivele lipsei sale.
În ședința de judecată reprezentantul contestatarului Ceaica Veronica, 
avocatul Țurcanu Igor a declarat că susține contestația depusă și a solicitat 
admiterea acesteia, anularea deciziei agentului constatator privind sancționarea 
contravenientului cu încetarea procesului contravențional reiterînd faptul că Ceaica 
Veronica se află în supraveghere dispanserică a medicului psihiatru din rl Edineț, 
iar conform epicrizei, aceasta suferă de schizofrenie paranoida progredient – 
paroxistică. Sindrom depresiv – paranoid secundar. Prin urmare susține că 
contravenienta nu înțelegea ce acte semnează.
În ședința de judecată, agentul constatator Tomașevschi Ludmila, nu s-a 
prezentat, prin cerere a solicitat examinarea cauzei în lipsă. 
Audiind opinia participanților la proces, studiind materialele cauzei în 
raport cu argumentele invocate - instanța de judecată ajunge la concluzia că, 
contestația urmează a fi respinsă ca tardivă, reieșind din circumstanțele ce 
urmează a fi expuse.
În cadrul şedinţei de judecată a fost cercetat în original decizia asupra 
cauzei contravenționale din 10.04.2025. Astfel, instanța de judecată a stabilit că în 
privința contestatarului Ceaica Veronica a fost întocmit o singură decizie în baza 
art. 47 1 alin. (1) Cod contravenţional la data de 10 aprilie 2025 și va verifica 
legalitatea acesteia.
În sensul art. 395 alin.(1) p.2) și (10) Cod contravenţional, instanţa judecă 
contestaţiile împotriva deciziilor autorităţilor competente să soluţioneze cauzele 
contravenţionale, procurorului.
Contestaţia împotriva deciziei în cauza contravenţională se examinează de 
către instanţa de judecată în a cărei rază teritorială activează autoritatea competentă 
sau procurorul care a emis decizia, ori de către instanţa de la locul unde îşi are 
sediul autoritatea competentă, pentru cazurile prevăzute la art. 394 alin.(10).
Conform materialelor dosarului s-a constatat că, la data de 10.04.2025, 
agentul constatator Ludmila Tomașevschi, a întocmit în privința lui Ceaica 
Veronica decizia asupra cauzei contrvenționale, pentru faptul că citez: „ în 
perioada 01.01.2024 – 22.10.2024, cet. Ceaica Veronica folosindu-se de cartela 
SIM a companiei SA „ Moldtelecom” cu nr. *****, având conexiunea aplicației 
mobile cu identificatorul PSB (Federația Rusă) a acceptat să i se instaleze aplicația 
și prin mijlocitor a pretins la privilegii și avantaje în perioada scrutinului electoral”.
Fapta incriminată lui Ceaica Veronica a fost calificată ca contravenţie 
prevăzută de art. 47 1 alin. (1) Cod contravenţional „Coruperea electorala pasivă” 
fiindu-i aplicată sancţiunea contravenţională sub formă de amendă în mărime de 
375 u.c., ce constituie 18750 lei, potrivit Deciziei agentului constatator din 
10.04.2025.
Contravenientul Ceaica Veronica, nefiind de acord cu procesul-verbal și 
decizia sus indicate, abia la data de 11.09.2025, a depus prin intermediul 
cancelariei Inspectoratului de Poliție Edineț o contestație împotriva deciziei asupra 
cauzei contravenționale din 10.04.2025 seria nr. DAC01 ***** din 10.04.2025.
Conform art. 451 3 alin. (1), (2) Cod contravențional, Deciziile privind 
examinarea contravenţiei în temeiul constatării personale a agentului constatator 
pot fi contestate cu recurs în termen de 15 zile din data aplicării sancţiunii, în 
instanţa de fond conform competenţei teritoriale. 
Din materialele dosarului contravențional rezultă că, decizia asupra cauzei 
contrvenționale seria nr. DAC01 ***** din 10.04.2025 a fost întocmită în prezența 
contravenientei Ceaica Veronica, care a fost identificată prin intermediul 
buletinului de identitate, în acest sens menționînd personal la pct. 10 ”Mijloace 
tehnice” din decizia contestată citez:„ nu sunt”, precum și la pct. 12 ”Obiecțiile și 
probele persoanei în a cărei privință a fost întocmit procesul contravențional” 
mențiunea citez:„ nu sunt”,  mențiuni care sunt contrasemnate personal de către 
Ceaica Veronica. 
Tot aici, instanța reține că, Ceaica Veronica fiind prezentă la întocmirea 
Deciziei asupra cauzei contravenționale contravenționale a semnat-o, inclusiv tot 
aceasta la data de 10.04.2025 a semnat și acordul de colaborare potrivit căruia și-a 
recunoscut vina în comiterea contravenției imputate, fapt confirmat prin semnătura 
acesteia aplicată la pct. 9 al Acordului de colaborare precum și la pct. 17 din 
decizia asupra cauzei contravenționale (f. d. 1, 2 din materialul contravențional 
original vizionat în ședința de judecată).
Referitor la argumentul inserat în contestația depusă și susținut de apărătorul 
contravenientului - avocatul Țurcanu Igor în ședința de judecată precum că, abia la 
data de 27 septembrie 2025 cînd a recepţionat o scrisoare de la executorul 
judecătoresc Bordeianu Marcela și după consultarea cu un avocat, ea a înţeles că la 
data de 10 aprilie 2025 ea a fost atrasă la răspundere contravenţională pentru 
corupere electorală pasivă, art. 471 Cod contravenţional şi că decizia de sancţionare 
sub formă de amendă în mărime de 18750 lei este pusă în executare silită la 
executorul judecătoresc Bordeianu Marcela, căreia urmează-i achite și onorariu în 
mărime de 937 lei 50 bani, în total: 19992 lei 50 bani. Și ca urmare, termenul de 
prescripţie urmează a fi calculat de la 28 august 2025 şi va expira la 11.09.2025 
(f.d. 2-10), instanța le va considera pur declarative și drept o tentativă de a duce 
instnața în eroare referitor la termenul de contestare. 
Tot aici instanța potrivit șampilelor de pe copia plicului anexat la contestație 
a reținut că, acesta este datat cu data de 25.08.2025 (f.d. 21), și nicidecum cu data 
de 27 septembrie 2025 după cum este indicat în contestație precum că ar fi 
recepționat scrisoarea de la executorul judecătoresc M.Bordeianu, abia la data de 
27.09.2025, instanța considerînd această afirmație pur declarativă.
Corespunzător, prin înscrierea sintagmei ”nu sunt” efectuată personal de 
Ceaica Veronica la rubrica nr.12 ”Obiecțiile și probele persoanei în a cărei 
privință a fost pornit procesul ontravențional” și contrasemnată de însăși Ceaica 
Veronica, rezultă că ultima a înțeles esența învinuirii care i se aduce și este de 
acord cu constatările agentului constatator.
Referitor la argumentul inserat în contestația depusă și susținut de apărătorul 
contravenientului - avocatul Țurcanu Igor în ședința de judecată precum că, lui 
Ceaica Veronica i-a fost încălcat dreptul la apărare, instanța a reținut faptul că, 
Ceaica Veronica personal a semnat la rubrica nr. 17 din Decizia contestată”Mi s-au 
adus la cunoștință drepturile și obligațiile….am luat cunoștință ccu mărimea 
amenzii prevăzută pentru contravenția respectivă”, astfel instanța le va considera 
pur declarative, or prin aplicarea semnăturii ultima a dat dovadă că a înteles faptul 
atragerii sale la răspundere contravențională cu amendarea ei. 
Respectiv acest fapt denotă că, Ceaica Veronica a fost prezentă la 
întocmirea Deciziei asupra cauzei contrvenționale contestată, a semnat-o, inclusiv 
tot la 10.04.2025 a semnat și acordul de colaborare, fapt ce denotă că ultima a 
cunoscut despre decizia contestată și sancțiunea aplicată încă la data de 10 aprilie 
2025, însă a ingnorat-o, considerînd că astfel va scăpa de sancțiune.
Cu referire la argumentul avocatului Țurcan Igor, precum că contravenienta 
este în supravegherea medicului psihiatru și respectiv a semnat decizia litigioasă 
fiind în stare de iresponsabilitate, instanța a stabilit că aflarea persoanei la evidența 
medicului psihiatru nu constituie, prin sine, o dovadă automată a stării de 
iresponsabilitate în fața legii. Evidența medicală indică o afecțiune psihică 
preexistentă sau o monitorizare medicală, dar gradul de discernământ (capacitatea 
de a conștientiza și dirija acțiunile) în momentul comiterii presupusei contravenții 
trebuie stabilit individual, de la caz la caz.
Pentru a constata oficial starea de iresponsabilitate, este necesară o 
expertiză psihiatrică judiciară efectuată de specialiști, care va determina dacă 
persoana a avut sau nu capacitatea de a răspunde pentru fapta sa în momentul 
comiterii acesteia, ceea ce în materialele cauzei lipsește.
La fel instanța reține că, decizia privind examinarea contravenţiei în 
temeiul constatării personale a agentului constatator poate fi contestată de către 
contravenient, victimă, procuror sau de către conducătorii autorităţilor din care fac 
parte agenţii constatatori.
Așadar, potrivit Codului contravențional orice persoană în a cărei privinţă a 
fost pornit proces contravenţional are şi alte drepturi şi obligaţii prevăzute de 
prezentul cod. 
Instanța de judecată constată că, Ceaica Veronica cunoscând despre faptul 
întocmirii deciziei asupra cauzei contravenționale şi aplicării în privința sa a 
sancțiunilor contravenționale, or din conținutul deciziei se constată cu certitudine 
înmânarea acesteia chiar la data întocmirii la 10.04.2025, fapt contrasemnat de 
Ceaica Veronica la rubrica cu nr. 17 din decizie, aceasta urma să depună 
contestația asupra Deciziei asupra cauzei contravenționale nu mai târziu de 
25.04.2025.
Însă din materialele cauzei se constată că, contestația a fost 
înregistrată/depusă în adresa Inspectoratului de Poliție Edineț abia la data de 
11.09.2025, depășind termenul limită potrivit prevederilor art. 451 3 Cod 
contravențional. (f.d. 2)
Conform prevederilor art. 451 4 alin. (2) Codul contravențional, Instanța de 
recurs poate adopta una din următoarele decizii:
1) să respingă recursul și să mențină decizia agentului constatator dacă 
este:
a) tardiv;
b) inadmisibil;
c) nefondat;
2) să admită recursul și să anuleze decizia agentului constatator și să 
adopte una dintre următoarele soluții:
a) dispunerea încetării procesului contravențional;
b) rejudecarea cauzei cu adoptarea unei noi hotărîri, însă fără a înrăutăți 
situația contravenientului, dacă acesta a contestat decizia agentului constatator.
Raportând materialele cauzei la prevederile Codului contravențional 
instanța de judecată atestă că, persoana în a cărei privință a fost pornit proces 
contravențional, Ceaica Veronica a omis neîntemeiat termenul de depunere a 
contestației împotriva deciziei emise de agentul constatator la 10.04.2025, 
considerînd că va scăpa de sancținea aplicată.
Instanța observă că, odată cu depunerea prezentei contestației, Ceaica 
Veronica și reprezentantul acesteia în cadrul examinării dosarului contravențional, 
nu au formulat o cerere expresă de repunere în termenul legal de exercitare a căii 
de atac împotriva procesului-verbal cu privire la contravenție. O astfel de solicitare 
nu a fost înaintată. Legea contravențională prevede cert că, repunerea în termenul 
de contestare poate avea loc doar la cererea motivată a persoanei interesate, iar 
judecătorul nu poate dispune din oficiu restabilirea termenului, în lipsa unei 
asemenea cereri. Aceasta reprezintă o condiție procedurală imperativă. 
Prin urmare, lipsa unei cereri de repunere în termen, însoțită de argumente 
temeinice care să justifice depășirea termenului legal, determină instanța să rețină 
că, contestația a fost depusă tardiv și este inadmisibilă din punct de vedere 
procedural. 
Totodată, luând în considerație că, contestația depusă de Ceaica Veronica 
este tardivă, instanţa nu se va expune asupra motivelor invocate în contestație, or, 
în acest caz instanța nici nu purcede la examinarea fondului cauzei.
În asemenea circumstanțe, instanța de judecată ajunge la concluzia că, 
contestația lui Ceaica Veronica împotriva deciziei asupra cauzei contravenționale 
emisă de agentul constatator al IP Edineț Tomașevschi Ludmila din 10 aprilie 
2025, urmează a fi respinsă ca fiind depusă peste termen.
În conformitate cu art. 448, 451 4, 460, 462 din Codul contravențional, 
instanța de judecată,
HOTĂRĂȘTE :
Se respinge contestația depusă de contravenientul Ceaica Veronica 
împotriva deciziei asupra cauzei contravenționale seria/nr. DAC01 ***** emisă de 
agentul constatator al IP Edineț Tomașevschi Ludmila la 10.04.2025, ca fiind 
depusă peste termen. 
Se menține decizia asupra cauzei contravenționale seria/nr. DAC01 ***** 
emisă de agentul constatator al IP Edineț Tomașevschi Ludmila la 10.04.2025 în 
baza art. 471 alin. (1) din Codul contravențional, fără modificări.
Hotărârea este irevocabilă.
Președintele ședinței,
Judecător                                                                                       Natalia 
Bobu