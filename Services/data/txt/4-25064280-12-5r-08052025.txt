Dosarul nr. 5r-2400/2025
4-25064280-12-5r-08052025
H O T Ă R Â R E
În numele Legii
11 decembrie 2025                                                                                                        mun. 
Chișinău
Judecătoria Chișinău (sediul Buiucani) 
Instanța în componența:
Președintelui ședinței, judecător                                                                                      Ion 
Chirtoaca
Grefierului                                                                                                                    Diana 
Cristea
Cu participarea:
Petiționarei                                                                                                                  Ivana 
Boiștean
Interpret Elena Derevșcicova
În lipsa:
Agentului constatator                                                                                                     Ruslan 
Tanas 
examinând în ședința de judecată publică, în limba română, contestația depusă de 
Boiștean Ivana, a.n. *****, IDNP *****, domiciliată în *****, împotriva procesului-verbal cu 
privire la contravenție cu seria/nr. MAI06 400955 din 11.04.2025 și decizia de sancționare, 
întocmită de către agentul constatator din cadrul IP Buiucani al DP mun. Chișinău, Tanas 
Ruslan, pe semnele contravenției prevăzute de art. 47 1 alin. (1) din Codul contravențional, prin 
care a fost sancționată cu amendă în cuantum de 500 unități convenționale, ceea ce reprezintă 
echivalentul sumei de 25 000 lei, instanța de judecată,
c o n s t a t ă:
Fapta contravențională constatată.
1.La data de 11.04.2025, agentul constatator din cadrul IP Buiucani al DP mun. Chișinău, 
Tanas Ruslan, a încheiat procesul - verbal cu privire la contravenție cu seria/nr. MAI06 400955, 
în baza căruia fiind emisă decizia de sancționare prin care Boiștean Ivana a fost recunoscută 
vinovată de comiterea contravenției prevăzute de art. 47 1 alin. (1) din Codul contravențional, 
fiindu-i aplicată sancțiune cu amendă în cuantum de 500 unități convenționale, ceea ce reprezintă 
echivalentul sumei de 25 000 lei.   
2.La data de 29.04.2025, cet. Boiștean Ivana a depus o contestație prin care a solicitat 
anularea procesului-verbal cu privire la contravenție seria/nr. MAI06 400955 din 11.04.2025 și a 
deciziei de sancționare, cu încetarea procesului contravențional în legătură cu lipsa faptei 
contravenționale.
Poziția părților în cadrul ședinței de judecată:
3.Petiționara, în ședință de judecată a solicitat admiterea contestației.
4.Agentul constatator fiind citat în mod legal despre locul, data și ora ședinței de judecată 
nu s-au prezentat în proces, astfel că, prin prisma art. 455 din Codul contravențional, instanța de 
judecată a considerat posibilă examinarea cauzei în lipsa acestuia. Concomitent, informații 
despre data locul și ora ședinței de judecată pe cauza dată au fost făcute publice și pe site-ul 
oficial al instanței de judecată. 
Aprecierea instanței de judecată:
5.Examinând contestația și verificând procesul verbal cu privire la contravenție sub 
aspectul îndeplinirii condițiilor de fond și de formă prevăzute de lege pentru valabilitatea sa în 
coroborare cu mențiunile agentului constatator la materialele dosarului contravențional, cât și 
poziția participanților la proces, instanța de judecată reține următoarele.
6.În fapt, potrivit procesului-verbal cu privire la contravenție seria/nr. MAI06 400955 din 
11.04.2025 și a deciziei de sancționare, întocmit de către agentul constatator din cadrul IP 
Buiucani al DP mun. Chișinău Tanas Ruslan, cet. Boiștean Ivana, a fost recunoscută vinovat de 
comiterea contravenției prevăzute de art. 47 1 alin. (1) din Codul contravențional, prin care a fost 
sancționat cu amendă în cuantum de 500 unități convenționale, ceea ce reprezintă echivalentul 
sumei de 25 000 lei. În cuprinsul procesului-verbal menționat agentul constatator a indicat că, 
timpul săvârșirii 2024, Boiștean Ivana, a acceptat mijloace financiare care nu i se cuvin pentru 
sine în scopul exercitării unui drept electoral în cadrul scrutinului referendumului care a avut loc 
în 2024, prin ce a comis contravenția prevăzută de art. 47 1 alin. (1) din Codul contravențional și 
anume: „Coruperea electorală pasivă” adică „Pretinderea, acceptarea sau primirea, personal 
sau prin mijlocitor, de către un alegător a bunurilor, serviciilor, privilegiilor sau avantajelor 
sub orice formă, care nu i se cuvin, pentru sine sau pentru o altă persoană, în scopul exercitării 
sau al neexercitării unor drepturi electorale în cadrul alegerilor, inclusiv al alegerilor 
regionale, dacă fapta nu constituie infracțiune”. 
7.În conformitate cu art. 448 alin. (1) din Codul contravențional, contravenientul, victima 
sau reprezentantul acestora, procurorul, dacă este parte în cauza contravențională, în cazul în care 
nu sunt de acord cu decizia agentului constatator sau în cazul în care aceasta a fost emisă cu 
încălcarea normelor procesuale stabilite de prezentul cod, sunt în drept să conteste decizia emisă 
asupra cauzei contravenționale. Termenul de contestare a deciziei agentului constatator este de 
15 zile de la data emiterii acesteia sau, pentru părțile care nu au fost prezente la ședința de 
examinare a cauzei contravenționale, de la data înmânării copiei de pe decizia respectivă în 
condițiile art.4471 alin.(8).
8.Contestația împotriva deciziei de sancționare, inclusă în procesul-verbal de constatare a 
contravenției seria/nr. MAI06 400955 din data de 11.04.2025, precum și împotriva deciziei de 
sancționare propriu-zise, a fost depusă de către contestatară la data de 29.04.2025. Instanța de 
judecată apreciază că această contestație a fost formulată în termen legal, astfel că contestatarul a 
respectat termenul de 15 zile prevăzut de art. 448 alin. (1) din Codul contravențional. Ori la 
materialele cauzei se atestă că, procesul-verbal a fost întocmit în lipsa contestatarei. În motivarea 
acestei concluzii, instanța reține că decizia a fost adoptată în absența făptuitorului și ulterior 
expediată prin intermediul serviciilor poștale pentru luare la cunoștință. Întrucât la dosarul cauzei 
nu se regăsește dovada de primire a corespondenței, nu se poate reține momentul comunicării 
actului sancționator. În lipsa confirmării comunicării, termenul de contestare nu poate începe să 
curgă în defavoarea contestatarului. Pe cale de consecință, instanța constată că cererea de 
contestare depusă la 29.04.2025, este formulată în termenul legal prevăzut de lege.
9.În drept, instanța notează că în conformitate cu prevederile art. 7 din Codul 
contravențional, persoana poate fi sancționată numai pentru contravenția în a cărei privință este 
dovedită vinovăția sa, cu respectarea normelor prezentului cod.
10.Totodată, potrivit prevederilor art. 381 alin. (4) din Codul contravențional, autoritatea 
competentă să soluționeze cauza contravențională are obligația de a lua toate măsurile prevăzute 
de lege pentru cercetarea sub toate aspectele, completă și obiectivă, a circumstanțelor cauzei, de 
a evidenția atât circumstanțele care dovedesc vinovăția persoanei, cât și cele care dezvinovățesc 
persoana în a cărei privință a fost pornit proces contravențional, precum și circumstanțele 
atenuante sau agravante.
11.În baza art. 440 alin. (1) din Codul contravențional, constatarea faptei contravenționale 
înseamnă activitatea, desfășurată de agentul constatator, de colectare şi de administrare a 
probelor privind existența contravenției, de încheiere a procesului-verbal cu privire la 
contravenție, de aplicare a sancțiunii contravenționale sau de trimitere, după caz, a dosarului în 
instanța de judecată sau în alt organ spre soluționare.
12.Conform art. 400 alin. (1) din Codul contravențional, contravenția prevăzute la art.47 1, 
se constată și se examinează de către poliție. În asemenea situație, întru respectarea garanțiilor 
sus indicate, instanța de judecată a verificat legalitatea și temeinicia procesului verbal cu privire 
la contravenție cu seria/nr. MAI06 400955 din 11.04.2025.
13.În continuare instanța de judecată va supune aprecierii legalitatea procesului verbal 
cu privire la contravenție. Astfel, instanța de judecată urmează a analiza dacă la caz sunt 
prezente motivele de nulitate absolută a actului atacat, care pot fi invocate atât de părți, cât și 
din oficiu de către instanță, scopul fiind întru asigurarea respectării principiului legalității și 
dreptății, consacrate expres în art. 5 și 7 din Codul contravențional. 
14.Instanța de judecată remarcă că, legea contravențională prevede redactarea procesului 
verbal cu privire la contravenție într-o anumită forma „ad validitatem”, cu respectarea tuturor 
prescripțiilor legale de fond și de formă, pentru încheierea sa valabilă, în scopul producerii 
efectelor juridice, pentru care a fost întocmit. În acest context, respectarea exigențelor legale 
prevăzute la art. 443 al Codului contravențional sunt impuse agentului constatator la întocmirea 
procesului verbal cu privire la contravenție prin prisma art. 445 al Codului contravențional.
15.În subsidiar, în conformitate cu prevederile art. 445 alin. (2) din Codul 
contravențional, este statuat că alte încălcări ale art. 443 sau ale altor norme imperative din 
prezentul cod, pot să ducă la nulitatea procesului verbal cu privire la contravenție, doar în cazul 
în care acestea afectează în mod esențial fondul cauzei.
16.În alt context, potrivit art. 445 alin. (1) din Codul contravențional, ne consemnarea în 
procesul verbal cu privire la contravenție a mențiunilor privind numele, prenumele și funcția 
agentului constatator, numele, prenumele, data (ziua, luna, anul) întocmirii procesului-verbal, 
seria și numărul actului de identitate, și numărul de identificare personal (IDNP) sau datele de 
identificare din buletinul de identitate provizoriu ale făptuitoarei care renunță la numărul de 
identificare personal și la evidența automatizată în Registrul de stat al populației, iar în cazul 
persoanei juridice – lipsa denumirii și a sediului acesteia, a circumstanțelor comiterii şi 
încadrării juridice a faptei contravenționale săvârșite și a datei comiterii acesteia, a semnăturii 
agentului constatator sau a martorului asistent, în cazul refuzului contravenientului de a semna, 
atrage nulitatea absolută a procesului-verbal.
17.Instanța de judecată remarcă că, prevederile art. 47 1 din Codul contravențional au fost 
introduse prin Legea nr. 230 din 31.07.2024, în vigoare din 15.08.2024. Din această perspectivă, 
în continuare instanța de judecată va analiza, timpul comiterii faptei inclus în procesul-verbal 
dedus judecății ca fiind unul crucial în soluționarea justă a prezentei cauze. Astfel, în 
prezenta speță la rubrica nr. 4. „Timpul săvârșirii” din procesul-verbal cu privire la contravenție 
seria/nr. MAI06 400955 din 11.04.2025, se atestă cert că, agentul constatator a indicat „2024”.
18.Reieșind din cele constatate supra, instanța de judecată nu poate să opereze cu 
presupuneri și nu trebuie să deducă de sine stătător timpul comiterii faptei, care se prezintă a fi 
unul crucial în prezenta speță. 
19.Instanța de judecată remarcă, obligația imperativă a agentului constatator despre 
necesitatea de a indica în procesul-verbal cu privire la contravenție, a timpului concret al 
comiterii faptei. Concluzia expusă rezultă și din prevederile art. 443 alin. (1) lit. d) din Codul 
contravențional, potrivit căreia procesul-verbal cu privire la contravenție va cuprinde: fapta 
contravențională, locul și timpul săvârșirii ei, circumstanțele cauzei care au importanță pentru 
stabilirea faptelor și consecințelor lor juridice, evaluarea eventualelor pagube cauzate de 
contravenție. Ca urmare a celor expuse mai sus se atestă lipsa unui minim de garanții ce se 
impuneau a fi oferite de agentul constatator persoanei în privința căreia, a pornit procesul 
contravențional, ori în lipsa indicării în actul de acuzare a timpului comiterii faptei este o 
omisiune gravă, care a afectat dincolo de orice dubiu dreptul la apărare.
20.În concluzie omisiunea expusă supra privează procesul-verbal de un element esențial 
pentru stabilirea faptelor, împiedică exercitarea efectivă a dreptului la apărare și afectează în mod 
substanțial fondul cauzei. În consecință, în temeiul art. 445 alin. (2) din Codul contravențional, 
procesul-verbal cu privire la contravenție urmează a fi declarat nul, întrucât neindicarea exactă a 
timpului săvârșirii faptei reprezintă o neregularitate gravă ce atrage nulitatea actului 
constatator. La ca este relevantă jurisprudența CtEDO cauza Pélissier și Sassi c. Franței, 
Hotărârea din 25 martie 1999, par. 51-54 Curtea a statuat că „dreptul la un proces echitabil” 
presupune ca orice persoană acuzată să fie informată cu promptitudine și în detaliu despre 
natura și cauza acuzației, pentru a-și putea pregăti apărarea. Lipsa unor elemente esențiale din 
actul de acuzare precum timpul, locul sau fapta exactă imputată) determină o încălcare a art. 6 
§3 lit. a).
21.Mai mult ca atât, prisma celor expuse mai sus la caz, se atestă că, procesul- verbal și 
decizia agentului constatator, dedusă judecății este afectată de vicii fundamentale, care se 
exprimă prin încălcarea drepturilor garantate de art. 6, 7 CEDO. La caz, în mod rezonabil nici un 
reprezentant al autorităților statului nu putea, să întocmească un proces-verbal după cum este cel 
dedus judecății în prezenta speță, având în vedere considerentele că, fapta imputată a fost 
incriminată prin Legea nr. 230 din 31.07.2024, publicată în Monitorul Oficial la data de 
15.08.2024, Codul contravențional a fost completat cu articolul 47 1 cu următorul cuprins: 
„Coruperea electorala pasivă (1) Pretinderea, acceptarea sau primirea, personal sau prin 
mijlocitor, de către un alegător a bunurilor, serviciilor, privilegiilor sau avantajelor sub orice 
formă, care nu i se cuvin, pentru sine sau pentru o altă persoană, în scopul exercitării sau al 
neexercitării unor drepturi electorale în cadrul alegerilor, inclusiv al alegerilor regionale, dacă 
fapta nu constituie infracțiune”, ce se sancționează cu amendă de la 500 la 750 de unități 
convenționale.
22.Mai mult ca atât la caz, se atestă încălcarea art. 7 CEDO, ori, agentul constatator a 
aplicat în privința lui Boiștean Ivana norma contravențională cu efect retroactiv, or i-a fost 
imputat că anume în perioada săvârșirii „2024”, a  comis contravenția, ignorând faptul, că norma 
respectivă a fost publicată în Monitorul Oficial abia la data de 15.08.2024. În concluzie se 
impune precizarea că agentul constatator, la prezenta cauză a admis că petiționarul a săvârșit 
contravenția inclusiv într-o perioadă de timp, până a fi introdusă în lege o asemenea 
contravenție.
23.Instanța de judecată, raportat la caz, atestă faptul că, chiar dacă în cuprinsul 
procesului-verbal cu privire la contravenție este înserată și o perioadă de după intrarea în vigoare 
a legii prin care Codul administrativ a fost completat, instanța conchide că agentul constatator 
din cadrul Inspectoratului de poliție s-a limitat la formalismul întocmirii unui proces-verbal 
generic, care transcrie suspiciuni penale colective, fără individualizare, fără precizie 
temporală și fără a asigura contradictorialitatea și dreptul la apărare.
24.Concluzia expusă de instanța de judecată rezultă, de asemenea, din prevederile art. 3 
alin. (1) din Codul contravențional, care stipulează expres că „caracterul contravențional al faptei 
și sancțiunea ei contravențională se stabilesc de prezentul cod în vigoare la momentul săvârșirii 
faptei”. În aceste condiții, agentul constatator era obligat să indice în mod explicit data comiterii 
faptei, pentru a permite verificarea aplicabilității legii contravenționale în vigoare la momentul 
pretinsei săvârșiri.
25.Or, menționarea în rubrica 4 a procesului-verbal a formulei generice „perioada 
săvârșirii 2024” include și intervalul anterior intrării în vigoare a incriminării faptei imputate, 
astfel cum aceasta a fost introdusă prin Legea nr. 230 din 31.07.2024, publicată în Monitorul 
Oficial la data de 15.08.2024. În consecință, nu poate fi stabilită cert data comiterii faptei și, 
implicit, aplicabilitatea normei contravenționale.
26.Astfel, la caz se atestă încălcarea principiului legalității care impune Obligația de a 
stabili cu exactitate data faptei, pentru a permite verificarea aplicării legii în timp, agentul 
constatator are obligația de a indica data precisă a faptei. Prin menționarea imprecisă a formulei 
„perioada săvârșirii 2024”, la caz, se creează riscul ca fapta să fie considerată comisă inclusiv 
înainte de 15.08.2024, data intrării în vigoare a incriminării conform Legii nr. 230/2024.
27.În continuare, instanța de judecată observă că, în raportul întocmit, de către Alexandr 
Spoialo comisar principal IP Buiucani, se susține că contestatarul ar fi primit sume bănești prin 
intermediul aplicației „PSB”, însă nu a prezentat nicio probă în acest sens. Ca urmare, se constată 
că agentul constatator a adoptat o abordare categorică, presupunând că utilizarea aplicației 
„PSB” ar constitui un temei suficient pentru condamnare, deși nu s-a demonstrat că contestatarul 
ar fi avut instalată respectiva aplicație pe telefonul său (ori la caz nu a fost prezentat nici o 
acțiune procesuală ce ar dovedi acest fapt). Astfel, ipoteza invocată de agentul constatator, în 
absența unor dovezi clare, contravine principiilor unui proces echitabil, așa cum sunt prevăzute 
de articolul 6 din Convenția Europeană a Drepturilor Omului (CEDO).
28.În continuare instanța de judecată subliniază că admiterea ipotezei formulate de 
agentul constatator, bazată exclusiv pe presupunerea că utilizarea aplicației „PSB” ar putea duce 
la condamnarea contestatarului, contravine principiilor fundamentale ale unui proces echitabil, 
așa cum sunt prevăzute de articolul 6 din Convenția Europeană a Drepturilor Omului (CEDO). 
Ori în absența unei probe clare care să demonstreze că contestatarul a utilizat aplicația sau a 
primit sume bănești prin intermediul acesteia, se ajunge la o condamnare ipotetică, ceea ce 
încalcă dreptul acesteia la prezumția de nevinovăție și la un proces bazat pe probe obiective și 
concludente. Concluzia expusă de către instanța de judecată rezultă din recenta Hotărârea 
CtEDO Demirhan și alții v. Turcia.
29.Instanța de judecată remarcă, că potrivit art. 381 din Codul contravențional, orice 
persoană are dreptul la satisfacție efectivă din partea instanței de judecată competente împotriva 
actelor care violează drepturile, libertățile și interesele sale legitime, iar cu referire la probe, art. 
425 alin. (6) din același Cod, consacră că nu pot fi admise ca probe informațiile acumulate prin 
încălcarea esențială a drepturilor și libertăților constituționale ale persoanei, inclusiv dreptul la 
apărare, iar conform alin. (2) din același articol coroborat cu prevederile art. 442 și 443 din 
același cod, procesul verbal cu privire la contravenție reprezintă un mijloc de probă, prin care 
au fost stabilite anumite circumstanțe de fapt.
30.Având în vedere cele menționate supra și ținând cont de faptul că la caz sau constatat 
nerespectarea exigențelor legale impuse prin art. 445 din Codul contravențional, care sunt norme 
cu referire la formă și procedură și esențiale în prezentul caz, din acest considerent, decade 
necesitatea de a analiza de către instanță a altor motive de fapt invocate de către contestatară sau 
a probelor prezentate în argumentarea acuzării în cauza contravențională.
31.În continuare, potrivit art. 461 din Codul contravențional, în cazul în care, pe parcursul 
judecării cauzei, se constată unul din temeiurile prevăzute la art. 441 sau  445 alin. (1), instanța 
de judecată încetează procesul contravențional, iar procesul contravențional poate fi încetat și în 
alte cazuri decât cele prevăzute la alin. (1) din același articol, doar dacă se constată că lipsa unei 
mențiuni în procesul verbal cu privire la contravenție afectează în mod esențial fondul cauzei și 
aceasta nu poate fi înlăturată de către instanța de judecată.
32.În această ordine de idei, instanța de judecată a constatat prezența la caz a condițiilor 
prevăzute de prevederile art. 445 alin. (1) din Codul contravențional, în sensul temeiurilor 
privind declararea nulității absolute a acestui act, motiv pentru care în ordinea art. 461 din același 
cod, va dispune încetarea procesului contravențional în acest caz, pentru învinuirea adusă lui 
Boiștean Ivana, conform articolului 471 alin. (1) din Codul contravențional.
33.Având în vedere cele expuse, instanța reține că lipsa indicării exacte a timpului 
săvârșirii faptei contravenționale în procesul-verbal, element esențial impus de art. 443 alin. (1) 
lit. d) din Codul contravențional, constituie o omisiune substanțială care afectează validitatea 
actului constatator și aduce atingere dreptului la apărare al persoanei vizate. Întrucât momentul 
comiterii faptei reprezintă un element determinant pentru stabilirea cadrului normativ aplicabil, 
iar instanța nu poate suplini sau presupune acest element lipsă, procesul-verbal nu poate produce 
efecte juridice. Prin urmare, neregularitatea constatată atrage nulitatea procesului-verbal și 
încetarea procesului contravențional pornit în temeiul acestuia.
34.Prin urmare, în circumstanțele de fapt și de drept enunțate, actul de învinuire exprimat 
prin procesul verbal cu privire la contravenție seria/nr. MAI06 400955 din 11.04.2025, urmează 
a fi declarat nul, iar procesul contravențional intentat de agentului constatator Tanas Ruslan din 
cadrul IP Buiucani al DP mun. Chișinău, în privința lui Boiștean Ivana, pe semnele 
contravenției prevăzute de art. 47 1 alin. (1) din Codul contravențional, urmează a fi încetat, din 
motivul nulității absolute a procesului verbal cu privire la contravenție care afectează în 
mod esențial fondul cauzei și aceasta nu a putut fi înlăturată de către instanța de judecată, cu 
încetarea procesului contravențional din aceleași motive.
35.În conformitate cu prevederile articolelor 445 alin. (1), 460, 461-463 din Codul 
contravențional, instanța de judecată,
h o t ă r ă ș t e:
Se admite contestația depusă de Boiștean Ivana.
Se declară nul procesul verbal cu privire la contravenție cu seria/nr. MAI06 400955 din 
11.04.2025, întocmit, pe semnele contravenției prevăzute de art. 47 1 alin. (1) din Codul 
contravențional, prin care Boiștean Ivana, a fost sancționată cu amendă în cuantum de 500 
unități convenționale, ceea ce reprezintă echivalentul sumei de 25 000 lei, din motivul admiterii 
încălcărilor prevăzute de art. 443 și ale altor norme imperative, care afectează în mod esențial 
fondul cauzei.
Se anulează decizia de sancționare adoptată de către agentul constatator al IP Buiucani al 
DP mun. Chișinău, Tanas Ruslan, în privința lui Boiștean Ivana în baza art. 47 1 alin. (1) din 
Codul contravențional, cu încetarea procesului contravențional. 
Hotărârea poate fi atacată cu recurs în Curtea de Apel Centru în termen de 15 zile prin 
intermediul Judecătoriei Chișinău (sediul Buiucani).
Președintele ședinței, 
Judecător                                                             Ion 
Chirtoaca