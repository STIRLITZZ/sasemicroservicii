Dosarul nr. 4-25156676-18-4-07112025 (4-293/25)
H O T Ă R Â R E
Pe cauza contravențională 
 
11 decembrie 2025                                                                                or.  Anenii  Noi
Judecătoria Căușeni, sediul Anenii Noi 
Instanţa compusă din:
Preşedintele şedinţei, 
Judecătorul - Andrei Mocanu
Grefier - Ecaterina Bargan
Cu participarea :  
Interpretului Mihail Armasaru
contravenientei Liubovi Silaeva
În lipsa:               agentului constatator Botnariuc Denis, legal citat.
examinând în şedinţă publică de judecată cauza contravenţională pornită 
împotriva lui Silaeva Liubovi născută la *****, IDNP *****, domiciliată în r. *****, s. 
*****, str. ***** 29, care este învinuită de comiterea contravenției prevăzute de art. 
241/1 alin.(1) din Codul contravenţional,
Cauza a fost repartizată judecătorului la 07.11.2025 şi examinată la data de 
11.12.2025. 
C O N S T A T Ă:
La 28.10.2025, agentul constatator din cadrul Inspectoratului General al Poliției 
Anenii Noi, Botnariuc Denis, a întocmit Procesul-verbal cu privire la contravenție 
seria/nr. MAI06 823749, în privința lui Silaeva Liubovi, potrivit semnelor contravenției 
prevăzute de art.241/1 alin.(1) Cod contravențional.
Conform Procesului-verbal cu privire la contravenție seria/nr. MAI06 765775 din 
15.03.2025, se invocă că, la data de 28.10.2025, ora 18:40, Silaeva Liubovi aflându-se în 
Anenii Noi (Albinița), pe traseul R2 Chișinău-Bender-Tiraspol-M5 (km 35), fiind la volanul 
automobilului de model ”Peugeot”, n/î *****”, avea în trafic comportament agresiv, 
manifestat prin deplasare succesivă, neregulamentară, de pe o bandă de circulație pe 
alta în scopul devansării, ocolirii vehiculelor, ignorând prevederile pct.14 din 
Regulamentul circulației rutiere. 
Agentul constatator Botnariuc Denis în şedinţă de judecată nu s-a prezentat, deşi 
a fost legal citat, din care motiv instanţa de judecată a dispus examinarea cauzei în lipsa 
acestuia.
Contravenienta Silaeva Liubovi în şedinţă de judecată şi-a recunoscut vinovăţia în 
săvîrşirea contravenţiilor imputate şi a solicitat aplicarea sancţiunii minime.
Studiind materialele cauzei, instanţa de judecată reţine că vinovăţia lui Silaeva 
Liubovi este dovedită pe deplin, fiind corectă încadrarea juridică a acţiunilor sale, 
potrivit art.241/1 alin.(1) din Codul contravenţional – după indicii: ” Încălcarea de către 
conducătorul de vehicul a prevederilor Regulamentului circulaţiei rutiere, săvîrşită prin 
manifestarea de comportament agresiv”. 
Pentru constatarea existenței contravenției imputate lui Silaeva Liubovi şi 
constatarea vinovăției, de către agentul constatator au fost propuse următoarele probe:
-                      Procesul-verbal cu privire la contravenție nr. MAI06 765775 din 
15.03.2025 de constatare a faptelor contravenționale incriminate de către agentul 
constatator Botnariuc Denis, potrivit căruia contravenienta a consemnat faptul 
recunoașterii vinovăției sale în săvîrșirea contravenției  administrative prevăzute de art. 
241/1 alin.(1) din Codul contravenţional (f.d.3).
-                      Raportul despre primirea informației telefonice privind comiterea unei 
fapte ilicite din 28 octombrie 2025 prin care angajatul IP Anenii Noi, Botnariuc Denis, 
care a comunicat că, la data de 28.10.2025, în jurul orelor 17:39, în s. Albinița, r. 
Anenii Noi, cet. Silaeva Svetlana fiind la volanul mijlocului de transport de model 
Pegeot n/î *****, deplasându-se pe traseul R-2, manifesta comportament agresiv în 
conducere (f.d.4).
-                      Procesul-verbal de audiere a personaei în privința căruia este pornit 
proces contravențional cet. Silaeva Liubovi din 28.10.2025, potrivit căruia ultima a 
declarat că, fiind la volanul mijlocului de transport de model Pegeot n/î *****, s-a 
deplasat pe traseul R-2 la ieșirea din s. Albinița, r. Anenii Noi. A declarat că în timpul 
săvârșirii manevrei de depășire a observat că automobilului din față la fel a început 
manevra de depășire, neasigurându-se și neobservând automobilul ei. Astfel, ultima 
pentru a evita ciocnirea cu automobilul din dreapta, a început manevra de depășire pe 
banda de circulație din întâmpinare.(f.d.5-verso).
-                      Copia permisului de conducere a lui Silaeva Liubovi (f.d.6).
-                      Informația eData System pe numele Slilaeva Liubovi (f.d.7).
-                      Procesul-verbal de ridicare a obiectului din 28.10.2025, și anume, 
secvența video de pe camera de bord a automobilului care surprinde încălcarea 
regulamentului circulației rutiere, manifestată prin conducerea agresivă care a fost 
preluată din telefonul mobil ce aparține cet. Silaeva Liubovi (f.d.8).
-                      Un CD-R de model ”DVD”, pe care este fixată o înregistrare video în 
care cet. Silaeva Liubovi manifestă comportament agresiv în conducerea auto pe drum 
public Traseul R-2, s. Albinița. 
Prin urmare, raportând împrejurările de fapt stabilite la circumstanţele de drept 
descrise, instanţa de judecată reieșind din cumulul probator anexat la materialele cauzei 
contravenționale, apreciază că, conform procesul-verbal cu privire la contravenție 
nr.MAI06 823749 din 28.10.2025, se constată că, Silaeva Liubovi a fost identificată 
corect şi întemeiat drept persoana care, la data de la data de 28.10.2025, ora 18:40, 
Silaeva Liubovi aflându-se în Anenii Noi (Albinița), pe traseul R2 Chișinău-Bender-
Tiraspol-M5 (km 35), fiind la volanul automobilului de model ”Peugeot”, n/î *****”, 
avea în trafic comportament agresiv, manifestat prin deplasare succesivă, 
neregulamentară, de pe o bandă de circulație pe alta în scopul devansării, ocolirii 
vehiculelor, ignorând prevederile pct.14 din Regulamentul circulației rutiere. Mai mult 
ca atât, circumstanțele nominalizate supra sunt confirmate atât în fața agentului 
constatator, cât și în cadrul ședinței de judecată contravenienta Silaeva Liubovi a 
declarat că, recunoaște vinovăția de comiterea faptei imputate. Din acest motiv, va fi 
declarată vinovată de comiterea contravenţiei prevăzute de art. 241/1 alin.(1) din Codul 
contravenţional.
De altfel la individualizarea sancțiunii contravenționale față de Silaeva Liubovi, 
instanţa de judecată se va conduce de prevederile art. 41 Cod contravenţional  al RM, 
aplicând o sancțiune în limitele stabilite de actul normativ, în strictă conformitate cu 
stipulările legale, ținând cont de caracterul contravenţiei comise, de persoana 
subiectului în privința căreia a fost pornită cauza contravențională, de gradul de 
vinovăţie, de starea materială a sa, de circumstanţele care agravează şi care atenuează 
răspunderea.
La caz, instanța de judecată menționează că circumstanțe agravante nu au fost 
identificate. Subsecvent, instanța va reține circumstanța atenuantă în modalitatea de 
recunoașterea vinovăției la aplicarea sancțiunii în privința lui Silaeva Liubovi. 
Fiind în prezenţa circumstanţelor atenuante şi lipsa celor agravante, instanţa de 
judecată consideră necesar aplicarea sancţiunii minime prevăzute de norma juridică. 
Constatând şi elucidând circumstanţele descrise mai sus, instanţa de judecată 
consideră raţional ca lui Silaeva Liubovi, să i se aplice o sancţiune pecuniară în 
concordanţă cu acţiunile sale contravenţionale şi potrivită cu gravitatea contravenţiilor 
săvârşite, a cărei mărime va fi corespunzătoare cu sancţiunea prevăzută de respectiva 
normă materială contravenţională astfel aplicându-i-se o sancţiune contravenţională cu 
amendă în mărime de 30 (treizeci) unităţi  convenţionale, ceea ce constituie 1500 (una 
mie cinci sute) lei cu aplicarea a 5 puncte de penalizare.
În baza celor prezentate şi având în vedere prevederile articolelor 16, 34, 395, 
414, 460 şi 462 din Codul contravenţional, instanţa de judecată,
H O T Ă R Ă Ş T E:
Se recunoaşte Silaeva Liubovi născută la *****, IDNP *****, vinovată de 
comiterea contravenţiei prevăzute de art. 241/1 alin. (1) Codul contravenţional, 
aplicându-i-se o sancţiune contravenţională cu amendă în mărime de 30 (treizeci) unităţi  
convenţionale, ceea ce constituie 1500 (una mie cinci sute) lei cu aplicarea a 5 puncte de 
penalizare.
Se aduce la cunoştinţa lui Silaeva Liubovi că, în conformitate cu prevederile art.34 
alin.(3) din Codul contravenţional, că este în drept să achite jumătate din amenda 
stabilită dacă o plăteşte în cel mult 3 zile lucrătoare de la data aducerii la cunoştinţă a 
deciziei de aplicare a sancţiunii contravenţionale.
În acest caz se consideră că sancţiunea amenzii este executată integral, cu 
excepţia cazului în care a fost contestată decizia de aplicare a sancţiunii 
contravenţionale şi contravenientul nu şi-a retras cererea de contestare a deciziei, emisă 
asupra cauzei contravenţionale, pînă la cercetarea judecătorească.
Hotărîrea cu drept de recurs în Curtea de Apel Centru în termen de 15 zile, prin 
intermediul Judecătoriei Căușeni, sediul Anenii Noi.
Preşedintele şedinţei
Judecătorul                                                                 Andrei Mocanu