Dosar nr. 5r-269/25
4-25118869-24-5r-19082025
H O T Ă R Â R E
În numele Legii
11 decembrie 2025                                                                                         or. Criuleni 
Judecătoria Criuleni (sediul Central)
Instanța compusă din:
Președintele ședinței, judecătorul -               Adrian Clevada
Grefier -                     Olga Babor, Cotruța Irina 
Cu participarea:
Petiționarului                                             Vieri Valeriu
Reprezentantul acestuia, avocatul:                                          Agachi Tatiana
În lipsa:
reprezentantul organului de constatare: IP Criuleni 
Examinând în ședință de judecată publică, contestația depusă de petiționarul Vieri Valeriu 
împotriva procesului-verbal cu privire la contravenție și a deciziei asupra cazului contravențional 
din 22.07.2025 emisă de agentul constatator în baza art. 104 Cod contravenţional, întocmite de 
către agentul constatator din cadrul Inspectoratului de poliție Criuleni, Loghin Nicu,-
Cauza s-a aflat pe rolul instanței de la 19 august 2025 până la 11 decembrie 2025. 
Procedura de citare a fost respectată.
Instanța de judecată, 
a   c o n s t a t a t :
La 22 iulie 2025 agentul constatator – OSS al IP Criuleni, comisar Nicu Loghin, a întocmit 
procesul-verbal cu privire la contravenție seria MAI06 535761 în privința Lidiei Borș, reținând 
în sarcina ultimei comiterea faptei prejudiciabile individualizate prin aceea că ea, la 14 iulie 
2025, ora 14:00, în s. Miclești, r-nul Criuleni, în ograda casei părintești, în urma unui conflict 
spontan apărut între Vieri Mariana și Borș Lidia, în timpul altercației a deteriorat perdele și alte 
bunuri , fapta ce nu constituie o infracțiune.
    La 23 iulie 2025 de către agentul constatator a fost emisă decizia despre rezultatul 
controlului petiției. 
   Acțiunile prejudiciabile reținute în sarcina Lidiei Borș au fost încadrate de agentul 
constatator în baza art. 104 Cod contravențional, conform indicilor: „distrugerea intenționată de 
bunuri dacă fapta nu constituie o infracțiune”.
La 11 august 2025, Vieri Valeriu, a depus contestație împotriva procesului-verbal cu 
privire la contravenție sus-menționat, în motivarea căruia a invocat că, Vieri Valeriu a depus 
plângeri penale la poliţie pentru violare de domiciliu însoţită de acte de violenţă şi distrugere de 
bunuri. Cu toate acestea, în mod abuziv şi nejustificat, agentul constatator nu au tratat cazul în 
procedura penală, ci a aplicat în mod formal procedura contravenţională, ignorând elementele 
clare ale infracţiunii. Astfel, cazul a fost viciat procedural încă de la început, iar faptele au fost 
încadrate greşit pentru a reduce artificial gravitatea acestora.
Contestă decizia agentului constatator prin care s-a refuzat în examinarea plângerii depuse 
de către subsemnatul la 14 iulie 2025, prin prisma prevederilor art.274 din Codul de Procedura 
penală. Refuzul respectiv, l-a dedus din răspunsul din 23.07.2025, care a fost recepţionat la data 
de 28 iulie 2025, prin care a fost informată că Lidiei Borș i-a fost întocmit un proces-verbal cu 
privire la contravenţie.
Consideră, că agentul constatator a refuzat în pornirea urmăririi penale, prin ce a renunţat 
la o investigaţie eficientă, eschivându-se de la exercitarea atribuţiilor de serviciu prin ce a tăinuit 
o faptă penală, acţiuni care au avut scopul de a acoperi şi muşamaliza o infracţiune.
Consideră, că agentul constatator a refuzat în pornirea urmăririi penale, prin ce a renunţat 
la o investigaţie eficientă, eschivându-se de la exercitarea atribuţiilor de serviciu prin ce a tăinuit 
o faptă penală, acţiuni care au avut scopul de a acoperi şi muşamaliza o infracţiune.
Menționează că la data de 14 iulie 2025, în jurul orelor 14:00, Borş Lidia şi Semiţar 
Evdochia au pătruns ilegal pe proprietatea sa din *****, forţând poarta încuiată cu lanţ şi lemn 
la închizătoare, la fel şi uşa locuinţei. În acel moment, Vieri Mariana  se afla în locuinţă 
împreună cu nepotul minor. A fost surprinsă de bătăile insistente în uşă, însoţite de strigăte, 
amenințări, injurii. După care au forțat ușa, care era încuiată din interior, până au deschis-o și au 
pătruns în casă. Cele două personae au agresat-o fizic, au tras-o de păr, au lovit-o cu obiecte 
grele, au insultat-o și amenințat-o cu moartea. În timpul agresiunii: au fost distruse draperii, 
aruncate perne, ţoluri şi obiecte personale. Semiţar Evdochia i-a provocat sângerare facială în 
urma lovirii la ochi şi nas cu o piatră. A suferit simptome de stres sever, inclusiv stare de vomă, 
tensiune crescută şi glicemie ridicată, au fost ignorate avertismentele repetate de a părăsi curtea. 
Toate aceste acţiuni sunt documentate audio-video. Vieri Valeriu, a urmărit în timp real 
scenele prin sistemul de supraveghere şi a intervenit vocal solicitând încetarea agresiunii.
Ulterior, a fost apelat serviciul 112, și după aproximativ 40 de minute de abuzuri continue, 
la faţa locului a sosit un echipaj de poliţie, care a audiat-o pe ea şi pe fiica ei, martor ocular.
Consideră esenţial de menţionat că imobilul în care a avut loc incidentul se află în 
proprietatea legală a petiționarului, Vieri Valeriu, încă din 15 octombrie 2020, în temeiul 
contractului de înstrăinare cu condiția întreținerii pe viață, încheiat cu mama acestuia. Această 
situaţie juridică este recunoscută oficial şi înregistrată la organul cadastral. Prin urmare, orice 
pătrundere fără consimţământ în această locuinţă constituie violare de domiciliu conform art. 179 
Cod penal.
În succedere, contestatarul a concluzionat că decizia agentului constatator poartă un 
caracter superficial, ultimul nu a oferit o apreciere corespunzătoare argumentelor invocate, și o 
astfel de examinare a plângerii nu reprezintă o acțiune efectivă petrecută sub toate aspectele, ea 
dovedindu-se a fi una formală, care nu este suficientă pentru a restabili în drepturi persoana ale 
cărui drepturi fundamentale au fost încălcate. 
Solicită repunerea în termen și admiterea contestației, anularea procesului verbal cu privire 
la contravenție și MAI06 535761 din 22.07.2025 privind atragerea la răspundere 
contravențională a Lidiei Borș și obligarea agentului constatator să reia investigația asupra 
faptului sesizat cu transmiterea dosarul în adresa IP Criuleni pentru organizarea efectuării 
controlului în continuare. 
În ședința de judecată petiționarul a susținut contestația depusă, solicitând admiterea 
acesteia în volum deplin.
Reprezentantul organului de constatare a IP Criuleni fiind citat legal potrivit registrului de 
evidență internă a corespondenței la ședința de judecată din 26 noiembrie 2025 nu s-a prezentat.
Contravenienta la fel fiind citată legal potrivit avizului de recepționarea citație din 
09.09.2025 (f.d. 29) la ședința de judecatgă din 26.11.2025 nu s-a prezentat. 
 Potrivit art.454 alin. 1), cod contravențional, cauza contravenţională se judecă în termen 
rezonabil, dar nu mai mult de 2 luni de la data intrării dosarului în instanţa de judecată. Criteriile 
de determinare a termenului rezonabil sunt: complexitatea cauzei, comportamentul 
participanţilor la proces, conduita instanţei judecătoreşti şi a agentului constatator, importanţa 
procesului pentru cel interesat. Respectarea termenului rezonabil de judecare a cauzei se asigură 
de către instanţă.
În caz, instanța stabilește că cauza a întrat în instanță la data de 19.08.2025. 
Conform art. 378 al. 1 și 2 CC, în procesul contravențional, autoritatea competentă la  
soluționarea cauzei contravenționale este obligată să asigure părților și altor participanți la proces 
deplină executare a drepturilor procesuale contravenționale prezentului cod. Pe parcursul 
procesului contravențional părțile au dreptul să fie asistate de un apărător (avocat).
Astfel, ţinând cont de alin. (1-3) art. 455 din Codul contravenţional al RM şi având în 
vedere practica Curţii Europene a Drepturilor Omului (cauzele Ponomaryov vs. Ucraina şi 
Avramenco vs. Moldova) instanţa judecătorească a considerat posibilă examinarea cauzei în lipsa 
agentului constatator și a contravenientului.
Conform art. 395, alin. (1), pct. 2) Cod Contravențional instanța judecă contestațiile 
împotriva hotărârilor autorităților competente să soluționeze cauzele contravenționale, 
procurorului. 
Potrivit art. 448, alin.(1) Cod contravențional, contravenientul, victima sau reprezentantul 
acestora, procurorul, dacă este parte în cauza contravențională, în cazul în care nu sînt de acord 
cu decizia agentului constatator sau în cazul în care aceasta a fost emisă cu încălcarea normelor 
procesuale stabilite de prezentul cod, sînt în drept să conteste decizia emisă asupra cauzei 
contravenţionale. Termenul de contestare a deciziei agentului constatator este de 15 zile de la 
data emiterii acesteia sau, pentru părţile care nu au fost prezente la şedinţa de examinare a 
cauzei contravenţionale, de la data înmînării copiei de pe decizia respectivă în condiţiile 
art.4471 alin.(8).
Astfel, la 22 iulie 2025 de către agentul constatator al IP Criuleni Loghin Nicu a fost 
întocmită procesul verbal cu privire la contravenției în baza art. 104 alin.1), Cod contravențional 
ca rezultat la examinarea plîngerii depuse de către Vieru Valeriu la 14.07.2025. La 23.07.2025 a 
fost expediat răspunsul cu nr. 34/31-6305 în adresa petiționarului. Informație despre 
recepționarea răspunsului n-au fost constate la dosar. Potrivit contestației petiționara a 
recepționat răspunsul la 28.07.2025. Contestația depusă de către petiționar la 11.08.2025.
  Instanța conchide că termenul de contestare a fost respectat, contestația semnată de 
petent, fiind depusă în termenul prevăzut de lege. 
Audiind participanții la proces, studiind materialele prezentate, instanța de judecată 
consideră necesar a admite contestația depusă de petiționar din următoarele considerente.
Conform art. 395 alin. (1) pct. 1) lit. a) Cod Contravențional,  instanţa judecă toate cazurile 
cu privire la contravenţii, cu excepţia celor atribuite de prezentul cod competenţei unor alte 
organe, precum şi cauzele contravenţionale în privinţa minorilor.
Conform art. 7 Cod contravențional, persoana poate fi sancţionată numai pentru 
contravenţia în a cărei privinţă este dovedită vinovăţia sa, cu respectarea normelor prezentului 
cod, iar norma art. 8 alin. (1) indică faptul că, persoana este supusă răspunderii contravenţionale 
numai pentru fapte săvîrşite cu vinovăţie.
Potrivit art. 425 alin. (1) Cod contravențional, Probele sânt elemente de fapt, dobândite în 
modul stabilit de prezentul cod, care servesc la constatarea existenței sau inexistenţei 
contravenţiei, la identificarea făptuitorului, la constatarea vinovăţiei şi la cunoaşterea altor 
circumstanţe importante pentru justa soluţionare a cauzei.
În corespundere cu art. 424 Cod contravențional, dacă, în procesul examinării cauzei 
contravenţionale, se constată că încălcarea conţine elementele constitutive ale infracţiunii, 
agentul constatator remite materialele procurorului sau ofiţerului de urmărire penală, după 
competenţă.
Iar potrivit cerințelor art. 449 alin. (1) Cod contravențional, dacă în procesul 
contravenţional se constată că fapta considerată contravenţie a fost săvârşită în condiţii care o 
plasează sub incidenţa legii penale, dosarul se remite neîntîrziat, prin încheiere motivată, 
procurorului, după competenţă.
Din perspectiva Convenţiei Europene a Drepturilor Omului, faptele contravenţionale pot 
intra în domeniul penal, în sensul autonom european. Astfel, în materie contravenţională au fost 
recunoscute garanţiile procedurale specifice materiei penale în privinţa dreptului la un proces 
echitabil, între care și prezumţia de nevinovăţie prevăzută de §2 al art. 6 din Convenţia 
Europeană a Drepturilor Omului. 
Pentru a determina cui îi revine sarcina probei, trebuie să se stabilească mai întâi dacă fapta 
de care este acuzat petentul constituie „acuzaţie în materie penală”, în sensul art. 6 din 
Convenţie. Criteriile folosite în mod constant în jurisprudenţa Curţii pentru a se vedea daca o 
acuzaţie constituie „acuzaţie în materie penală” sunt următoarele: clasificarea faptei potrivit 
dreptului naţional – potrivit dreptului intern, fapta săvîrșită de petiţionar atrage răspunderea 
contravenţională; natura faptei incriminate, dacă se adresează tuturor cetăţenilor și are 
aplicabilitate generală; natura și gravitatea sancţiunii aplicate. În ceea ce privește sancţiunea 
amenzii, elementul esenţial în funcţie de care Curtea analizează aplicabilitatea art. 6 este 
caracterul preventiv și punitiv, deci, scopul acesteia. Astfel, chiar în ipoteza în care cuantumul 
amenzii contravenţionale este unul redus, art. 6 va fi aplicabil sub aspect penal, atît timp cît 
amenda este un mijloc de constrîngere a petentului și o măsură de prevenire a săvîrșirii de noi 
fapte, ea neavînd, deci, caracterul unei despăgubiri pentru acoperirea unui prejudiciu.
În speță, instanța reiterează că, jurisprudența CEDO în cauza Gurgurov vs. Moldova 
(hotărârea nr.7045/08 din 16 septembrie 2009), unde Curtea a statuat că, autoritățile trebuie să 
depună întotdeauna eforturi serioase pentru a afla ce s-a întâmplat și nu trebuie să se bazeze 
pe concluzii pripite și nefondate pentru a înceta investigația sau să le pună la baza deciziilor 
lor și să întreprindă toți pașii rezonabili și disponibili conform legii pentru a asigura probe cu 
privire la incident. 
Conform art. 374 alin. (2) și (21 ) Cod contravențional, Procesul contravențional este 
activitatea desfășurată de autoritatea competentă, cu participarea părților și a altor persoane 
titulare de drepturi și de obligații, având ca scop constatarea contravenției, examinarea și 
soluționarea cauzei contravenționale, constatarea cauzelor și condițiilor care au contribuit la 
săvârșirea contravenției. Procesul contravențional începe de drept din momentul sesizării sau al 
autosesizării agentului constatator privind săvârșirea contravenției. 
În ședința de judecată s-a stabilit că, în baza materialului de către agentul constatator a Ip 
Criuleni, Loghin Nicu a fost emisă decizia din 23.07.2025 și răspunsul privind lipsa probelor 
concludente, pertinente și utile pentru atragerea la răspundere a lui Borș Lidia și Semițar 
Evdochia ce ține de violarea domiciliului acestuia cu aplicarea violenței cu încetarea examinării 
petiției. 
Din analiza Decizie nominalizate și a procesului verbal contravențional rezultă că agentul 
constatator a stabilit că la 14 iulie 2025, ora 14:00, în s. Miclești, r-nul Criuleni, în ograda casei 
părintești, în urma unui conflict spontan apărut între Vieri Mariana și Borș Lidia, în timpul 
altercației a deteriorat perdele și alte bunuri , fapta ce nu constituie o infracțiune.
Instanța constată că la materialele dosarului este atașată o copie a unei plîngeri care în 
esență se solicită atragerea la răspundere penală a lui Borș Lidia și Semițar Evdochia pentru 
violare de domiciliu și amenințare cu violența.
Mai mult ca  atît, acesta a atașat extrasul din RBI potrivit căruia din 15.10.2020 
proprietarul bunului imobil ***** este Vieri Valeriu în baza contractului de înstrăinare cu 
condiția întreținerii pe viață înregistrat în Registrul Bunurilor Imobile la 15.10.2025.
Potrivit alin.1 art. 500 Cod civil care prevede că, Proprietarul are drept de posesiune, de 
folosinţă şi de dispoziţie asupra bunului.
Conform alin.2), art. 510 Cod civil care prevede că, În cazul bunurilor imobile, dreptul de 
proprietate se dobîndeşte la data înregistrării în registrul bunurilor imobile, cu excepţiile 
prevăzute de lege.
Art. 179 Cod penal stabilește răspundere penală pentru: Pătrunderea sau rămînerea 
ilegală în domiciliul sau în reşedinţa unei persoane fără consimţămîntul acesteia ori refuzul 
de a le părăsi la cererea ei, precum şi percheziţiile şi cercetările ilegale...
În acest sens instanța menționează că, potrivit prevederilor art. 374 alin. (3) Cod 
contravențional, procesul contravențional se desfășoară pe principii generale de drept 
contravențional, în temeiul Constituției, al prezentului cod, al Codului de procedură penală în 
cazurile expres prevăzute de prezentul cod, precum și al normelor dreptului internațional și ale 
tratatelor internaționale cu privire la drepturile și libertățile fundamentale ale omului la care 
Republica Moldova este parte.
Conform art. 381 alin. (4) Cod contravențional, Autoritatea competentă să soluționeze 
cauza contravențională are obligația de a lua toate măsurile prevăzute de lege pentru cercetarea 
sub toate aspectele, completă și obiectivă, a circumstanțelor cauzei, de a evidenția atît 
circumstanțele care dovedesc vinovăția persoanei, cît și cele care dezvinovățesc persoana în a 
cărei privință a fost pornit proces contravențional, precum și circumstanțele atenuante sau 
agravante. 
În conformitate cu art. 440 alin. (1)-(3) Cod contravențional, constatarea faptei 
contravenționale înseamnă activitatea, desfășurată de agentul constatator, de colectare și de 
administrare a probelor privind existența contravenției, de încheiere a deciziei privind 
examinarea contravenției în temeiul constatării agentului constatator sau procesului-verbal cu 
privire la contravenție, de aplicare a sancțiunii contravenționale sau de trimitere, a dosarului, 
după caz, funcționarului abilitat să examineze cauza contravențională, din cadrul autorității din 
care face parte agentul constatator, în instanța de judecată sau în alt organ spre soluționare. 
Agentul constatator este sesizat prin plângere sau denunț ori se autosesizează când dispune 
de informații suficiente pentru a considera cu un grad înalt de probabilitate că este comisă o 
contravenție, fie prin constatarea faptei contravenționale.
În cel mult 15 zile de la data sesizării, agentul constatator este obligat să verifice sesizarea 
și să întreprindă măsurile prevăzute de prezentul capitol. 
Instanța reiterează că, în corespundere cu art. 424 Cod contravențional, dacă, în procesul 
examinării cauzei contravenţionale, se constată că încălcarea conţine elementele constitutive ale 
infracţiunii, agentul constatator remite materialele procurorului sau ofiţerului de urmărire 
penală, după competenţă.
Potrivit cerințelor art. 449 alin. (1) Cod contravențional, dacă în procesul contravenţional 
se constată că fapta considerată contravenţie a fost săvârşită în condiţii care o plasează sub 
incidenţa legii penale, dosarul se remite neîntîrziat, prin încheiere motivată, procurorului, după 
competenţă.
Conform prevederilor art. 448 alin. (1) Cod contravențional, contravenientul, victima sau 
reprezentantul acestora, procurorul, dacă este parte în cauza contravențională, în cazul în care nu 
sunt de acord cu decizia agentului constatator sau în cazul în care aceasta a fost emisă cu 
încălcarea normelor procesuale stabilite de prezentul cod, sunt în drept să conteste decizia emisă 
asupra cauzei contravenționale. Termenul de contestare a deciziei agentului constatator este de 
15 zile de la data emiterii acesteia sau, pentru părțile care nu au fost prezente la ședința de 
examinare a cauzei contravenționale, de la data înmânării copiei de pe decizia respectivă în 
condițiile art.447/1 alin.(8). 
Potrivit art. 387 alin. (3) și (6) Cod contravențional, Victima are dreptul: a) la înregistrarea 
neîntârziată a cererii sale în modul stabilit, la soluționarea cererii de către agentul constatator, la 
informare privitor la decizia adoptată; b) să prezinte documente, alte mijloace de probă în 
vederea confirmării pretențiilor sale; c) să-și retragă cererea în cazurile prevăzute de lege; d) să 
atace decizia autorității competentă să soluționeze cauza contravențională; e) să fie asistată în 
procesul contravențional de un apărător ales; e1 ) să ia cunoștință de toate procesele verbale ale 
acțiunilor procesuale la care a participat, să ceară completarea acestora sau includerea obiecțiilor 
sale în procesul-verbal; e2 ) să ia cunoștință de materialele dosarului contravențional după 
încheierea acțiunilor agentului constatator întreprinse în vederea constatării faptei 
contravenționale și după remiterea dosarului spre examinare și să noteze orice informații din 
dosar; f) să i se elibereze, la cerere, în cel mult 24 de ore, copii de pe procesul-verbal cu privire 
la contravenție, deciziile luate și hotărîrile adoptate în cauza respectivă; g) să i se elibereze, la 
solicitare scrisă sau verbală, copii de pe alte materiale decît cele indicate la lit.e2 ), cu 
respectarea regimului informațiilor care constituie secret de stat, bancar, comercial, al 
informațiilor oficiale cu acces limitat sau al datelor cu caracter personal. Copiile se eliberează 
contra unei plăți stabilite de către Guvern, care nu va depăși cheltuielile suportate de către 
agentul constatator sau de către instanța de judecată pentru eliberarea acestora. Victima are și 
alte drepturi și obligații prevăzute de prezentul cod.
În această ordine de ideii, instanța reține, potrivit constatărilor CtEDO în cauza Ozturk vs 
Germania (hotărârea din 21 februarie 1984) ”În dreptul intern al multor state părți la Convenție 
operează distincția între infracțiune, delicte și contravenții.
Pe de altă parte, ar fi contrar obiectului și scopului art. 6, care garantează oricărei 
persoane dreptul la un proces echitabil, dacă statelor le-ar fi permis să excludă din câmpul de 
aplicare al art.6 o întreagă categorie de fapte pe motivul că acestea sunt contravenții”.
În continuare, CtEDO, a concluzionat că, „distincția între contravenții și infracțiuni, 
existentă în legislația internă, nu poate avea ca efect scoaterea unei categorii de fapte din 
incidență a art.6 din Convenția Europeană a Drepturilor Omului și a Libertăților 
Fundamentale” (CEDO). Iar, în speța Ziliberberg vs. Moldova din 1 februarie 2005, de Curtea 
Europeană a Drepturilor Omului este menționat că, la examinarea cauzelor contravenționale 
urmează să fie respectate toate exigențele ce derivă din prevederile art. 6 CEDO. Așadar, 
potrivit art. 20 al Constituției Republicii Moldova, Orice persoană are dreptul la satisfacție 
efectivă din partea instanțelor judecătorești competente împotriva actelor care violează 
drepturile, libertățile și interesele sale legitime. Nici o lege nu poate îngrădi accesul la justiție.
Așadar, instanța de judecată în urma studierii materialului prezentat de către agentul 
constatator reține că, la 22.07.2025, agentul constatator a emis o decizie contrar prevederilor art. 
449 Cod contravențional. 
Prin urmare, instanța reține că, agentul constatator a examinat cazul și circumstanțele 
invocate de petiționar, cu încălcarea procedurilor stabilite de Codul contravențional, Codul de 
Procedură Penală precum și fără a efectua toate acțiunile posibile pentru stabilirea adevărului, și 
în lipsa unor probe concludente și pertinente a concluzionat despre existența în acțiunile lui Borș 
Lidia a contravenții prevăzute de art. 104 Cod contravențional, fapt ce denotă un conținut 
contradictoriu al motivării atît a proceuslui verbal de constatare cît și a deciziei pe caz în raport 
cu materialele administrate.
Prin urmare, instanța de judecată concluzionează că, actul procesual contestat nu reflectă 
toate aspectele ce urmau a fi elucidate, circumstanțe care denotă netemeinicia respectivei și 
adoptarea prematură a soluției, fără examinarea multiaspectuală a circumstanțelor cauzei și 
contrar procedurilor prevăzute de legislația în vigoare, or, colaboratorul de poliție cu statut de 
agent constatator are obligația de a lua toate măsurile prevăzute de lege pentru cercetarea cauzei 
sub toate aspectele, completă și obiectivă, iar drept rezultat să emită un act prevăzut de lege. 
Urmare a celor relatate, analizând situația de fapt stabilită în cadrul examinării contestației 
și raportând-o la temeiurile de drept aplicabile cazului examinat, precum și la jurisprudența 
CtEDO, totalitatea circumstanțelor și condițiilor stabilite la soluționarea contestației în favoarea 
și în defavoarea admiterii acesteia, în cumul cu celelalte împrejurări ale speței, instanța de 
judecată consideră necesar de a admite contestația lui Vieri Valeriu.
Cu titlu de practică instanța menționează Decizia Curții de Apel Bălți din 4r-12/2024 nr. 4-
23096568-03-4r-11012024. 
Astfel, ținînd cont de cele expuse supra, instanța consideră necesar a admite contestația 
petiționarului Vieri Valeriu și a anula decizia de sancționare seria/nr. MAI06 535761 adoptată la 
22.07.2025 de agentul constatator din cadrul Inspectoratului de Poliție Criuleni, Loghin Nicu în 
privința lui Borș Lidia în baza art.104 alin.(1) Cod contravențional cu remiterea materialele IP 
Criuleni pentru efectuarea unui control suplimentar conform art. 381 alin. (4) și 449 Cod 
contravențional. 
În conformitate cu art.381, 399, 449 Cod Contravențional, instanța de judecată,
H O T Ă R Ă Ș T E :
Se admite contestația depusă de către petiționarul Vieri Valeriu ca fiind întemeiată.
Se anulează decizia de sancționare seria/nr. MAI06 535761 adoptată la 22.07.2025 de 
agentul constatator din cadrul Inspectoratului de Poliție Criuleni, Loghin Nicu în privința lui 
Borș Lidia în baza art.104 alin.(1) Cod contravențional al R.Moldova.
A remite materialele acumulate IP Criuleni pentru examinare în conformitate cu art.381 
alin. (4) Cod contravențional .
 Președintele ședinței, 
Judecător                                     /semnătura/                      Adrian Clevada
Copia corespunde originalului:
Judecător                                                                              Adrian Clevada
 