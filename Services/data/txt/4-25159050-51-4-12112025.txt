Dosarul nr. 4-1244/2025; 
Numărul 4-25159050-51-4-12112025;
HOTĂRÂRE
În numele Legii
 (termenul de examinare 14.11.2025- 11.12.2025 )
11 decembrie 2025                                                                 mun. Ungheni
Judecătoria Ungheni
Instanța în componența:
Preşedintelui şedinţei, judecător                                               Ucraințeva Ala
Grefier                                                                                       Lazăr Cristina
În absența:
Agentului constatator, care a solicitat examinare în lipsă,       Mateeescu Ion
Persoanei în a cărei privinţă a fost pornit proces contravenţional, 
legal citat                                                                                  Ulinici Alin
   A examinat în şedinţa publică,  cauza contravențională de învinuire a lui Ulinici Alin *****, 
născut la *****, numărul de identitate*****domiciliat în sat. ***** cetățean al Republicii 
Moldova, studii medii, neangajat în câmpul muncii, anterior atras la răspundere 
contravențională,
  de comiterea contravenției prevăzute de art. 233 alin. (2)  Cod contravențional, instanța-,  
C O N S T A T Ă
La data de 05 noiembrie 2025, ora 09:44, de către Inspectoratul de Poliție Nisporeni, agent 
constatator Mateescu Ion  a fost întocmit pe numele lui Ulinici Alin proces-verbal cu privire la 
contravenție seria și nr. ***** în baza indicilor contravenției prevăzute de art. 233 alin. (2) Cod 
contravențional, pentru faptul că la data de 01 noiembrie 2025, ora 00:43, a predat cu bună-
știință conducerea motocicletei de model ***** fără număr de înmatriculare, cetățeanului 
Movilean Andrei, care se afla în stare de ebrietate, rezultatul testării alcoscopice fiind de 0,65 
mg/l alcool în aerul expirat.
Acțiunile lui Ulinici Alin au fost calificate conform în baza indicelor componenței de 
contravenție prevăzută de art. 233 alin. (2) CC al RM, adică, Predarea cu bună-ştiinţă a 
conducerii autovehiculului către o persoană care se află în starea de ebrietate.
Poziția  participanților la proces:
 
Agentul constatator, fiind legal citat  în ședința de judecată nu s-a prezentat,  a  expediat în 
adresa instanței cerere de examinare în absența sa, prin care a declarat că susține integral proces-
verbal cu privire la contravenție. Indică în cerere că susține recomandarea înaintată.  
Persoana în privința căreia a fost  întocmit proces verbal, Ulinici Alin în ședința de 
judecată nu s-a prezentat, nu a înaintat cerere prin care să solicite amânarea, contramandarea sau 
examinarea cauzei în contravenționale în absența sa.
Conform art. 454 CC: Cauza contravențională se judecă în termen rezonabil, dar nu mai 
mult de 2 luni de la data intrării dosarului în instanța de judecată. 
 Conform art. 455 alin.(2), (3) CC: Prezenţa agentului constatator sau, după caz, a 
procurorului, în cazul în care acesta este parte în cauza contravenţională, la şedinţa de judecare 
a cauzei contravenţionale este obligatorie. Absenţa agentului constatator sau, după caz, a 
procurorului, citaţi în conformitate cu legislaţia, fără motiv întemeiat şi fără înştiinţarea 
prealabilă a instanţei, nu împiedică judecarea cauzei contravenţionale şi permite aplicarea 
acestuia a unei amenzi judiciare de către instanţa de judecată, în conformitate cu art.201 din 
Codul de procedură penală.   Neprezentarea în şedinţă a făptuitorului sau a victimei, legal 
citate, fără motive întemeiate nu împiedică judecarea cauzei contravenţionale.
   Din motive indicate supra, instanța a dispus examinarea cauzei contravenționale în absența 
agentului constatator și a contravenientului. 
Probe pe care instanța întemeiază concluziile și stabilirea sancțiunii:     
Conform art. 458 alin.(1) CCRM:  examinând cauza contravențională instanța de judecată 
este obligată să determine:
-          caracterul veridic a contravenției imputate;
-          existența cauzelor care înlătură caracterul contravențional al faptei;
-          vinovăția persoanei în privința căreia a fost pornit proces contravențional;
-          existența circumstanțelor atenuante și/sau agravante;
-          necesitatea sancționării și după caz,  caracterul  sancțiunii contravenționale,
-          alte aspecte importante pentru justa soluționare a cauzei.
Conform art. 374 alin.(3) CCRM:  Procesul contravenţional se desfăşoară pe principii 
generale de drept contravenţional, în temeiul Constituției, al prezentului cod, al Codului de 
procedură penală în cazurile expres prevăzute de prezentul cod, precum şi al normelor dreptului 
internaţional şi ale tratatelor internaţionale cu privire la drepturile şi libertăţile fundamentale 
ale omului la care Republica Moldova este parte. 
Conform art. 375 alin.(3) CCRM: Concluziile despre vinovăţia persoanei în săvârşirea 
contravenţiei nu pot fi întemeiate pe presupuneri. Toate dubiile în probarea învinuirii care nu 
pot fi înlăturate în condiţiile prezentului cod se interpretează în favoarea persoanei în a cărei 
privinţă a fost pornit proces contravenţional. 
Conform art. 425 alin.(1),(2), (3) CCRM: Probele sânt elemente de fapt, dobândite în 
modul stabilit de prezentul cod, care servesc la constatarea existenţei sau inexistenţei 
contravenţiei, la identificarea făptuitorului, la constatarea vinovăţiei şi la cunoaşterea altor 
circumstanţe importante pentru justa soluţionare a cauzei.  În calitate de probe se admit 
elementele de fapt constatate prin intermediul următoarelor mijloace: procesul-verbal cu privire 
la contravenţie, procesul-verbal de ridicare a obiectelor şi documentelor, procesul-verbal de 
percheziţie, procesul-verbal privind cercetarea la fața locului, procesele-verbale privind alte 
acțiuni procesuale efectuate în conformitate cu prezentul cod, explicaţiile persoanei în a cărei 
privinţă a fost pornit proces contravenţional, depoziţiile victimei, ale martorilor, înscrisurile, 
înregistrările audio sau video, fotografiile, corpurile delicte, obiectele şi documentele ridicate, 
constatările tehnico-ştiinţifice şi medico-legale, raportul de expertiză.  Aprecierea probelor se 
face de persoana competentă să soluţioneze cauza contravenţională, potrivit convingerii sale pe 
care şi-a format-o cercetând toate probele administrate în raport cu circumstanţele constatate 
ale cauzei şi călăuzindu-se de lege. 
În sarcina instanței este verificarea legalității procesului-verbal din oficiu sau la solicitarea 
participanților la proces. Cu referire la legalitatea procesului-verbal cu privire la contravenție din 
05 noiembrie 2025 seria și nr. *****, analizând cuprinsul acestuia prin raportare la cerințele 
prevăzute de lege  sub sancțiunea nulității absolute, instanța constată că dispozițiile legale în 
materie au fost respectate. Astfel, procesul-verbal cuprinde toate mențiunile prevăzute de 
legislație, sub sancțiunea nulității absolute, descrierea faptei fiind detaliată, cu arătarea tuturor 
împrejurărilor în care contravenția a fost săvârșită.  Dispozițiile legale pertinente au fost corect 
menționate de către agentul constatator.
      Studiind materialele dosarului, audiind participanții la proces, instanţa de judecată conchide 
că în acțiunile lui Ulinici Alin  sunt prezente semnele  contravenției prevăzute de art. 233 alin. 
(2)  Cod contravențional.
    Vina lui Ulinici Alin în comiterea contravenției imputate se dovedește integral prin 
următoarele mijloace de probă:
-       Proces-verbal cu privire la contravenție din 05 noiembrie 2025, seria și nr. ***** în baza 
indicilor contravenției  prevăzute de art. art. 233 alin. (2) CC al RM în prezența persoanei în a 
cărei privinţă a fost pornit proces contravenţional (f.d. 5);
-       Raport de autosesizare din 05 noiembrie 2025prin care ofițerul SSTal AR al SSP al IP 
Nisporeni aduce la cunoștință că, în cadrul examinării materialelor înregistrate în REI 2 cu 
numărul 4725 din 01.11.2025, s-a constatat că, la data de 01.11.2025, ora 00:43, cetățeanul 
Uliniciu Alin, născut în anul 2006, domiciliat în satul Vărzărești, raionul Nisporeni, a predat spre 
conducere motocicleta de model ***** fără număr de înmatriculare, cetățeanului Movilean 
Andrian, născut în anul 2007, care se afla în stare de ebrietate.  În vederea elucidării tuturor 
circumstanțelor, se solicită dispunerea înregistrării informației în Registrul de evidență a altor 
informații cu privire la infracțiuni și incidente, precum și repartizarea acesteia spre examinare și 
adoptarea unei decizii(f.d.6);
-       Raport cu privire la înștiințarea telefonică înregistrată în REI- 2 sub nr. 4725 la 01 
noiembrie 2025(f.d.7);
-       Raport cu privire la înștiințarea telefonică înregistrată în REI- 2 sub nr. 4726 la 01 
noiembrie 2025(f.d.8);
-       Copia procesului -verbal cu privire la contravenție din 04 noiembrie 2025, seria și nr. 
***** în baza indicilor contravenției  prevăzute de art. 241 alin. (2), art. 229 alin. (2) CC al RM 
în privinţa Movilean Andrian(f.d. 9);
-       Proces verbal de autosesizare ântoccmit de ofițerul SSTși AR al SSP al IP Nisporeni, Ion 
Mateescu la 01 noiembrie 2025(f.d.10);
-       Tichetul ’’Drager Alcotest 6820, seria ARNH 0275, Test nr. 605, conform căruia la cet. 
Movilean Andrian în rezultatul testării s-a stabilit concentrația de vapori de alcool în aerul 
expirat de 0,65 mg/1.(f.d. 11);
-       Proces verbal de ridicare și aducere a vehicolului la parcarea specială din 01 noiembrie 
2025(f.d.12);
-       Proces verbal de înlăturare de la conducerea vehicolului din 01 noiembrie 2025(f.d.13);
-       Proces verbal privind constatare faptei de conducere a mijlocului de transport în stare 
de ebrietate alcoolică/narcotică din 01 noiembrie 2025(f.d.14);
-       Proces verbal de consemnare a declarațiilor lui Ulinici Alin din 05 noiembrie 
2025(f.d.15);
-       Proces verbal de audiere a persoanei în a cărei privință a fost întocmit proces verbal cu 
privire la contravenție din 04 noiembrie 2025(f.d. 16);
-       Copia buletinului de identitate eliberat pe numele lui Ulinici Alin(f.d.17);
-       Informație acces web cu privire la persoana Ulinici Alin(f.d.18,19);
-       Cazier contravențional eliberat pe numele lui Ulinici Alin potrivit căreia ultimul anterior 
a fost atras la răspundere ontravențională(f.d.20);
-       Revendicare nr. 246(f.d.21);
-       Raport cu privire la prelungirea termenului de examinare a materialului din 07 noiembrie 
2025(f.d.22);
-       Cererea agentului constatator prin care solicită examinarea cauzei contravențională în 
lipsă (f.d. 23).
În baza probelor menționate instanța de judecată constată cu certitudine  că, Ulinici Alin la 
data de 01 noiembrie 2025, ora 00:43, a predat cu bună-știință conducerea motocicletei de model 
***** fără număr de înmatriculare, cetățeanului Movilean Andrei, care se afla în stare de 
ebrietate, rezultatul testării alcoscopice fiind de 0,65 mg/l alcool în aerul expirat.
Astfel, acțiunile lui Ulinici Alin sunt calificate în baza indicelor componenței de 
contravenție prevăzută de art. 233 alin. (2) CC al RM, adică ,,Predarea cu bună-știință a 
conducerii autovehiculului către o persoană care se află în stare de ebrietate”.
Conform art. 41 alin.(1) și (2) CCRM,: sancțiunea contravențională se aplică în funcție de 
caracterul și de gradul prejudiciabil al contravenției, de caracteristica persoanei, de 
circumstanțe atenuante și agravante. Față de persoana a cărei vinovăție este dovedită se aplică 
o sancțiune echitabilă, în limitele și în conformitate cu dispozițiile prezentului cod. 
                Careva circumstanțe  atenuante sau agravante în privința contravenientului de către 
instanța de judecată nu au fost reținute.
Ţinând cont de caracterul şi gradul de pericol social al contravențiilor săvârșite de 
contravenientul Ulinici Alin, de personalitatea lui, de vârsta şi starea familiară, de inexistența 
circumstanţelor atenuante, și prezența  circumstanţelor agravante, instanța de judecată, consideră 
necesar de a-i aplica lui Ulinici Alin o pedeapsă sub formă de amendă, cu aplicarea prevederile 
art. 34 Cod contravențional.
Luînd în consideraţie gradul şi caracterul prejudiciabil al contravenției săvîrşite, fapta 
săvîrşită prezentînd un grad avansat de pericol şi se încadrează în categoria contravențiilor din 
domeniul transporturilor, afectînd securitatea circulaţiei rutiere ca parte componentă a securităţii 
şi ordinii publice, punînd în pericol viaţa şi sănătatea persoanelor, instanța va aplica 
contravenientului și pedeapsa complementară obligatorie sub forma privării de dreptul de a 
conduce mijloace de transport.
Având în vedere cele expuse, în conformitate cu prevederile art. 34, 233 alin. (2) 395, 460, 
462 CC RM, instanța de judecată,
H o t ă r ă ș t e:
Se recunoaşte  culpabil Ulinici Alin de  comiterea contravenţiei prevăzute  de art. 233 alin 
(2) Cod contravențional şi conform Legii i se aplică sancţiune sub formă de amendă în 
mărime  de 700 (șapte sute) u.c., o unitate egală cu 50 ( cincizeci), 00 lei, ceea ce constituie 
suma de  35 000 ( treizeci și cinci mii ),00 lei cu privarea de dreptul de a conduce mijloace 
de transport pe un termen de la 6  ( șase)  luni.
Se explică contravenientului că conform prevederilor art.34 alin.(3) CCRM,  este în drept 
să achite  jumătate din amendă stabilită dacă o plătește în cel mult trei zile lucrătoare de la data 
aducerii la cunoștință a deciziei de aplicare a sancțiunii contravenționale. În  acest caz se 
consideră că sancțiunea  amenzii este executată integral. 
       Se explică contravenientului  că în cazul care  nu  achitată amenda în termen de 30 de zile de 
la data stabilirii ei, instanța de judecată o poate înlocui  cu amendă dublă, muncă neremunerată în 
folosul comunității, calculându-se o oră de muncă pentru o unitate contravențională, sau arest 
contravențional, calculându-se o zi de arest pentru 2 u.c.
Executarea sancțiunii privării de dreptul de a conduce mijloace de transport se va asigura 
de către organul de poliție în a cărui rază teritorială îşi are domiciliul Movilean Andrian. 
La definitivarea hotărârii, cancelaria instanței de judecată va trimite hotărârea privind 
privarea de dreptul de a conduce mijloace de transport şi dispoziția de executare organului de 
poliție în a cărui rază teritorială îşi are domiciliul contravenientul, care la rândul său, în termen 
de 5 zile, va informa instanţa de judecată despre executarea hotărârii
    Hotărârea este pasibilă de a fi atacată cu recurs la Curtea de Apel  Nord în termen de 15 zile de 
la data pronunțării hotărârii judecătorești prin intermediul Judecătoriei Ungheni.
        Președintele ședinței, 
                Judecător                                                                       Ala UCRAINȚEVA 