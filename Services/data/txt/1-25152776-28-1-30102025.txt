Dosarul  nr. electronic 1-25152776-28-1-30102025
Dosarul  nr.  manual  1-157/2025
S  E  N  T  I  N  Ţ  A
În  numele Legii 
 11 decembrie 2025 or.  Ocnița
Judecătoria  Edineț,  sediul  Ocnița,  
Instanța  în componență:  
Președintele ședinței, judecătorul     Dolghieri Dan 
Grefier                                                Galușca Ina 
Cu participarea: procurorului în Procuratura Edineț, oficiul Ocnița Rada Gorban și 
avocatului Victor Chilat
examinând  în ședință de judecată publică cauza penală de învinuire a lui Lisnic Stanislav 
Mihail, născut la *****, c/p *****, domiciliat în s. *****, r-nul *****, studii medii, în relații de 
concubinaj, supus serviciului militar, fără persoane la întreținere, ne angajat în câmpul muncii, 
cetățean al Republicii Moldova, cu antecedente penale stinse, 
- în  săvârșirea  infracțiunii  prevăzute de  art. 361 alin. (2) lit. b)  Cod Penal.
Termenul de examinare a cauzei 30 octombrie 2025 – 11 decembrie 2025.
Cauza  judecată  conform  art. 364 1 CPP, pe  baza probelor  administrate  în faza  
urmăririi  penale și cercetate în ședință,
a   c o n s t a t a t:
În aceea că la 13.06.2025, ora 10:10, la Punctul de Trecere a Frontierei de Stat “Otaci – 
Moghiliov Podolsk”, pe direcţia “ieșire” din Republica Moldova, la controlul de frontieră s-a 
prezentat cetăţeanul al Republicii Moldova Lisnic Stanislav Mihail a.n. *****, domiciliat s. 
***** r. *****, care se afla în calitate de șofer în mijlocul de transport de marcă “Dacia Lodgy” 
cu n/î **********. În timpul controlului, la cetățeanul Lisnic Stanislav Mihail a fost depistată 
blancheta permisului de conducere emis de autoritățile a Poloniei, cu nr. *****, eliberat pe 
numele acestuia. În urma examinării a blanchetei sus indicate, a apărut bănuială rezonabilă 
referitor la veridicitatea acesteia, care a fost prezentată la control de Lisnic Stanislav Mihail, ca 
rezultat actul menționat a fost ridicat de la acesta. 
Potrivit raportul de constatare tehnico-științifică nr. 319 din 15.07.2025 prin care s-a 
constatat că blancheta permisului de conducere al Poloniei cu numărul de înregistrare 
*****eliberată pe numele cet. Lisnic Stanislav a.n. *****, nu corespunde metodei de 
confecționare a permisului de conducere autentic al Republicii Polonia. 
Răspunsul parvenit de la Direcția Cooperare polițienească Internațională 34/10-12399-25 
din 26.06.2025 prin care s-a constatat că conform bazelor de date a Poloniei accesibile, LISNIC 
Stanislav, născut la *****, nu există în baza centrală de date a populației, baza centrală de șoferi 
a poliției. Autoritățile poloneze nu au emis permisul de conducere nr. 67033015611. Numărul 
personal care apare pe scanarea permisului de conducere aparține unui alt cetățean polonez.
În ședință de judecată inculpatul Lisnic Stanislav prin cererea scrisă personal, a 
recunoscut în totalitate faptele indicate în rechizitoriu, şi-a recunoscut vina, nesolicitând 
administrarea de probe noi, şi a solicitat examinarea cauzei penale în baza probelor administrate 
la urmărirea penală, pe care le recunoaște şi asupra cărora nu are obiecții.
Apărătorul inculpatului Lisnic Stanislav - avocatul Victor Chilat în baza mandatului nr. 
1730887 din 23 octombrie 2025 (f.d.80) şi acuzatorul de stat - procurorul Rada Gorban au 
susținut cererea înaintată de inculpată.
Constatând că, probele administrate la urmărirea penală stabilesc fapta inculpatului, 
instanța a admis cererea acestuia de judecarea cauzei în ordinea prevăzută în art. 364 1 CPP, pe 
baza probelor administrate în faza urmăririi penale.
În ședință de judecată inculpatul Lisnic Stanislav, fiind audiat sub jurământ, vina a 
recunoscut integral și a declarat instanței că, în anul 2023 a fost plecat la muncă în Spania. În 
Spania s-a întâlnit cu o persoană pe nume Sergiu, care lucra pe camion, care i-a propus să- facă 
un permis de conducere cu mai multe categorii. El a fost de acord cu oferta propusă, deoarece 
dorea să facă mai mulți bani.  La întrebările acordate a declarat că el deține un permis de 
conducere eliberat de către autoritățile României și nu a cunoscut despre faptul că permisul 
obținut cu ajutorul persoanei pe nume Sergiu va fi unul fals. El a prezentat permisul dat la vama 
deoarece era încrezut că este unul valabil. Se căiește sincer de cele comise.
Pe lângă recunoașterea vinovăției de către inculpatul Lisnic Stanislav, vinovăția acestuia 
a fost dovedită şi prin probe administrate la urmărirea penală şi examinate în ședință de judecată, 
şi anume prin:
- raportul de constatare tehnico-științifică nr. 319 din 15.07.2025 prin care s-a constatat că 
blancheta permisului de conducere al Poloniei cu numărul de înregistrare *****eliberată pe 
numele cet. Lisnic Stanislav a.n. *****, nu corespunde metodei de confecționare a permisului de 
conducere autentic al Republicii Polonia   (f. d. 28-32);
- răspunsul parvenit de la Direcția Cooperare polițienească Internațională 34/10-12399-25 
din 26.06.2025 prin care s-a constatat că conform bazelor de date a Poloniei accesibile, LISNIC 
Stanislav, născut la *****, nu există în baza centrală de date a populației, baza centrală de șoferi 
a poliției. Autoritățile poloneze nu au emis permisul de conducere nr. 67033015611. Numărul 
personal care apare pe scanarea permisului de conducere aparține unui alt cetățean polonez 
(f.d.64);
- procesul-Verbal de examinare a obiectului prin care sa examinat permisul de conducere 
al Poloniei cu seria și numărul 81598241465068, pe numele cet. Lisnic Stanislav (f.d.33);
- ordonanța din 08 august 2025 -prin care în calitate de corp delict a fost recunoscut 
permisul de conducere al Poloniei cu seria și numărul 81598241465068, pe numele cet. Lisnic 
Stanislav (f.d.35-36);
- declarațiile martorului Salagub Ion Gheorghii care a relatat că activează în calitate de 
subofițer al Sectorului Poliției de Frontieră “Otaci”. La 13.06.2025, ora 10:10, la Punctul de 
Trecere a Frontierei de Stat “Otaci – Moghiliov Podolsk”, pe direcția “ieșire” din Republica 
Moldova, la controlul de frontieră s-a prezentat cetăţeanul al Republicii Moldova Lisnic 
Stanislav Mihail a.n. *****, domiciliat r. ***** s. *****, care se afla în calitate de șofer în 
mijlocul de transport de marcă “Dacia Lodgy” cu n/î **********. În timpul controlului, la 
cetățeanul Lisnic Stanislav Mihail a fost depistată blancheta permisului de conducere emis de 
autoritățile a Poloniei, cu nr. 81598241465068, eliberată la pe numele acestuia. În urma 
examinării a blanchetei sus indicate, a apărut bănuială rezonabilă referitor la veridicitatea 
acesteia, care a fost prezentată la control de Lisnic Stanislav Mihail, ca rezultat actul menționat a 
fost ridicat de la ultimul (f.d.63).         
Prin prisma tuturor probelor administrate şi examinate în ședința de judecată s-a 
confirmat starea de fapt probată, atât în faza de urmărire penală, cît şi în cadrul cercetării 
judecătorești. Toate probele prezentate de către acuzatorul de stat şi părții apărării au fost 
analizate şi cercetate minuțios în ședința de judecată, cu respectarea principiului apărării şi 
contradictorialității.
Audiind inculpatul, acuzatorul de stat şi apărătorul acestuia, studiind materialele cauzei 
penale, instanţa de judecată ajunge cert la concluzia că acțiunile inculpatului au fost corect 
încadrate în baza art. 361 alin. (2) lit. b) Cod penal al RM – adică, confecţionarea, deţinerea, 
vînzarea sau folosirea documentelor oficiale false, care acordă drepturi sau eliberează de 
obligaţii, confecţionarea sau vînzarea imprimatelor, ştampilelor sau a sigiliilor false ale unor 
întreprinderi, instituţii, organizaţii, indiferent de tipul de proprietate şi forma juridică de 
organizare săvîrşite de două sau mai multe personae.
La individualizarea pedepsei inculpatului, instanța de judecată ține cont de prevederile 
art. 7 şi 75 Cod Penal, şi se va conduce de criteriile ce asigură aplicarea fâță de acesta a unei 
pedepse echitabile, legale şi individualizate.
Deci, conform prevederilor art. 7 Cod Penal, la aplicarea legii penale se ține cont de 
caracterul şi gradul prejudiciabil al infracțiunii săvârșite, de persoana celui vinovat şi de 
circumstanțele cauzei care atenuează ori agravează răspunderea penală. Nimeni nu poate fi supus 
de două ori urmăririi penale şi pedepsei penale pentru una şi aceeași faptă.
 Iar, potrivit art. 75 alin. (1) Cod Penal, persoanei recunoscute vinovate de săvârșirea unei 
infracțiuni i se aplică o pedeapsă echitabilă în limitele fixate în Partea specială a prezentului cod 
şi în strictă conformitate cu dispozițiile Pârții generale a prezentului cod. La stabilirea categoriei 
şi termenului pedepsei, instanța de judecată ține cont de gravitatea infracțiunii săvârșite, de 
motivul acesteia, de persoana celui vinovat, de circumstanțele cauzei care atenuează ori 
agravează răspunderea, de influența pedepsei aplicate asupra corectării şi reeducării vinovatului, 
precum şi de condițiile de viață ale familiei acestuia.
Din materialele cauzei urmează, că inculpatul Lisnic Stanislav anterior a fost condamnat 
(f.d.37), antecedentele penale fiind stinse, vina a recunoscut-o pe deplin şi a solicitat examinarea 
cauzei în baza probelor administrate în faza de urmărire penală, la locul de trai se caracterizează 
pozitiv (f. d. 46), la evidența medicului psihiatru şi narcolog nu se află (f.d. 45, 61).
Referitor la gravitatea infracțiunii prevăzute de art. 361 alin. (2) lit. b) Cod Penal, 
săvârșită de către inculpatul Lisnic Stanislav, instanța de judecată conform art. 16 Cod Penal, 
atestă că infracțiunea, în funcție de caracterul şi gradul prejudiciabil, se atribuie la categoria 
infracțiunilor grave.
Ca circumstanțe atenuante, conform art. 76 alin. (1) lit. a) Cod Penal, instanța constată, 
căința sinceră a inculpatului.
Circumstanțe agravante, conform art. 77 Cod Penal, nu au fost stabilite.
Conform art. 61 Cod Penal, pedeapsa penală este o măsură de constrângere statală şi un 
mijloc de corectare şi reeducare a condamnatului ce se aplică de instanțele de judecată, în numele 
legii, persoanelor care au săvârșit infracțiuni, cauzând anumite lipsuri şi restricții drepturilor lor. 
Pedeapsa are drept scop restabilirea echității sociale, corectarea şi resocializarea condamnatului, 
precum şi prevenirea săvârșirii de noi infracțiuni atât din partea condamnaților, cât şi a altor 
persoane. Executarea pedepsei nu trebuie să cauzeze suferințe fizice şi nici să înjosească 
demnitatea persoanei condamnate.
Legea penală prevede pentru săvârșirea infracțiunii prevăzute de art. 361 alin. (2) lit. b)  
Cod penal două categorii alternative de pedeapsă: amendă în mărime de la 950 la 1500 de unităţi 
convenționale sau cu închisoare de la 3 la 6 ani.
În susținerile verbale acuzatorul de stat a pledat pentru stabilirea inculpatului Lisnic 
Stanislav a pedepsei sub formă de amendă.
Atât inculpatul Lisnic Stanislav cît și apărătorul său Victor Chilat, la fel au pledat pentru  
aplicarea unei pedepse sub formă de amendă, pe care inculpatul o poate executa.
Ținând cont de cele descrise, de persoana inculpatului și poziția ultimului vis-a-vis de 
pedeapsă, de poziția părții apărării, de concluziile acuzatorului de stat, precum și de 
circumstanțele în care s-a produs şi a fost comisă infracțiunea, reieșind din prevederile art.80 1 
Cod penal, instanța consideră că realizarea scopului pedepsei penale de reeducare a făptuitorului 
şi de prevenire a comiterii de către acesta a unor noi infracțiuni poate fi atins prin stabilirea 
inculpatului, Lisnic Stanislav, a unei pedepse sub formă de amendă minimă.
Totodată, instanţa de judecată conchide necesar de a explica inculpatului Lisnic Stanislav 
că, potrivit art. 64 alin. (2) Cod penal, “Amenda se stabileşte în unităţi convenţionale. Unitatea 
convenţională de amendă este egală cu 50 de lei.”, iar conform art. 64, alin. (3 1 ) Cod penal, este 
în drept să achite jumătate din amenda stabilită dacă o plăteşte în cel mult 3 zile lucrătoare din 
momentul în care hotărârea devine executorie. În acest caz, se consideră că sancţiunea amenzii 
este executată integral.
Cu referire la cerința procurorului privind încasarea de la inculpatul Lisnic Stanislav a 
cheltuielilor judiciare, instanța constată necesitatea admiterii solicitării acuzatorului de stat 
(procurorului) privind încasarea în beneficiul statului a cheltuielilor suportate din bugetul de stat 
pentru efectuarea raportului de constatare tehnico-științifică în sumă de 1130 lei.
De rând cu aceasta instanța va reține dispozițiile art. 15 alin. (1) a Legii RM nr. 1086 din 
23 iunie 2000 cu privire la expertiza judiciară, constatările tehnico-științifice și medico-legale, cu 
modificările și completările ulterioare, potrivit căreia, expertiza judiciară se efectuează la 
ordonarea organului de urmărire penală, a procurorului, a organului împuternicit să examineze 
cazurile cu privire la contravențiile administrative, a instanței judecătorești din oficiu sau la 
cererea părților, în conformitate cu legislația de procedură penală, de procedură civilă, legislația 
cu privire la contravențiile administrative și cu prezenta lege.
În această ordine de idei, instanța atrage atenția la faptul că, normele juridice respective 
urmează a fi interpretate ținând cont de modificările operate prin Legea nr.316 din 22 decembrie 
2017, în vigoare 09 februarie 2018. Or, prin legea respectivă a fost exclus art. 143 alin. (2) Cod 
de procedură penală, care prevedea că plata expertizelor judiciare efectuate în cazurile prevăzute 
la alin. (1) se face din contul bugetului de stat.
Prin urmare, voința legiuitorului a fost îndreptată spre obligarea condamnaților de a 
achita cheltuielile de efectuare a expertizelor. Astfel, scutirea condamnaților de la plata acestor 
sume urmează să reprezinte excepția, dar nu regulă.
Prin urmare, stabilindu-se vinovăția inculpatului în săvârșirea unei infracțiuni, acestuia îi 
revine obligația de a plăti statului toate cheltuielile efectuate de la începerea urmăririi penale și 
până la punerea în executare a hotărârii de condamnare, astfel urmează a fi încasate de la 
făptuitor în beneficiul statului cheltuielile judiciare în sumă de 1130 lei.
Totodată, cu privire la corpurile delicte instanța de judecată  reține  următoarele:     
În conformitate cu art. 157 alin. (1) CPP,  constituie mijloc material de probă 
documentele în orice formă (scrisă, audio, video, electronică etc.) care provin de la persoane 
oficiale fizice sau juridice dacă în ele sînt expuse ori adeverite circumstanțe care au importantă 
pentru cauză, iar potrivit  alin. (4), în cazurile în care documentele conțin cel puțin unul din 
elementele menționate în art.158, acestea se recunosc drept corpuri delicte.
Potrivit prevederilor art. 158 alin. (1) CPP, corpuri delicte sînt 
recunoscute obiectele în cazul în care există temeiuri de a presupune că ele au servit la 
săvârșirea infracțiunii, au păstrat asupra lor urmele acțiunilor criminale sau au constituit 
obiectivul acestor acțiuni, precum şi bani sau alte valori ori obiecte şi documente care pot servi 
ca mijloace pentru descoperirea infracțiunii, constatarea circumstanțelor, identificarea 
persoanelor vinovate sau pentru respingerea învinuirii ori atenuarea răspunderii penale. 
În  conformitate cu art. 162 alin. (1) pct. 5) CPP, în cazul în care procurorul dispune 
încetarea urmăririi penale sau în cazul soluționării cauzei în fond, se hotărăște chestiunea cu 
privire la corpurile delicte. În acest caz: documentele care constituie corpuri delicte rămân în 
dosar pe tot termenul de păstrare a lui sau, la solicitare, se remit persoanelor interesate.
În cadrul urmăririi penale, blancheta permisului de conducere al Republicii Polonia cu 
numărul de înregistrare 81598241465068, eliberată pe numele lui Lisnic Stanislav, care a fost 
examinat în cadrul raportului de constatare tehnico-științifică nr. 319 din 15.07.2025 a fost 
recunoscut drept corp delict și anexat la cauza penală (f.d.34).
Prin urmare, instanța de judecată consideră necesar corpul delict indicat supra de a fi 
păstrat la materialele cauzei penale pe tot termenul de păstrare a dosarului.
În baza celor expuse, şi în conformitate cu art. 3641, 384-385, 389, 395  CPP,  instanța  de  
judecată,
H O T Ă R Ă Ş T E:
Se recunoaște vinovat  Lisnic Stanislav de săvârșirea infracțiunii prevăzute de art. 361 
alin. (2) lit. b)  Cod Penal, și i se stabilește pedeapsa sub formă de amendă în mărime de 720 
(șapte sute douăzeci) unități convenționale ceea ce constituie 36.000 (treizeci și șase mii) lei.
Se explică lui Lisnic Stanislav că, este în drept să achite jumătate din  amenda stabilită, 
dacă o plătește în cel mult 3 zile lucrătoare din momentul în care hotărârea devine executorie. În 
acest caz, se consideră că sancțiunea amenzii este executată integral.
Corpul delict: blancheta permisului de conducere al Republicii Polonia cu numărul de 
înregistrare 81598241465068, eliberată pe numele lui Lisnic Stanislav, urmează a fi păstrat la 
materialele cauzei penale pe tot termenul de păstrare a dosarului.
Se încasează de la Lisnic Stanislav în beneficiul statului cheltuieli de judecată în mărime 
de 1.130 (una mie una sută treizeci) lei.
Sentința poate fi atacată la Curtea de Apel Nord în termen  de 15 zile de la pronunțare, 
prin intermediul judecătoriei Edineţ, sediul Ocnița. 
Președintele ședinței,
Judecătorul                                                                               Dolghieri Dan 