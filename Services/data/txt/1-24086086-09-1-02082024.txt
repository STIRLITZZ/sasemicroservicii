Dosarul nr. 1-137/2024
PIGD. nr. 1-24086086-09-1-02082024
S E N T I N Ţ Ă
În numele Legii
11 decembrie 2025                                                                                              or. Sîngerei
Judecătoria Bălţi, sediul Sîngerei, 
Instanță de judecată în componenţa:
Preşedintele şedinţei, judecătorul                  Gheorghe Cugut
Grefieri          Dumitrița Crigan, Tatiana Condorachi, Maria Uzun, Cristina Saracuța
Cu participarea
Procurorilor             Dumitru Ceaica, Alexandru Gordilă, Marian Ramașcan
Avocaților                                    Ion Procopciuc, Ina Puscaș, Alexandru Bulat             
a judecat în ședință de judecată publică, în limba de stat, în procedură generală, cauza 
penală privind învinuirea lui:
Leșan Maia *****, născută la*****, domiciliată în sat. ***** r-nul 
*****, IDNP: *****, concubinaj, la întreținere are 2 copii minori, ne 
angajată în câmpul muncii, studii medii incomplete, anterior judecată,  
în săvârșirea infracțiunilor prevăzute de art. 190 alin. (6) și art. 190 alin. (2) lit. c) Cod 
penal.
Cauza penală a parvenit în instanța de judecată la 02 august 2024, primită în procedură la  
05 august 2024, sentința integrală pronunțată la 11 decembrie 2025.
Procedura de citare legală executată.
Procurorul Marian Ramașcan în dezbateri judiciare, a pledat pentru recunoașterea 
inculpatei Leșan Maia vinovată de comiterea infracțiunii prevăzută de art. 190 alin. (6) și art. 190 
alin. (2) lit. c)  Cod penal și de a-i fi stabilită pedeapsa după cum urmează: conform art.190 alin. 
(6) Cod penal, închisoare pe un termen de 8 ani, iar conform art.190 alin. (2) lit. c) Cod penal, 
închisoare pe un termen de 2 ani. În baza art.84 alin. (l) Cod penal, prin cumul parţial al 
pedepselor a-i stabili definitiv o pedeapsă sub formă de închisoare pe un termen de 9 ani cu 
ispășirea pedepsei în penitenciar de tip închis, or vina inculpatei a fost dovedită integral în cadrul 
ședinței de judecată.
Apărătorul părții vătămate Arapan Tatiana, Ion Procopciuc a susținut integral poziția 
acuzatorului de stat. Totodată, solicitând să fie admisă acțiunea civilă cu încasarea din contul lui 
Leșan Maia în beneficiul părții vătămate Arapan Tatiana a prejudiciului cauzat în total în mărime 
de 1416689,40 lei.
Apărătorul inculpatei, avocatul Alexandru Bulat, în dezbateri judiciare a pledat pentru 
achitarea inculpatei Leșan Maia, privind învinuirea de comiterea infracțiunilor prevăzute de art. 
190 alin. (6) și art. 190 alin. (2) lit. c) Cod penal, deoarece lipsesc probe. 
Verificând materialele dosarului, ascultând părţile la proces, instanţa de judecată,-
C O N S T A T Ă:
Leșan Maia *****, în perioada de timp începând cu luna mai-octombrie 2023, s-a 
prezentat la domiciliul lui Arapan Tatiana din sat. ***** *****și urmărind scopul sustragerii 
bunurilor altei persoane în proporții deosebit de mari prin abuz de încredere, inducere și 
menținere în eroare, dându-și seama de caracterul prejudiciabil al acțiunilor sale, prevăzând 
urmările lor prejudiciabile și admițând în mod conștient survenirea acestora, acționând 
intenţionat, a indus-o în eroare pe Arapan Tatiana invocând diferite pretexte precum că, necesită 
mijloace financiare sub formă de împrumut, pentru deblocarea unor conturi bancare, în lipsa unei 
activități aducătoare de beneficii, necesare onorării angajamentului, ilegal a sustras prin abuz de 
încredere și inducere în eroare de la Arapan Tatiana bani în sumă de 1700 euro.
Ulterior, urmărind același scop de sustragerea bunurilor altei persoane în proporții deosebit 
de mari prin abuz de încredere, inducere și menținere în eroare, acționând cu intenție unică, s-a 
prezentat la domiciliul lui Arapan Tatiana din sat. ***** *****, sub același pretext, precum că 
necesită mijloace financiare pentru deblocarea conturilor bancare, achitarea unor dobânzi la 
executorul judecătoresc, precum și faptul că, fiul său ar fi fost implicat într-un accident rutier și 
necesită bani pentru a clarifica situația cu organele de stat în vederea ne documentării 
accidentului, în același timp mascând intenția sa criminală, prin întocmirea unor recipise, prin 
care a confirmat dobândirea sumelor de bani, obligându-se să restituie în timpul apropiat, a 
sustras prin abuz de încredere și inducere în eroare la 07.06.2023 bani în sumă de 3000 euro, la 
08.06.2023 bani în sumă de 4000 euro, la 15.06.2023 bani în sumă de 4000 euro, la 18.06.2023 
bani în sumă de 2300 euro, la 21.06.2023 bani în sumă de 4600 euro, în zile ne stabilite de 
organul de urmărire penală din perioada lunii august-septembrie 2023 în diferite tranșe, bani în 
sumă de 21900 euro, la 21.09.2023 bani în sumă de 10500 euro, în zile ne stabilite de organul de 
urmărire penală din perioada de la 21.09.2023 – 27 octombrie 2023 în câteva tranșe, bani în 
sumă de 19600 euro, în sumă totală de 71600 euro, echivalentul a 1 375 722,40 lei şi neavând 
intenţia să-şi execute angajamentul asumat, s-a eschivat cu rea-voinţa de la realizarea acestuia și 
pînă în prezent nu a restituit-o, acțiuni prin care a cauzat părții vătămate Arapan Tatiana o daună 
materială în proporții deosebit de mari, în sumă totală de 1 375 722,40 lei.
Tot ea, într-o zi nestabilită a lunii februarie 2023, s-a prezentat la domiciliul cet. Vieru 
Galina situat în satul*****, raionul Sîngerei şi urmărind scopul sustragerii bunurilor altei 
persoane, prin abuz de încredere, inducere şi menţinere în eroare, dându-şi seama de caracterul 
prejudiciabil al acțiunilor sale, prevăzând urmările prejudiciabile şi admițând în mod conştient 
survenirea acestora, acționând intenționat, a indus-o în eroare pe Vieru Galina, invocând diferite 
pretexte precum că, are urgent nevoie de mijloace financiare sub formă de împrumut pentru 
deblocarea unor conturi bancare, în lipsa unei activități aducătoare de beneficii, necesare onorării 
angajamentului şi obligându-se să restituie în timpul apropiat banii, în acelaşi timp deghizând 
intenția sa criminală, a sustras prin abuz de încredere și inducerea în eroare la 07.02.2023 primit 
bani în sumă de 4000 euro, la 08.02.2023 bani în sumă de 2500 euro, la 09.02.2023 bani în sumă 
de 2000 euro, la 10.02.2023 - bani în sumă de 3000 euro şi 500 lei, la 14.02.2023- bani în sumă 
de 3800 euro şi la data de 23.02.2023 - bani în sumă de 2600 euro și 15000 lei, în sumă totală de 
17950 euro, echivalentul la 358 585,35 lei şi 15500 lei, neavând intenția să-şi execute 
angajamentul asumat, s-a eschivat cu rea-voinţă de la realizarea acestuia iar banii primiți ilegal i-
a însușit, acțiuni prin care a cauzat părții vătămate Vieru Galina daune în proporții mari, în sumă 
totală de 374 085,35 lei.
Prin încheierea Judecătoriei Bălți sediul Sînderei din 16 ianuarie 2025, cauza penală nr.1-
225/2024, privind învinuirea lui Leșan Maia de comiterea infracțiunii prevăzute de art. 190 alin. 
(2) lit. c) Cod penal, a fost conexată cu cauza penală nr. 1-137/2024, privind învinuirea lui Leșan 
Maia de comiterea infracțiunii prevăzute de art. 190 alin. (6) Cod penal, fiindu-i atribuit numărul 
nr. 1-137/2024, PIGD nr. 1-24086086-09-1-02082024.
Inculpata Leșan Maia fiind audiată în ședința de judecată, vina în comiterea infracțiunilor 
incriminate nu a recunoscut-o și a declarat că, pe Galina Vieru, o cunoaște din grupul de prieteni 
cu care prietenesc în comun și a fost împreună cu aceștia la Vieru. Nu ține minte luna şi anul 
când a avut loc cazul, dar ea vindea la piață afumături de casă, care nu erau ale ei și aceasta i-a 
comunicat că dorește să procure ceva, atunci i-a zis să-i dea numărul ei de telefon, că în cazul în 
care va avea nevoie de ceva ea, să meargă să-i aducă. Aproximativ în luna februarie a fost sunată 
de Galina Vieru, care i-a cerut să îi pregătească un pachet și să îl ducă la ea acasă. S-a deplasat la 
domiciliul ei, unde i-a achitat serviciul și a întrebat-o dacă o poate conduce la o rudă, menționând 
că dorește să împrumute niște bani, însă urma să spună că banii sunt pentru ea. Atunci a întrebat-
o de ce nu împrumută personal, iar ea i-a spus că anterior a mai împrumutat o sumă de bani pe 
care nu a restituit-o. Ulterior, s-au deplasat la Tatiana. Galina a intrat în casă și a stat aproximativ 
20 de minute de vorbă, după care a fost chemată și ea. Când a intrat, banii erau deja puși pe 
masă, suma de 3000 euro. Tatiana i-a numărat și i-a înmânat lui Galina. Ea a spus mulțumesc, 
deși știa că banii nu erau pentru ea și a presupus că Galina îi va restitui. Banii au fost transmiși la 
data de 07.06.2023. După ce s-au întors acasă, Galina i-a oferit 200 lei, pentru faptul că a dus-o 
la Tatiana și i-a spus ca, în cazul în care va fi sunată de Tatiana, să afirme că ea a luat banii 
pentru sine. Ulterior, s-a întors la domiciliu. Galina Vieru o suna frecvent, aproximativ o dată la 
două zile, pentru a verifica dacă Tatiana nu a contactat-o în legătură cu banii. Galina i-a 
comunicat că urma să plece peste hotare la muncă pentru a restitui suma datorată Tatianei. După 
un timp, a fost sunată de Tatiana, care a întrebat-o când îi va fi returnată datoria. Ea i-a spus să 
mai aștepte, deoarece îi va restitui cei 3000 de euro. Ulterior, a sunat-o pe Galina pentru a întreba 
când intenționează să restituie banii, iar aceasta i-a spus că îi va întoarce. Personal ea nu a primit 
niciun ban de la Vieru, în afară de achitarea produselor. La scurt timp, a fost sunată de Galina, 
care a întrebat-o dacă a împrumutat bani de la Tatiana și a început să-i vorbească despre Tatiana 
într-o manieră defăimătoare, afirmând că aceasta ar putea să o amăgească, să ia banii fără să-i 
restituie și că obișnuiește să angajeze persoane fără a le plăti. Ulterior, a fost sunată de Tatiana. 
Intenționa să o întrebe despre cele comunicate de Galina, însă a apărut o neînțelegere. Tatiana a 
întrebat-o dacă a luat bani de la Galina, iar ea a răspuns că a luat doar cei 3000 de euro. Înainte 
ca Galina Vieru să plece peste hotare, a mai sunat-o pentru a-i duce un pachet cu produse și a 
invitat-o în casă. A mai relatat că, la data de 01.06, aproximativ cu doi ani în urmă, la domiciliul 
ei a sosit un automobil de model Porsche, cu numere de înmatriculare 777. Din mașină au 
coborât doi bărbați care au întrebat-o, când intenționează să restituie banii. Ea i-a întrebat despre 
ce bani este vorba, iar aceștia au răspuns că știe de la cine. Bărbații au telefonat-o pe Galina și i-
au comunicat că ea nu știe de la cine, respectiv Galina a închis apelul imediat ce i-a auzit vocea. 
Referitor la apelurile Tatianei privind restituirea sumei de 3000 euro, ea a întrebat-o pe Tatiana 
dacă îi poate să-i împrumute ei personal cu o sumă de bani, deoarece știa că Galina afirmase că 
Tatiana obișnuiește să acorde împrumuturi. Nu își mai amintește de câte ori a mers la Tatiana 
după bani. Ulterior, i-a explicat acesteia scopul pentru care a luat banii, pentru achitarea 
serviciilor funerare legate de înmormântarea fiului, iar restul banilor i-a oferit nepoatei sale, care 
este bolnavă de cancer. Recunoaște că a mințit-o pe Tatiana și îi pare rău. Nu își amintește exact 
sumele împrumutate, însă suma totală este indicată în recipisa pe care a întocmit-o împreună cu 
Tatiana, aproximativ 62.500 euro. A menționat, că a încercat de mai multe ori să restituie banii 
treptat, iar Tatiana a fost de acord, însă copiii acesteia nu au acceptat restituirea în rate. A 
explicat că mințit-o pe Arapan Tatiana pentru ce a luat banii, spunându-i că împrumutul era 
necesar pentru cheltuielile de înmormântare ale fiului și pentru tratamentul nepoatei. A precizat 
că, de fiecare dată când a împrumutat bani a scris o recipisă. Ea a avut intenția de a restitui 
datoria, motiv pentru care a plecat peste hotare pentru a câștiga bani. Tatiana a sunat-o și i-a 
comunicat că a sesizat poliția pentru a recupera suma, respectiv ea a revenit acasă. A afirmat că, 
are intenția de a restitui banii și a rugat-o pe Tatiana să-i permită să îi achite treptat, însă fiii 
Tatianei nu sunt de acord cu restituiri mici, de câte 1000 euro. A mai declarat că, a transferat în 
mod anonim pe un cont bancar sume de 3000 euro, câte 2000 de euro, fără a-și aminti exact 
sumele, anonim fiindcă fiul ei se află în conflict cu mama fetei. Restul banilor i-a transmis către 
persoana de la care împrumutase bani la procente, în momentul în care fiul i-a spus că trebuie să 
meargă în Israel pentru tratament. Relatează că, la faza urmăririi penale nu a prezentat acte 
justificative care să demonstreze motivul pentru care a cerut împrumuturile. Susține că Galina 
Vieru nu este o persoană sinceră și că aceasta a mințit afirmând că suma de 3000 euro ar fi fost 
împrumutată pentru ea. De asemenea, Vieru i-ar fi spus că fiii Tatianei o presează să depună 
plângere împotriva ei, însă ea nu ar fi dorit să facă acest lucru. Menționează că, nu cunoaște 
persoana care a însoțit-o pe Galina la un alt împrumut. În luna februarie a participat la 
împrumutul sumei de 3000 euro. Prima dată a împrumutat de la Tatiana aproximativ 1700 euro. 
A mai declarat că, nu are o soră pe nume Cristina, sora ei locuiește în Danemarca. A discutat cu 
sora ei despre intenția de a împrumuta bani, iar sora i-a cerut Tatianei, printr-un grup creat 
ulterior, să o ajute cu un împrumut, promițând că o va susține financiar. A afirmat că nu a 
exercitat presiuni psihologice asupra Tatianei pentru a o determina să îi acorde bani. Cunoaște că 
Tatiana a fost la o sucursală din orașul Florești și a căutat-o, însă ea se afla la Bălți și nu s-a 
prezentat. Nu știe dacă la acel moment era prezentă și Vieru. A sunat-o pe Tatiana pentru a-i 
spune că se află la Bălți, iar aceasta era deja în drum. În ziua în care a fost întocmită recipisa, 
Tatiana i-a transmis suma de 40.000 lei și 500 de dolari, dar nu i-a dat și 10.000 euro. Din data 
de 20.09 și până în luna octombrie nu își amintește exact ce sume i-au fost transmise, ci doar pe 
cele menționate în recipise. În unele recipise este indicată perioada pentru care se oferă 
împrumutul. A precizat că nu lua bani la fiecare două zile, ci la intervale mai mari. Nu 
recunoaște că ar fi împrumutat de la Tatiana, în perioada 21.09.2023–10.10.2023, suma totală de 
19.600 euro în diferite valute. Ea nu și-a notat nicăieri câți bani a luat, deoarece a întocmit 
recipise pentru fiecare împrumut, iar Tatiana i-a spus că ar fi luat 53000 euro. Recipisele nu sunt 
la ea, deoarece se află acasă, ca să nu fie văzute de băieții acesteia. Diferența de bani ea nu o 
cunoaște, menționând că s-a încrezut în cele afirmate de Tatiana, deoarece ea ținea evidența 
recipiselor. Ea a aflat la poliție despre suma de 62500 euro. Ea nu i-a spus Tatianei că are nevoie 
de bani, pentru că ar fi primit marfă și urma să o achite și nici nu a achitat vreo amendă judiciară 
din banii împrumutați. La fel, nu își amintește să-i fi comunicat Tatianei că are nevoie de bani 
din cauza unui conflict al fiului său cu poliția și că i-ar trebui bani pentru a rezolva acel conflict. 
Arapan Tatiana nu îi este nici rudă, nici prietenă, până la acel moment nu o cunoștea, iar ulterior 
cu aceasta a purtat discuții și destăinuiri personale. Consideră că Tatiana i-a înțeles problemele, 
iar aceasta era dispusă să o ajute, doar pentru o perioadă scurtă de timp și fără ca băieții ei să știe. 
A specificat că, nu este de acord cu acțiunea civilă înaintată, deoarece nu dispune de astfel de 
sume de bani. Tatiana i-a comunicat că nu dorește să primească câte 1000 euro, dar ea nu poate 
deschide un cont bancar, deoarece are aplicat sechestru de către executorul judecătoresc. Ea i-a 
propus Tatianei să-i restituie banii pe care îi are, aceasta a refuzat, solicitând o sumă mai mare, 
dar în prezent ea dispune de 10000 euro, de o sumă mai mare ea nu dispune.
Partea vătămată Arapan Tatiana fiind audiată în ședința de judecată a declarat că, la 28 
februarie 2023, seara a fost apelată de o colegă de serviciu Galina Vieru şi a rugat-o să-i 
împrumute 3 mii euro, ca ea la rândul ei să-i împrumute lui Leşan Maia, fiindcă la moment 
Galina nu avea acești bani. Galina cunoștea că ea avea de gând să facă nuntă la băiat și i-a 
explicat situația, dar până la urmă a căzut de acord. Seara au venit ambele la ea. Prima în casă a 
intrat Galina, căruia i-a dat banii în sumă de 3 mii euro, iar Maia atunci era afară, după care a 
intrat în casă și aceasta. Galina a numărat banii şi i-a transmis lui Maia. Când a văzut-o pe Maia, 
la prima vedere nu i-a plăcut de ea și a întrebat-o pe Galina cum poate să dea banii fără nici o 
recipisă, iar ultima i-a spus, că trebuie să o ajutăm. Respectiv, Galina şi-a luat răspundere pentru 
acești bani. Prin urmare, au trecut 2 luni şi a sunat-o pe Galina şi a întrebat-o dacă Maia i-a 
restituit banii sau nu, acesta i-a comunicat că nu i-a întors banii, din motiv că mai are datorii. 
Galina atunci i-a dat numărul de telefon al Maiei, ca să o apeleze ea și să-i solicite restituirea 
banilor. Atunci a apelat-o pe Maia și a întrebat-o când îi va restitui banii, ultima i-a povestit că 
are datorii la bancă și că sora ei, pe nume Aliona a transferat banii, dar nu poate scoate banii din 
cont, din motiv că are datorii la bancă. Astfel, Maia a rugat-o din nou să îi împrumute bani, dar 
ea a refuzat-o. Peste câteva zile a telefonat-o Maia şi totuși a convins-o și i-a împrumutat încă 
1700 euro fiind la data de 31.05.2023. Aceasta a fost prima sumă de bani care ea personal i-a dat 
Maiei. Tot atunci Maia i-a comunicat că are un cont bancar, pe care sora ei îi transferă banii din 
străinătate. Ulterior, a aflat că mai are un cont bancar, pe care are 31 mii euro, dar nu-l poate 
accesa. La 31.05 2023, Maia a venit la ea acasă și au întocmit o recipisă, comunicându-i că în 2 
zile îi va restitui banii în suma de 1700 euro. Peste o săptămână, la 07.06.2023 a telefonat-o Maia 
şi a rugat-o să îi mai împrumute bani, din motiv că băiatul ei a căzut în accident rutier și l-a lovit 
pe un moșneag, de aceea fiul ei urmează să plece peste hotare, și ca să nu fie reținut trebuie să 
achite 3 mii euro. Ea i-a spus Maiei, că nu are aşa bani şi a închis telefonul. Ulterior, iarăși a 
telefonat-o, o ruga și plângea, atunci s-a gândit că și ea la rândul ei are băieți, și înțeleg de toate. 
Prin urmare, a venit Maia la ea şi i-a dat încă 3 mii euro, apoi la o zi, iarăși a venit la ea și i-a mai 
dat încă 4 mii euro, tot pentru accident. Ea tot îi spuneam ca să-i restituie banii, fiindcă se 
apropia nunta fiului ei şi avea nevoie de bani. La ce Maia i-a spus să o ajute ca să-și salveze 
băiatul, ca el să se poată duce la lucru, ca să-i poată întoarce banii. Menționează că, au trecut 2-3 
zile, Maia nu i-a restituit nimic, o apela, însă ultima nu-i răspundea. Concretizează că, Maia a 
scris ambele recipise cu sumele de 3 și 4 mii euro. Ea văzând că nu-i răspunde Maia, a început 
să-și facă griji, atunci a mers la Galina, ca să plece la domiciliul lui Maia, că să vorbească cu 
aceasta, la ce Galina i-a spus că Maia se află în Floreşti la o bancă şi le așteaptă. Între timp Maia 
a mers la Bălți, deoarece urma să se clarifice cu un executor judecătorese. Au aşteptat-o pe Maia 
la Floreşti toată ziua, însă acesta nu a mai venit. Apoi au plecat la ea acasă, nu cunoșteau unde 
trăiește, dar la intrarea în satul Domulgeni, era un magazin, acolo a întrebat unde trăiește Maia, 
vânzătoarea le-a comunicat cum să o găsească. Ajungând la Maia acasă, maică-sa le-a spus că 
aceasta nu este acasă. Când sau deplasat la Maia acasă era data de 10.06.2023, atunci și a înțeles 
aceasta le minte și le duce în eroare. A mai relatat că, când se deplasa pe drum cu Galina, acesta 
i-a spus că anterior i-a mai împrumutat Maiei suma de 18 mii euro, respectiv își dădea seama că 
ceva nu e curat la mijloc. Ea o telefona pe Maia în continuu, dar aceasta a deconectat telefonul. 
Apoi a apelat-o și a început să-i explice ce probleme are cu banii, datorii, executori, etc. Ea nu 
cunoștea cu ce se ocupa Maia. Pe data de 15.06.2023 i-a mai împrumutat lui Maia încă 4 mii 
euro, pentru a debloca contul. Acest transfer, tot a fost la ea acasă, la fel a întocmit recipisă. 
Specifică că, a convins-o şi de data aceasta să-i împrumute bani și a asigurat-o că este ultima 
dată, după care îi va restitui banii atât ei cât şi lui Galina. Pe data de 18.06.2023, i-a mai dat 2300 
euro Maiei, prin diferite modalități o convingea să-i împrumute și la 21.06.2023 i-a mai 
împrumutat încă 4600 euro, la fel pentru deblocarea contului. De fiecare dată îmi cerea bani 
pentru executor, colector, deblocarea contului și tot așa. A explicat că, până la nuntă nu i-a 
restituit nimic, a crezut-o și a rugat-o să îi restituie banii. Pe 03.08.2023 a fost nunta fiului, după 
nuntă iarăși a sunat-o și a rugat-o să-i restituie banii, dar Maia îi spune că nu găsește banii, că 
conturile sunt blocate. Ulterior, aproximativ prin luna septembrie 2023, pe rețeaua de socializare 
Whatsap, a fost telefonată de către sora Maiei, care a rugat-o să-i împrumute Maiei suma de 
10500 euro, ca să închidă toate datoriile şi atunci Aliona a asigurat-o că îi va transfera toți banii. 
La 20.09.2023, a făcut totalul la calculul de bani, fiind sumă de 52 000 euro, Maia a venit la ea la 
serviciu și i-a dat suma de 10 500 euro, respectiv întocmind o recipisă generală în care s-a 
acumulat suma de 52 000 euro. Tot atunci, Maia a rectificat recipisa în loc de euro a scris lei, la 
ce ea i-a făcut observație, că a făcut corectare. Dar, specifică că, ea i-a dat banii doar în euro şi 
nu în lei. A mai declarat că, în timpul când erau la bucătărie cu Maia și întocmeau recipisa, a 
intrat paznicul Balan Petru, nu-și amintește după ce a intrat, însă ea l-a rugat să le lase singure. A 
concretizat că, suma de 10 500 euro, intra în suma de 52 000 euro. Nu-și aduce aminte, ce a făcut 
mai întâi i-a dat banii şi apoi au întocmit recipisa, sau invers. A mai declarat că, cu sora Maiei, 
Aliona a mai vorbit la telefon prin video, care i-a promis că îi va întoarce banii, însă după 
aceasta, a avut o discuție cu Maia, care i-a comunicat că Aliona este reținută la Poliția din 
Danemarca, precum că de ce nu ridică banii transferați de la Moldova, că pe aceste conturi sunt 
mulți bani, un cont 31 000 euro, iar pe alt cont 38 000 euro şi nimeni nu îi ridică, şi dacă banii nu 
vor fi ridicați din cont, aceștia urmează să fie returnați înapoi, iar Aliona urma să achite amendă 
la Danemarca. Deci, înțelegea că dacă se returnează banii în Danemarca, ea nu mai va vedea 
deloc banii. Specifică că, suma de 21 500 euro ea a dat-o în diferite tranșe, fără să întocmească 
vreo recipisă, din motiv că a fost ,,tumanită”. Avea speranță, că îi va întoarce toți banii și prin 
urmare, i-a mai dat 40 mii lei, că alţi bani deja nu avea. De fiecare dată, sub diferite pretexte 
scotea banii din ea, nu știe ce îi făcea, dar de fiecare dată ea plângea şi tremura. La întrebările 
adresate a relatat că, de fiecare dată, Maia venea la ea cu diferite motive și era influențată 
psihologic de ultima. Prin urmare, ea era distrusă, fiindcă a dat atâția bani și înapoi nu i-a fost 
restituit nici un bănuț. Mai mult, Maia știa că acești bani sunt de la nunta băieților. Menționează 
că, a avut probleme în familie în urma escrocheriilor făcute de Maia. La fel, a avut probleme şi la 
serviciu, unde activa ca șef de depozit la ÎI ,,Cazacu Mihail”, iar în octombrie a lăsat serviciul, 
din motiv că nu era în stare să-și exercite atribuțiile de serviciu. Susține acțiunea civilă depusă 
anterior în suma de 1 521 689 lei care constituie prejudiciul moral și material. A precizat că, 
suma totală este de 71600 euro, în lei i-a dat Maiei suma de 40 mii lei şi 180 de dolari, care i-a 
transferat tot în lei. Până la momentul actual, Maia nu i-a restituit nici un leu. Concretizează, că 
într-o zi de primăvara al anului 2024 a telefonat-o Maia, ca să vină la Sîngerei, că avocata îi va 
da 500-1000 euro, însă ea nu a fost de acord şi totuși până la urmă nu i-a dat nimic. Indică că, 
plângând îi dădea banii lui Maia, din motiv că acesta o influența psihologic, îi vorbea despre 
frică de Dumnezeu. La tranzacțiile dintre ea şi Maia, nu asista nimeni, din motiv că se temeam să 
afle cineva. Mai mult, la acel moment locuia singură, deoarece soțul ei era plecat în Germania, 
iar copii în Germania şi Anglia, dar când erau membrii familiei acasă, banii îi dădea la gard. 
Când a vorbit cu sora Maiei, Aliona ultima a rugat-o să dea bani pentru Maia. Nimeni din 
membrii familiei ei nu au amenințat-o pe Maia referitor la acești bani. De la bun început, Maia a 
profitat de încrederea și bunătatea ei. La etapa urmăririi penale, Maia și-a recunoscut vina, dar nu 
știe de ce nu recunoaște acum. A mai explicat că, suma de 19600 euro a fost dată fără recipisă, 
după suma de 52 mii euro și la moment nu are toate recipisele, deoarece aceasta nu este unica 
sumă dată fără recipisă. Pe 21.06.2023 a făcut ultima recipisă, de la 21.06.2023 până la 
21.09.2023 i-a mai dat bani, dar fără recipise. Ea nu a cerut recipisă, pentru suma de 21 900 euro, 
din motiv că Maia a rugat-o să facă o recipisă totală, fiindcă ea nu le-a păstrat. Respectiv, ele au 
scris o recipisă pe 20.09.2023, iar pe 21.09.2023 trebuia sa-i întoarcă banii înapoi. După 
21.09.2023, a vorbit cu Maia și aceasta i-a comunicat că mai are de dat datorii, dar nu i-a cerut 
acordarea unui termen suplimentar pentru ai restitui banii. Termenul dat i la cerut deja când era 
plecată peste hotare, aproximativ prin luna februarie 2024, când a apelat-o și o ruga să-și retragă 
cererea de la Poliţie. Ulterior, i-a propus Maiei să întocmească o altă recipisă și să se ducă la 
notar, pentru a întocmi un contract. La Poliție s-a adresat cu plângere la 27.10.2023, când Maia 
nu-i răspundea la telefon. Specifică că, Maia Leșan a rugat-o să rupă recipisele şi să o lase doar 
pe aceea care a scris-o greșit. Tot, după ce a depus cererea la poliție, Maia a sunat-o și insista să-
și retragă plângerea, din motiv că nu poate veni acasă.
Privitor la datoria lui Leșan Maia către partea vătămată Vieru Galina, poate să comunice 
că, din câte își amintește, la data de 28 februarie 2023 a fost telefonat de Vieru Galina, care a 
întrebat-o dacă poate să îi împrumute suma de 3.000 euro, pentru ca aceasta să dea banii cu 
împrumut unei femei. A menționat că, a lucrat mult timp cu Galina și i-a spus din start că banii 
nu sunt ai ei, ci aparțin fiului său. Nu a intrat în detalii în acel moment, deoarece Galina a 
informat că urmează să vină cu persoana respectivă la ea. Era seară, iar după aproximativ 
jumătate de oră au venit la ea și mai întâi a intrat Galina, căruia i-a dat suma de 3.000 euro. 
Ulterior a intrat și cealaltă persoană, iar Galina le-a făcut cunoștință, precizând că aceasta este 
Leșan Maia. Atunci Galina i-a comunicat că i-a mai împrumutat bani Maiei Leșan și că aceasta  
mai are nevoie de încă o sumă, respectiv prima și-a asumat personal răspunderea pentru 
restituirea banilor. Ea a numărat banii și i-a pus pe masă, fără a întocmi vreo recipisă. A întrebat-
o pe Galina cum oferă bani fără recipisă sau alt document, iar aceasta i-a răspuns că „Dumnezeu 
e mare și are grijă de toți” și că trebuie să o ajute. Ea nu a cunoscut ce sumă i-a dat Galina, Maiei 
înainte sau după acea dată, însă atunci când a mers împreună cu Galina la Florești, aceasta i-a 
spus că i-a mai împrumutat Maiei suma de 18.000 euro. Ea a întrebat-o de unde are atâția bani, 
iar Galina i-a spus că i-a împrumutat de la Paladi Dumitru și Rotaru Lucia. La întrebările 
adresate a relatat că, a înțeles faptul că cei 3.000 euro ai săi sunt incluși în suma totală de 18.000 
euro împrumutată de Galina lui Maia. Galina i-a spus că Maia are nevoie de bani pentru 
vămuirea mărfii. Specifică că, ea a fost uimit de modul în care Galina a dat bani fără recipisă, 
menționând că aceasta părea tulburată, zăpăcită. Susține că, era vară, probabil luna iunie, când 
Galina i-a spus că Maia are o datorie de 18.000 euro. A menționat că nu a întocmit recipisă 
pentru cei 3.000 euro și nici ulterior nu a cerut, deoarece Galina urma să restituie acești banii.
Partea vătămată Vieru Galina fiind audiată în ședința de judecată a declarat că, le 
cunoaște pe Arapan Tatiana și Leșan Maia. Cu Maia a făcut cunoștință prin intermediul unor 
cunoscuți din Florești, care erau la piață și i-au spus că vor să vină în ospeție. Ea a acceptat 
propunerea, iar aceștia au venit la el acasă, unde a cunoscut-o pentru prima dată pe Maia. Din 
discuții, Maia a început să se plângă în legătură cu problemele pe care le-a avut în viață, 
menționând că i-a murit un băiat și că are o soră în Danemarca al cărei soț decedase. Maia i-a 
mai spus că sora ei a trimis containere cu marfă care se aflau în vamă și că are nevoie de bani 
pentru achitarea mărfii. Ulterior, Maia a întrebat-o dacă ar putea să o ajute cu bani, deoarece 
intenționa să deschidă un magazin în Bălți sau Florești, pentru a vinde marfa respectivă de uz 
casnic. Continuând discuțiile, Maia a întrebat-o dacă cunoaște pe cineva care ar putea împrumuta 
bani cu procent pe două săptămâni. Ea i-a răspuns că cunoaște o persoană, dar trebuie să o 
întrebe dacă are posibilitate de ai împrumuta. După aceste discuții, ei toți au plecat. Nu știe dacă 
a ajuns ei acasă sa nu, deoarece Maia a sunat-o. Atunci, ea la sunat pe Paladi Dumitru din satul 
*****, deoarece Maia avea nevoie de 5.000 euro. Paladi i-a spus că îi poate oferi 4.000 euro. 
După care iarăși Maia a sunat-o și prin urmare a venit la ea cu o mașină. Au mers împreună la 
Paladi Dumitru la magazinul alimentar, după care ea și Dumitru au mers la domiciliul acestuia 
după bani, în timp ce Maia, șoferul și copilul acesteia au rămas la alimentară. Aceasta s-a 
întâmplat la 7 februarie 2023. După ce Maia a plecat acasă, în aceeași seară a sunat din nou și i-a 
spus că are nevoie de încă aproximativ 3.000 euro, deoarece s-au majorat cheltuielile din vamă. 
Ea avea acasă 2.500 euro și i-a dat Maiei în aceeași zi, fiind ultimii bani din casă. La 9 februarie 
2023, Maia a telefonat-o din nou, spunând că trebuie să achite TVA, pentru a putea scoate marfa 
din vamă. Ea a sunat-o pe Arapan Tatiana și a rugat-o să o ajute pe această femeie, explicându-i 
că Maia are marfă în vamă și nu poate să o scoată. Tatiana i-a spus că are niște bani. Maia a venit 
la ea, s-au urcat în mașină și au mers la Tatiana și atunci acesta a făcut cunoștință cu Maia. 
Tatiana i-a dat suma de 3.000 euro, la 10 februarie 2023. Când au ieșit de la Tatiana, ea i-a mai 
dat Maiei 500 lei, pentru a achita persoana care urma să o ducă la vamă. După câteva zile, Maia a 
sunat-o iar, spunând că are nevoie de bani, deoarece i-au fost blocate conturile, din motiv că o 
prietenă a ei a luat credit, având-o pe Maia ca martor. A mai menționat că, sora ei urma să trimită 
60.000 euro pentru deblocarea contului și pentru achitarea datoriilor. Ulterior, Maia a sunat-o din 
nou, afirmând că are probleme, iar ea i-a mai dat bani, pe care i-a împrumutat de la Rotari Lucia 
în suma de 3.000 euro. Maia continua să vină la ea și să-i spună că sora ei a făcut transferul, dar 
nu poate ridica banii de la bancă. Cu o săptămână înainte de pleca în Spania, Maia a venit iar la 
ea și iar i-a dat ultimii bani pe care îi mai avea în casă. Ulterior, ea a întrebat-o pe Maia dacă își 
notează undeva cu cât îi este datoare, deoarece nu întocmiseră nici o recipisă. La 4 martie 2023, 
urma să plece la fiul său în Spania și a sunat-o pe Maia. La 3 martie 2023 a venit soțul Maiei și i-
a adus carne, iar ea aștepta să îi fie aduși și banii, deoarece trebuia să plece. L-a întrebat pe soțul 
Maiei unde sunt banii. La 18 martie 2023, când s-a întors din Spania, a fost telefonat de Arapan 
Tatiana, care a întrebat-o de bani. Atunci, ea a sunat-o pe Maia, dar timp de două săptămâni 
aceasta nu i-a răspuns nici la telefon, nici la mesaje. Deja Tatiana a sunat-o pe Maia și atunci i-a 
răspuns. A mai specificat că, Maia continua să ceară bani și a dus-o în eroare și pe Tatiana. A 
aflat că Tatiana a depus o plângere la poliție, menționând o sumă de 71.000 euro. Ulterior, ea și 
Tatiana au mers la domiciliul Maiei. Când au ajuns, Maia a spus că i s-a furat buletinul împreună 
cu portofelul și că are nevoie de timp, deoarece sora ei din Danemarca îi va transfera banii. A dat 
apoi datele soțului ei, spunând că acestuia îi vor fi transferați banii. Le-a mai spus că sora ei va 
veni acasă, apoi că sora a plecat la tratament în România cu fiica ei, apoi că fina din România a 
născut și tot așa sora ei nu a mai venit în Moldova. Ea a luat bani de la fiul său și și-a achitat 
datoriile, deoarece persoanele de la care împrumutase veneau la el acasă. La întrebările adresate 
a relatat că, în total i-a dat Maiei suma de 18.000 euro și 500 lei. Nu își amintește când a vorbit 
ultima dată cu Maia, are mesaje păstrate în telefon, în care sunt indicate sumele. Nu a spus la 
Poliție că are mesaje păstrate. Nu poate comunica ce a făcut Maia cu containerele și cu sumele de 
bani. A afirmat că, Maia i-a spus că o prietenă de-a ei a luat credit, având-o pe Maia ca martor, 
iar prietena a plecat peste hotare și respectiv ultima răspunde pentru credit dat. A luat 15.000 lei 
de la Galben Tatiana pentru a-i da Maiei, dar uitase de acești bani. Susține că, ea are de restituit 
3.000 euro lui Arapan Tatiana. Mai relatează că, a fost cu Arapan Tatiana la Florești, la 
domiciliul Maiei. Maia i-a făcut să aștepte, apoi a spus că pleacă la Bălți, apoi a sunat și le-a spus 
că pleacă la Chișinău. Au așteptat-o o zi întreagă. Au închiriat un șofer pe nume Botnari Vasile. 
Explică când și ce sume ia transmis lui Leșan Maia. La 7 februarie 2023, i-a dat 4.000 euro, 
împrumutați de la Paladi Dumitru și 2.550 euro din banii proprii. La 8 februarie 2023 a dat 2.000 
euro de la Cazacu Nina, iar la 10 februarie 2023, 3.000 euro de la Arapan Tatiana și 500 lei, 
pentru drum, care îi aparțineau ei, și la 14 februarie 2023, 3.800 euro de la Rotari Lucica, iar la 
23 februarie 2023, 15.000 lei și 2.600 euro. 15.000 lei i-a luat de la Galben Tatiana, iar cei 2.600 
euro îi avea ea, deoarece urma să plece în Spania. A mai avut bani, dar nu i-a dat pe toți din start, 
deoarece îi păstra pentru plecarea în Spania. Concretizează că, Maia nu i-a restituit nimic, iar 
sumele oferite de alte persoane au fost date pe încredere, fără întocmirea unor recipise. Dar, 
Arapan Tatiana i-a dat banii, spunând că îi oferă pe „soveste”, deoarece nu o cunoștea pe Maia.
Martorul Arapan Nicolae fiind audiat în ședința de judecată a declarat că, partea vătămată, 
Arapan Tatiana, este mama sa, iar pe inculpata Leșan Maia nu o cunoaște. Referitor la cele 
întâmplate, comunică că el lucrează peste hotare. A câștigat suma de 40.000 euro la nunta sa, 
care a avut loc la data de 03.08.2023 și păstra acești bani la mama sa, Arapan Tatiana. Mai avea 
încă 20.000 euro, pe care, de asemenea, îi ținea la mama sa. A precizat că, lucrează legal în 
străinătate și deține acte confirmative în acest sens.Primea săptămânal salariul, pe care îl depunea 
la bancă. Suma de 11.700 euro aparținea fratelui său, Arapan Mihai, care, la fel, lucra peste 
hotare și își păstra banii la mama lor. La data de 15 august 2023, a aflat de la mama sa, că aceasta 
a dat suma de 15.000 euro lui Leșan Maia, pe bază de recipisă. El a sunat-o pe Leșan Maia, 
pentru a solicita restituirea banilor mamei sale, însă Maia continua să îi amâne și să dea explicații 
evazive. I-a propus Maiei să se întâlnească, dar aceasta a spus că nu poate, deoarece se află în 
spital cu copilul. Ulterior, în luna octombrie 2023, mama sa i-a comunicat că i-a dat Maiei și 
restul sumei, cât i-a dat el nu cunoaște, doar că mama i-a spus că i-a dat restul sumei. Când a 
revenit în țară, a mers împreună cu mama și tatăl său la Poliție, pentru a depune plângere 
împotriva Maiei, deoarece aceasta nu a restituit banii. La întrebările adresate a relatat că, nu a 
știut nimic inițial. El a rugat-o pe soția sa, să meargă la mama lui pentru a lua banii, însă soției i 
s-a comunicat că banii nu mai sunt. Afirmă că, a discutat cu Leșan Maia prin intermediul 
telefonului și i-a propus să se întâlnească, însă Leșan Maia a refuzat în repetate rânduri să se 
vadă, invocând diferite motive, fie că are ședință de judecată, fie că este la bancă, fie că are 
copilul bolnav. A indicat că, suma totală era de 71.600 euro, dintre care 60.000 euro erau ai lui, 
iar 11.600 euro erau banii fratelui său. Susține că muncește în străinătate legal, din anul 2019 și 
revenea acasă de 3–4 ori pe an. Banii îi transfera cel mai des prin bancă, iar uneori aducea și 
numerar. A precizat că, nu cunoaște când urma Maia să restituie datoria, din discuțiile avute cu 
Maia, aceasta nu a refuzat în mod expres restituirea banilor, dar nici i-a spus pentru ce avea 
nevoie de acești bani.
Martorul Arapan Mihai fiind audiat în ședința de judecată a declarat că, partea vătămată, 
Arapan Tatiana, este mama sa și o cunoaște și pe Galina. Referitor la cele întâmplate, 
menționează că lucrează peste hotare. În anul 2023, în luna august, se afla acasă când a aflat că 
mama lui i-a oferit o sumă de bani unei persoane pe nume Leșan Maia. El și familia au fost 
surprinși de acest fapt. A precizat că a muncit timp de patru ani peste hotare, iar toți banii 
câștigați i-a adus acasă, unde se aflau în posesia mamei sale. Din discuțiile avute cu Maia, 
aceasta i-a spus că are probleme și că copilul ei este bolnav. La un moment dat, Maia l-a sunat și 
i-a cerut să se întâlnească la Bălți, spunându-i că va primi bani de la o persoană și că îi va restitui 
banii lui. El a plecat la Bălți, a stat acolo toată ziua, însă Maia nu a mai venit, spunându-i că 
acușa vine, că se află la Florești. Văzând că nu are rost să mai aștepte, el s-a întors acasă. A 
continuat să o contacteze pe Maia, însă aceasta îl tot amâna. După aproximativ o săptămână, 
Maia l-a sunat din nou, spunându-i că sora ei îi va face un transfer de bani și că trebuie să vină la 
Chișinău. El a mers la Chișinău, dar Maia îi spunea în continuare să aștepte, apoi i-a comunicat 
că nu poate să-i dea banii, deoarece nu poate extrage banii din cont, conturile fiind blocate. Maia 
i-a cerut să își deschidă un cont bancar, pentru ca sora ei să-i poată transfera direct banii, însă, 
neavând încredere, el a refuzat să-i dea datele sale bancare și a plecat acasă. În următoarele două 
săptămâni, Maia a continuat să îl amâne, spunând că are conturile blocate și transmițându-i 
numărul surorii ei, pentru a discuta direct cu aceasta, deoarece sora nu ar mai fi dorit să trimită 
bani din Danemarca. Ulterior, el a plecat de urgență în Germania. Maia continua să îi promită că 
îi va restitui banii treptat. În luna octombrie, fratele lui l-a informat că mama lor i-a dat Maiei toți 
banii din casă. La întrebările adresate a relatat că, nu a văzut-o niciodată pe Leșan Maia, doar i-a 
spus că îi va da o parte din bani, fără a preciza suma. A afirmat că, a avut discuții pe un ton 
ridicat cu Maia, având în vedere că suma este mare, însă nu s-au înjurat și nici nu s-au amenințat. 
A menționat că este vorba de suma de 15.000 euro. După ce a aflat că mama lui i-a dat Maiei toți 
banii, a încercat să o sune, însă Maia l-a blocat pe toate rețelele de socializare. Suma totală era de 
71.600 euro. Banii adunați de el însuși erau în sumă de 11.600 euro. A afirmat că revenea acasă o 
dată la 3-4 luni și aducea bani, dar mai mult de 10.000 euro nu aducea. Nu poate preciza exact 
când a fost la Bălți, aproximativ în perioada iulie – sfârșit de august, întrucât atunci a avut loc 
nunta și a făcut mai multe deplasări la Bălți. A mai declarat că, fratele, mama și tatăl său i-au 
spus suma totală de 71.600 euro. Specifică că, a dorit să discute cu sora Maiei, fiindcă Maia i-a 
dat numărul acesteia, însă sora Maiei nu i-a răspuns nici la apeluri, nici la mesaje.
Martorul Paladi Dumitru fiind audiat în ședința de judecată a declarat că, o cunoaște doar 
pe Vieru Galina, deoarece au lucrat împreună. A comunicat că, aproximativ acum trei ani, a fost 
telefonat de Galina, care l-a întrebat dacă poate să-i împrumute suma de 5.000 euro. El i-a spus 
că nu dispune de acea sumă, dar că îi poate împrumuta 4.000 euro. Galina i-a comunicat că are o 
cunoscută care are o soră peste hotare și că banii îi vor fi restituiți peste o lună. El i-a spus că nu 
împrumută astfel de sume persoanelor necunoscute, dar ei poate să îi împrumute. A doua zi, 
Galina a venit la el la birou cu o mașină străină, iar el i-a dat suma de 4.000 euro, înțelegându-se 
că îi va restitui banii în termen de trei luni. După cele trei luni, el a sunat-o pe Galina și i-a spus 
că are nevoie de bani. A doua zi, aceasta i-a adus suma împrumutată, menționând că a luat banii 
de la fiul ei. La întrebările adresate a relatat că, Galina i-a spus că a luat banii de la fiul ei, care 
lucrează peste hotare. El a afirmat că nu cunoaște cui anume i-a împrumutat Galina banii, doar că 
aceasta i-a spus că are o cunoscută cu o soră în străinătate. A auzit prin sat despre cele întâmplate 
cu Galina și Arapan. Nu cunoaște dacă Galina a mai împrumutat bani și altor persoane și nici nu 
cunoaște ce tip de mașină străină a venit la oficiu, atunci când Galina a venit.
Martorul Cazacu Mihail fiind audiat în ședința de judecată a declarat că, pe Vieru Galina 
și Arapan Tatiana le cunoaște, fiind din același sat. Pe Leșan Maia a văzut-o o singură dată. La 
întrebările adresate a relatat că, Arapan Tatiana a activat la el în calitate de depozitar la Î.I. 
Cazacu Mihail, elibera cereale arendatorilor. În luna octombrie 2023, a eliberat-o din funcție pe 
Arapan Tatiana, deoarece au apărut conflicte între ei, iar aceasta a decis să plece, motivând că 
are anumite probleme de sănătate. Pe Leșan Maia a văzut-o o singură dată la depozit. Arapan 
Tatiana a plecat menționând că nu mai poate lucra, iar ulterior a auzit că are anumite probleme. 
În anul 2024, a reangajat-o pe Arapan Tatiana, care a spus că se simte mai bine, că a urmat un 
tratament și că poate continua activitatea și a lucrat la el până nu demult, plecând cu o lună în 
urmă a în Olanda. Aceasta și-a îndeplinit corespunzător atribuțiile de serviciu, nu lipsea de la 
lucru și s-a dovedit a fi o persoană disciplinată. Arapan Tatiana a activat la el timp de 
aproximativ 10 ani, perioadă în care nu au existat situații neplăcute în lucru. A observat că 
Arapan Tatiana plângea des. A mai menționat că, Arapan Tatiana s-a eliberat din funcție, 
deoarece avea probleme financiare și avea nevoie urgent de bani. Pe Leșan Maia a văzut-o 
fugitiv, o singură dată. Nu cunoaște despre conflictul între Arapan Tatiana și Leșan Maia.
Martorul Sîrbu Xenia fiind audiată în ședința de judecată a declarat că, activează la 
depozit, unde este colegă de lucru și prietenă apropiată cu Arapan Tatiana. Pe Leșan Maia a 
văzut-o o singură dată, la depozit. După incidentul care a avut loc între Arapan Tatiana și Leșan 
Maia, a observat că Tatiana era într-o stare emoțională afectată și că își schimbase 
comportamentul. La întrebările sale, Tatiana i-a povestit situația prin care trecuse. Acest lucru s-a 
întâmplat în septembrie 2023. În luna septembrie 2023, cele două au venit împreună la serviciu. 
Arapan Tatiana i-a comunicat că are în geantă o sumă de bani și a întrebat-o unde să îi pună. A 
sfătuit-o să îi așeze pe frigider. A întrebat-o de ce a adus banii, iar Tatiana i-a spus că trebuie să îi 
dea unei femei. Ulterior, femeia respectivă a intrat în depozit. Ea se afla afară, iar când a intrat 
înăuntru a întrebat-o pe Tatiana dacă a transmis banii, iar Tatiana a confirmat că i-a dat. Femeia 
venise singură. Ulterior, într-o altă zi din anul 2023, Tatiana a sunat-o pe respectiva doamnă, însă 
aceasta nu răspundea la telefon. Apoi Tatiana a rugat-o să îi dea telefonul ei, pentru a o suna. 
Doamna i-a răspuns, Tatiana a vorbit cu ea, iar după aceea a luat ea receptorul și a discutat cu 
doamna Maia, care i-a spus că va întoarce banii. La întrebările adresate a relatat că, Tatiana s-a 
eliberat din funcție, deoarece se afla într-o stare de stres și nu era concentrată asupra activității pe 
care o desfășura. Ca prietenă, încerca să o consoleze. Nu a văzut momentul transmiterii banilor, 
deoarece doamna intrase în bucătărie, iar ea ieșise afară. Tatiana i-a spus că are în geantă suma 
de 10.000 euro. Nu a observat ca Leșan să fi avut o geantă și nici nu a văzut momentul în care 
doamna a ieșit din bucătărie. Leșan a fost calmă în timpul discuției telefonice și a spus că va 
întoarce banii, însă nu a precizat când.
Martorul Juglea Ion fiind audiat în ședința de judecată a declarat că, o cunoaște pe Arapan 
Tatiana, întrucât au fost colegi de serviciu și pe Leșan o cunoaște, pe care a văzut-o o singură 
dată. În anul 2023, în luna septembrie, se afla la serviciu, în teritoriu, și a observat-o pe Leșan 
Maia. Nu cunoștea motivul venirii acesteia, aflând ulterior detalii despre situație. La acel 
moment nu știa cum o cheamă, însă ulterior a auzit că numele ei este Maia. De la lucrători a aflat 
ulterior că ar avea anumite probleme financiare și că ar fi fost transmisă o sumă mare de bani. La 
întrebările adresate a relatat că, după o perioadă de la vizita lui Maia, Tatiana se afla într-o stare 
depresivă. A aflat de la lucrători ce i s-a întâmplat. Știe că ar fi transmis o sumă mare de bani, 
aproximativ 50–60 mii euro, bani care aparțineau copiilor Tatianei. La una-două zile după vizita 
lui Leșan, Tatiana era vizibil schimbată. Susține că, Leșan a venit pe jos, singură și a intrat în 
bucătăria depozitului, unde se aflau Arapan Tatiana și Sîrbu Xenia. Nu a văzut cum și când a 
plecat Leșan. Nu își amintește cine i-a povestit despre ce i s-a întâmplat Tatianei. Tatiana s-a 
eliberat din funcție deoarece se afla într-o stare depresivă și, din nou, a auzit că are anumite 
probleme.
Suplimentar, în cadrul examinării cauzei, au fost cercetate următoarele probe:
- proces-verbal de sesizare despre săvârșirea sau pregătirea pentru săvârșirea infracţiunii 
din 16.11.2023 (f.d. 3, Vol. I, dosarul nr. 1-137/2024);
- proces-verbal de sesizare despre săvârșirea sau pregătirea pentru săvârșirea infracțiuni din 
05.12.2023 (f.d. 4, Vol. I, dosarul nr. 1-137/2024);
- cererea lui Arapan Tatiana din 27.10.2023 (f.d. 5, Vol. I, dosarul nr. 1-137/2024);
- conversația prin sms dintre Arapan Tatiana şi Leşan Maia prin intermediul rețelei 
WhatsApp (f.d. 13-18, Vol. I, dosarul nr. 1-137/2024);
- copia recipiselor (f.d. 19-20, Vol. I, dosarul nr. 1-137/2024);
- un plic cu 3 recipise care confirm transmiterea banilor (f.d. 31-34, Vol. I, dosarul nr. 1-
137/2024);
- ordonanţa din 21.12.2023 de anexare la cauza penală a recipiselor (f.d. 35, Vol. I, dosarul 
nr. 1-137/2024);
- plângerea părții vătămate Vieru Galina (f.d. 3, dosarul nr. 1-225/2024);
- raportul de expertiză juridică nr. 354-366 din 21.02.2025 (f.d. 9-42, Vol. III).
Aprecierea instanței:
Potrivit art. 101 alin. (1) şi (2) Cod de procedură penală, fiecare probă urmează să fie 
apreciată din punct de vedere al pertinenţei, concludenţei, utilităţii şi veridicităţii ei, iar toate 
probele în ansamblu – din punct de vedere al coroborării lor. Judecătorul apreciază probele 
conform propriei convingeri, formate în urma examinării lor în ansamblu, sub toate aspectele şi 
în mod obiectiv, călăuzindu-se de lege.
Conform art. 384 Cod de procedură penală, instanţa hotărăşte asupra învinuirii înaintate 
inculpatului prin adoptarea sentinţei de condamnare, de achitare sau de încetare a procesului 
penal. Sentinţa se adoptă în numele legii. Sentinţa instanţei de judecată trebuie să fie legală, 
întemeiată şi motivată. Instanţa îşi întemeiază sentinţa numai pe probele care au fost cercetate în 
şedinţa de judecată.
În conformitate cu art. 389 alin. (1) şi (2) Cod de procedură penală, sentinţa de condamnare 
se adoptă numai în condiţia în care, în urma cercetării judecătoreşti, vinovăţia inculpatului în 
săvârşirea infracţiunii a fost confirmată prin ansamblul de probe cercetate de instanţa de judecată 
şi nu poate fi bazată pe presupuneri.
Prin justificarea probelor expuse, evaluându-le din punct de vedere al pertinenței, 
concludentei și veridicității lor, iar în ansamblu, din punct de vedere al coroborării lor, instanța 
de judecată consideră ca fiind dovedită vinovăția inculpatei Leșan Maia ***** în comiterea 
infracțiunilor prevăzute de: art. 190 alin. (2) lit. c) din Codul penal – „Escrocheria”, adică, 
sustragerea bunurilor altei persoane prin abuz de încredere, inducere sau menținere în eroare 
cu cauzarea de daune în proporții considerabile și  art. 190 alin. (6) din Codul penal – 
„Escrocheria”, adică, sustragerea bunurilor altei persoane prin abuz de încredere, inducere și 
menținere în eroare, acțiuni prevăzute la alin. (1) dacă valoarea bunurilor depășește 100 de 
salarii medii lunare pe economie preconizate, stabilite prin hotărârea de Guvern în vigoare la 
momentul săvârșirii faptei.
Conform art. 6 alin. (1) din Cod penal, persoana este supusă răspunderii penale şi pedepsei 
penale numai pentru fapte săvârșite cu vinovăție. 
În corespundere cu art. 51 din Cod penal, temeiul real al răspunderii penale îl constituie 
fapta prejudiciabilă săvârșită, iar componența infracțiunii, stipulată în legea penală, reprezintă 
temeiul juridic al răspunderii penale. Răspunderii penale este supusă numai persoana vinovată de 
săvârșirea infracțiunii prevăzute de legea penală.
Articolul 52 alin. (1) din Cod penal, stipulează că se consideră componență a infracțiunii 
totalitatea semnelor obiective şi subiective, stabilite de legea penală, ce califică o faptă 
prejudiciabilă drept infracțiune concretă.
În corespundere cu art. 113 alin. (2) din Cod penal, calificarea oficială a infracțiunii se 
efectuează la toate etapele procedurii penale de către persoanele care efectuează urmărirea penală 
şi de către judecători.
Instanța notifică că, potrivit doctrinei juridice, obiectul juridic al infracțiunii prevăzute de 
art.190 Cod penal, are un caracter complex: obiectul juridic principal îl formează relaţiile sociale 
cu privire la posesia asupra bunurilor mobile, iar obiectul juridic secundar îl constituie relaţiile 
sociale cu privire la libertatea manifestării de voinţă şi minimul necesar de încredere.
În același timp, obiectul material al infracțiunii analizate, îl constituie bunurile care au o 
existență materială, sunt create prin munca omului, dispun de valoare materială și cost 
determinat, fiind bunuri mobile și străine pentru făptuitor.
La caz, obiectul material la care s-a atentat prin acțiunile ilegale ale inculpatei Leșan Maia 
*****, sunt mijloacele bănești în sumă de: 17 950 euro și 15 500 lei, sustrași prin abuz de 
încredere, inducere și menținere în eroare de la partea vătămată Vieru Galina și 71 600 euro, 
sustrași prin abuz de încredere, inducere și menținere în eroare de la Arapan Tatiana.
Latura obiectivă a infracţiunii prevăzute la art.190 Cod penal are următoarea structură: 1) 
fapta prejudiciabilă alcătuită din acţiunea principală, care constă în sustragerea bunurilor altei 
persoane prin abuz de încredere și acţiunile adiacente, care constau în inducerea sau menţinere în 
eroare, 2) legătura de cauzalitate dintre fapta prejudiciabilă şi urmările prejudiciabile.
Inducerea în eroare - întruneşte în sine variate metode, procedee şi tehnici de operare ale 
făptuitorului – denaturarea informaţiilor despre sine sau prin ascunderea unor informaţii a căror 
anunţare era obligatorie. Datele false se pot referi atât la personalitatea infractorului sau a altor 
persoane, cât şi la unele obiecte, fenomene. Actele de înşelăciune pot fi înfăptuite pe cale 
verbală, în scris ori folosind ambele căi simultan.
Abuzul de încredere constă în folosirea relației de încredere dintre făptuitor și victimă 
pentru a obține bunuri sau avantaje patrimoniale în mod fraudulos.
Prin oricare dintre cele două modalităţi - care în realitate se pot suprapune, făptuitorul 
induce victima în eroare, îi creează o falsă reprezentare a realităţii, indiferent de mijloacele 
utilizate, pentru a realiza transmiterea voită, sub incidenţa sa ori a altei persoane, a bunului sau 
dreptului asupra lui, ce aparţine celui supus manoperelor frauduloase.
În speța analizată, inculpata Leșan Maia ***** a acționat în mod intenționat, în scopul 
dobândirii ilicite a sumelor de bani de la victimele, Vieru Galina și Arapan Tatiana.
La caz, latura obiectivă a infracțiunilor analizate, s-a realizat prin inducerea și menținerea 
în eroare de către inculpata Leșan Maia ***** a părților vătămate  Vieru Galina și Arapan 
Tatiana,  sub diferite pretexte susținând existența unor pretinse (decesul unei persoane apropiate, 
accident rutier, conturi blocate, boli incurabile), fapt prin ce a determinat victimele să accepte să 
îi transmită sume de bani.
În prezenta speță, latura subiectivă se caracterizează prin, vinovăție sub forma intenției 
directe – inculpata Leșan Maia ***** a prevăzut și a dorit rezultatul prejudiciabil, acționând cu 
premeditare, în deplină cunoștință de cauză, având un scop patrimonial evident, acela de 
îmbogățire ilicită.
Totodată, instanţa reţine că, inculpata Leșan Maia *****, este persoană fizică, 
responsabilă, care la momentul comiterii faptei avea împlinită vârsta de 14 ani, de răspundere 
penală, corespunzător, este subiect al infracțiunilor imputate.
Instanța notifică că, probe direct ce demonstrează vinovăția inculpatei Leșan Maia ***** 
în comiterea infracțiunilor prevăzute de art. 190 alin. (6) și art. 190 alin. (2) lit. c) Cod penal, 
sunt declarațiile părților vătămate, Arapan Tatiana și Vieru Galina care în ședința de judecată au 
declarat detaliat circumstanțele comiterii faptelor de către Leșan Maia *****.
Faptul că, părțile vătămate Arapan Tatiana și Vieru Galina au transmis sume de bani 
inculpatei Leșan Maia *****, se confirmă și prin declarațiile martorilor date în cadrul ședinței de 
judecată, care coroborează cu declarațiile părților vătămate, toate fiind date, într-un proces public 
și sub jurământ, fiind avertizați conform art.312 Codul penal, pentru prezentarea cu bună știință a 
declarațiilor mincinoase, fapt din care rezultă cu certitudine vinovăția inculpatei.
Indubitabilă sunt și elementele de fapt reținute din concluzia raportului de expertiză 
juridică nr. 354-366 din 21.02.2025, fiind dispusă la cererea inculpatei Leșan Maia ***** și a 
avocatului acesteia, potrivit căruia s-a concluzionat că, 1. Cuvântul inițial după fraza ,,52 mii” și 
,,cinci și zece mii” din texul manuscris al recipisei întocmite la 21.09.2023 a fost ,,euro” și 
,,euro”, respectiv. 2.Rectificarea cuvântului inițial după fraza ,,52 mii” și ,,cinci și zeci mii” din 
textul manuscris al recipisei întocmite la 21.09.2023 a fost efectuat prin modificarea conținutului 
inițial al documentului, adăugind peste texul preexistent: ,,euro”, plasat central în rândul trei, și 
,,euro” plasat marginal dreapta în același rând al textului recipisei date, cuvintele ,,leii” și 
,,leii”.
Tot în acest context se specifică că, în ședința de judecată inculpata Leșan Maia ***** a 
recunoscut că, a mințit-o pe Tatiana și îi pare rău. Nu își amintește exact sumele împrumutate, 
însă suma totală este indicată în recipisa pe care a întocmit-o împreună cu Tatiana, aproximativ 
62.500 euro. A explicat că mințit-o pe Arapan Tatiana pentru ce a luat banii, spunându-i că 
împrumutul era necesar pentru cheltuielile de înmormântare ale fiului și pentru tratamentul 
nepoatei...
Pertinente cazului sunt și elementele de fapt reținute din: cererea lui Arapan Tatiana din 
27.10.2023 (f.d. 5, Vol. I, dosarul nr. 1-137/2024); conversația prin sms dintre Arapan Tatiana şi 
Leşan Maia prin intermediul rețelei WhatsApp (f.d. 13-18, Vol. I, dosarul nr. 1-137/2024); copia 
recipiselor (f.d. 19-20, Vol. I, dosarul nr. 1-137/2024); un plic cu 3 recipise care confirm 
transmiterea banilor (f.d. 31-34, Vol. I, dosarul nr. 1-137/2024); ordonanţa din 21.12.2023 de 
anexare la cauza penală a recipiselor (f.d. 35, Vol. I, dosarul nr. 1-137/2024); plângerea părții 
vătămate Vieru Galina (f.d. 3, dosarul nr. 1-225/2024).
Totodată, se remarcă faptul că instanța de judecată, în procesul examinării cauzei penale, 
nu a stabilit careva circumstanțe care ar pune la dubiu declarațiile părților vătămate, ale 
martorilor în coraport cu celelalte probe cercetate în ședința de judecată.
Astfel, apreciind probele din punct de vedere al pertinenței, concludenții, utilității și 
veridicității lor, iar toate probele în ansamblu - din punct de vedere al coroborării lor, instanța de 
judecată stabilește că faptele imputate inculpatei au avut loc și că aceste fapte au fost săvârșite 
anume de Leșan Maia *****, fapte care întrunesc elementele infracțiunilor prevăzute de art. 190 
alin. (2) lit. c) și art. 190 alin. (6) Cod penal.
Ținând cont de cele constatate supra, instanța de judecată menționează că nerecunoașterea 
vinei de către Leșan Maia *****, urmează a fi apreciată ca o metodă de apărare, de eschivare de 
la răspunderea penală și un drept de a nu se autoincrimina, garantat de art. 66 Cod de procedură 
penală și art. 6 CEDO, or, persoana care pe tot parcursul procesului penal are calitatea procesuală 
de inculpat nu poate fi urmărit pentru depunerea declarațiilor false sau refuzul de a face declarații 
și nu pot fi calificate ca circumstanțe agravante la stabilirea pedepsei penale, deoarece este un 
drept al său, iar nevinovăția lui trebuie dovedită de către acuzatorul de stat prin probe, ceea ce în 
situația dată nu poate echivala cu achitarea sa, după cum s-a solicitat de apărătorul acestuia, or, 
solicitarea de achitare contravine materialelor cauzei penale, expuse supra.
Astfel, instanța consideră că vinovăția inculpatei Leșan Maia ***** în comiterea 
infracțiunilor incriminate a fost integral dovedită prin probele pertinente și concludente 
prezentate și cercetate în cadrul ședințelor de judecată.
La caz, instanța reține o stare de fapt conformă cu realitatea și sprijinită pe interpretarea și 
analiza judicioasă a unui probatoriu complet administrat atât în faza de urmărire penală, cât și în 
fața instanței. Astfel, acțiunile inculpatei sunt susținute de materialul probator administrat în 
dosar, constituind un lanț deductiv, fără discontinuitate. Deși inculpata Leșan Maia ***** a 
negat săvârșirea infracțiunilor imputate, susținerile acesteia nu au suport probator. Simpla 
afirmație a unei stări de fapt, fără coroborarea acesteia cu alte mijloace de probă, nu poate fi 
acceptată ca adevăr, iar modalitatea de apărare utilizată de inculpată, respectiv negarea realității 
evidente, nu poate influența convingerea bazată pe probele cercetate în cadrul ședințelor de 
judecată.
Instanța indică că, prezumția de nevinovăție a inculpatei Leșan Maia ***** nu este 
absolută, ci relativă, ea putând fi răsturnată prin orice mijloc de probă administrat în mod legal. 
Astfel, argumentele invocate de partea apărării precum că au fost niște relații civile între 
părți, nu au suport probatoriu, or, în acest sens nu au fost prezentate careva probe care în 
coroborare cu cele anexate la materialele cauzei ar demonstra contrariul învinuirii. 
Nerecunoașterea vinovăției nu echivalează cu achitarea inculpatei devreme ce probele prezentate 
în sprijinul învinuirii, cercetate sau, după caz, verificate în ședința de judecată, dovedesc cu 
certitudine săvârșirea infracțiunilor respective de către inculpată.
Conform dispoziției art. 8 din Codul penal, caracterul infracțional al faptei și pedeapsa 
pentru aceasta se stabilesc de legea penală în vigoare la momentul săvârșirii faptei, iar potrivit 
art. 10 alin. (1) din Codul penal, legea penală care înlătură caracterul infracțional al faptei, care 
ușurează pedeapsa ori, în alt mod, ameliorează situația persoanei ce a comis infracțiunea are 
efect retroactiv, adică se extinde asupra persoanelor care au săvârșit faptele respective până la 
intrarea în vigoare a acestei legi, inclusiv asupra persoanelor care execută pedeapsa ori care au 
executat pedeapsa, dar au antecedente penale. 
Potrivit Legii nr. 136 din 06.06.2024 (în vigoare din 07.09.2024) la alin. (6) a art. 190 Cod 
penal, care prevede acțiunile prevăzute la alin. (1)–(4), dacă valoarea bunurilor depășește 100 de 
salarii medii lunare pe economie prognozate, stabilite prin hotărârea de Guvern în vigoare la 
momentul săvârșirii faptei, sancțiunea a fost modificată după cum urmează: „se pedepsesc cu 
închisoare de la 8 la 15 ani, cu amendă în mărime de la 15000 la 20000 de unități convenționale 
și cu privarea de dreptul de a ocupa anumite funcții sau de a exercita o anumită activitate pe un 
termen de până la 5 ani.”
Analizând fapta imputată inculpatei Leșan Maia ***** raportate la prevederile art. 190 
alin. (6) Cod penal, în redacția Legii în vigoare la momentul judecării cauzei, instanța de 
judecată atestă, că faptele prejudiciabile săvârșite de inculpată în perioada lunilor mai-octombrie 
2023, corespund exact cu semnele componenței infracțiunii de escrocherie prevăzută de legea în 
vigoare la etapa judecării cauzei.
Astfel, se notifică că, regulile de care a ținut cont instanța la identificarea normei aplicabile 
speței sunt cele relevate la art. 10, 10/1, 22 din Cod penal, art. 7 CEDO, jurisprudența CtEDO în 
cauza (Scoppola c. Italiei (nr. 2) [GC], 2009, §§ 103-109), de jurisprudența CtEDO în cauza 
Berardi și Mularoni contra San Marino cererea nr. 24705/16 și 24818/16, hotărâre din 10 
ianuarie 2019), dar și sistematizările făcute de CtEDO în Avizul Consultativ emis de Marea 
Cameră a CtEDO la 29 mai 2020 la cererea nr. P16-2019-001 formulată de Curtea 
Constituțională din Armenia, referitoare la utilizarea tehnicii legiferării prin referință pentru 
incriminarea unei infracțiuni și criteriile aplicabile pentru compararea legii penale în vigoare la 
momentul comiterii infracțiunii și a legii penale care o modifică, constată că în cazul modificării 
unei legi de incriminare în perioada de la comiterea infracțiunii până la judecarea cauzei (pct. 80, 
83).
În esență, instanța a desprins că sarcinile ce urmează a fi realizate în aceste situații 
presupun necesitatea de a verifica dacă există o continuitate a incriminării, de la momentul 
săvârșirii infracțiunii și momentul condamnării. Ori, situația în care o faptă incriminată de legea 
veche nu mai este incriminată în legea contemporană examinării cauzei, trebuie să profite 
inculpatului. În cadrul realizării acestui proces, nu se permite îmbinarea elementelor normelor 
care definesc infracțiunea și crearea unei lex terția. La realizarea acestei sarcini, urmează să se 
evite o comparare in abstracto a normelor de incriminare, ci mai degrabă să recurgă la o 
abordare in concreto, care presupune o raportare a faptelor atât la legea în vigoare la momentul 
comiterii lor, cât și la legea contemporană judecării cauzei (pct. 88 din aviz). Acest principiu este 
utilizat de mai mult de jumătate dintre statele membre ale CoE (punctele 37-38 din aviz). De 
asemenea, acest principiu este puternic reflectat în jurisprudența Curții (punctul 79 din aviz). 
Instanța de judecată reține că anume pe această platformă, este posibilă realizarea 
exercițiului logico juridic care permite formularea răspunsurilor la întrebarea dacă, a) la caz se 
constată o continuitate a infracțiunii și după caz, b) care din definițiile stabilite de aceste două 
legi este mai favorabilă inculpatului. 
În cazul în care se atestă existența unei continuități a incriminării, instanțele urmează să 
verifice dacă pedeapsa aplicată nu depășește limitele stabilite de dispoziția care era în vigoare la 
momentul săvârșirii infracțiunii (Berardi și Mularoni, citată mai sus, § 41) (pct. 85 din aviz). 
La caz, instanța atestă că, legea mai favorabilă prevăzută la alin. (6), art. 190 Cod penal, 
imputată  inculpatei Leșan Maia *****, se reține norma în vigoare la momentul săvârșirii 
infracțiunii, adică mai-octombrie 2023.
La stabilirea categoriei și termenului pedepsei inculpatului, instanța de judecată în 
conformitate cu art. 7, 75 din Codul penal, ține cont de gravitatea infracțiunii săvârșite, motivul 
comiterii acesteia, de personalitatea inculpatului, de circumstanțele cauzei care atenuează ori 
agravează răspunderea, de influența pedepsei aplicate asupra corectării și reeducării vinovatului, 
de condițiile de viață ale familiei acestuia.
Potrivit art. 61 alin. (1) și (2) din Codul penal, pedeapsa penală este o măsură de 
constrângere statală și un mijloc de corectare și reeducare a condamnatului ce se aplică de 
instanțele de judecată, în numele legii, persoanelor care au săvârșit infracțiuni, cauzând anumite 
lipsuri și restricții drepturilor lor. Pedeapsa are drept scop restabilirea echității sociale, corectarea 
condamnatului, precum și prevenirea săvârșirii de noi infracțiuni atât din partea condamnaților, 
cât și a altor persoane. Executarea pedepsei nu trebuie să cauzeze suferințe fizice și nici să 
înjosească demnitatea persoanei condamnate.
Pedeapsa aplicată persoanei recunoscute vinovate trebuie să fie echitabilă, legală și corect 
individualizată, capabilă să restabilească echitatea socială și să realizeze scopurile legii și 
pedepsei penale, în strictă conformitate cu dispozițiile părții generale a Codului penal și stabilirea 
pedepsei în limitele fixate în partea specială.
Instanța remarcă că, pedeapsa este echitabilă când ea impune infractorului lipsuri și 
restricții ale drepturilor lui, proporționale cu gravitatea infracțiunii săvârșite și este suficientă 
pentru restabilirea echității sociale, adică a drepturilor și intereselor victimei, statului și întregii 
societăți, perturbate prin infracțiune. De altfel, pedeapsa este echitabilă și atunci când este 
capabilă de a contribui la realizarea altor scopuri ale pedepsei penale, cum ar fi corectarea 
condamnatului și prevenirea comiterii de noi infracțiuni atât de către condamnat, cât și de alte 
persoane. Or, practica judiciară demonstrează că o pedeapsă prea blândă generează dispreț față 
de ea și nu este suficientă nici pentru corectarea infractorului și nici pentru prevenirea săvârșirii 
de noi infracțiuni. De asemenea, o pedeapsă prea aspră generează apariția unor sentimente de 
nedreptate, jignire, înrăire și de neîncredere în lege, fapt ce poate duce la consecințe contrare 
scopului urmărit.
Instanța concluzionează că, sentința de condamnare în prezenta cauză penală va avea un 
efect preventiv serios atât pentru inculpat, cât și pentru alte persoane predispuse la comiterea 
unor astfel de infracțiuni și va constitui o garanție și o asigurare că drepturile și libertățile 
consfințite în Constituție și alte legi sunt apărate, iar violarea lor este contracarată și pedepsită.
Potrivit art. 24 alin. (2) Cod de procedură penală, instanța judecătorească nu este organ de 
urmărire penală, nu se manifestă în favoarea acuzării sau a apărării și nu exprimă alte interese 
decât interesele legii.
În cazul săvârșirii unei infracțiuni, instanța de judecată este singură în măsură să 
înfăptuiască nemijlocit opera de individualizare a pedepsei pentru infractorul care a comis acea 
infracțiune, având deplina libertate de acțiune în vederea realizării acestei operațiuni, ținând 
seama de regulile și principiile prevăzute de Codul penal, la stabilirea felului, duratei ori a 
cuantumului pedepsei în cadrul operațiunii de individualizare a acestuia.
În aceeași ordine de idei, reieșind din principiul individualizării pedepsei potrivit 
prevederilor art. 75-78 din Codul penal, instanțele judecătorești în toate cazurile vor aplica o 
pedeapsă echitabilă, ținând cont de gravitatea infracțiunii săvârșite, de motivul acesteia, de 
persoana celui vinovat și de circumstanțele cauzei care atenuează sau agravează răspunderea, de 
influența pedepsei aplicate asupra corectării și reeducării vinovatului, precum și de condițiile de 
viață ale familiei acestuia.
La stabilirea categoriei și termenului pedepsei inculpatului, instanța ține cont de opiniile 
părților participante raportate la gradul prejudiciabil al faptei, de persoana celui vinovat, 
circumstanțele cauzei, scopul urmărit, consecințele survenite și comportamentul inculpatului și a 
părții vătămate.
Instanța de judecată stabilește că, după caracterul și gradul prejudiciabil, prin prisma alin. 
(3) al art. 16 din Codul penal, infracțiunea prevăzută la art. 190 alin. (2) lit. c) Cod penal, 
săvârșită de către Leșan Maia ***** se clasifică drept mai puțin gravă, pentru care legea prevede 
în calitate de pedeapsă amenda în mărime de la 850 la 1350 de unităţi convenţionale sau cu 
închisoare de la 1 la 5 ani, în ambele cazuri cu privarea de dreptul de a ocupa anumite funcţii sau 
de a exercita o anumită activitate pe un termen de până la 3 ani.
Infracțiunea prevăzută la art.190 alin. (6) Cod penal, potrivit alin. (5) al art. 16 Cod penal, 
se califică ca infracțiune deosebit de gravă, pentru care legea prevede în calitate de pedeapsă cu 
închisoare de la 8 la 15 ani cu privarea de dreptul de a ocupa anumite funcții sau de a exercita o 
anumită activitate pe un termen de până la 5 ani (Legea în vigoare la data comiterii faptei și 
favorabilă inculpatei).
În conformitate cu art. 76 Cod penal careva circumstanțe atenuante în privința inculpatei, 
instanța de judecată nu a stabilit. Potrivit art. 77 Cod penal, în privința inculpatului se reține 
săvârșirea infracțiunii de către o persoană care anterior a fost condamnată pentru infracțiuni 
similare sau pentru alte fapte care au relevanță pentru respectiva cauză penală.
Potrivit prevederilor art. 84 alin. (1) și (2) Cod penal, dacă o persoană este declarată 
vinovată de săvârșirea a două sau mai multor infracţiuni fără să fi fost condamnată pentru vreuna 
din ele, instanţa de judecată, pronunțând pedeapsa pentru fiecare infracţiune aparte, stabileşte 
pedeapsa definitivă pentru concurs de infracţiuni prin cumul, total sau parţial, al pedepselor 
aplicate, dar pe un termen nu mai mare de 25 de ani de închisoare, iar în privinţa persoanelor 
care nu au atins vârsta de 18 ani şi a persoanelor care au atins vîrsta de 18 ani, dar nu au atins 
vârsta de 21 de ani, care nu au mai fost condamnate - pe un termen nu mai mare de 12 ani şi 6 
luni. În cazul în care persoana este declarată vinovată de săvîrşirea a două sau mai multor 
infracţiuni uşoare şi/sau mai puţin grave, pedeapsa definitivă poate fi stabilită şi prin absorbirea 
pedepsei mai uşoare de pedeapsa mai aspră. (2) La pedeapsa principală aplicată în cazul unui 
concurs de infracţiuni poate fi adăugată oricare din pedepsele complementare prevăzute la 
articolele corespunzătoare din Partea specială a prezentului cod, care stabilesc răspunderea 
pentru infracţiunile de a căror săvîrşire persoana a fost declarată vinovată. Pedeapsa 
complementară definitivă stabilită prin cumul, total sau parţial, al pedepselor complementare 
aplicate nu poate depăşi termenul sau mărimea maximă prevăzută de Partea generală a 
prezentului cod pentru această categorie de pedepse (Legea în vigoare la momentul comiterii 
faptei). 
Instanța reține că, inculpata Leșan Maia ***** anterior a mai săvârșit mai multe infracțiuni 
cu intenție, inclusiv identică, nu a conștientizat graviditatea faptelor săvârșite anterior, nu și-a 
schimbat atitudinea față de valorile ocrotite de legea penală, de pericolul social, are un 
comportament predispus spre comiterea infracțiunilor de excrocherie.
Astfel, instanța de judecată aplicând prevederile art.84 alin. (1) Cod penal, stabilește o 
pedeapsă definitivă cu închisoarea, pentru concurs de infracțiuni, prin cumul parțial al pedepselor 
aplicate.
În conformitate cu art.72 alin. (4) Cod penal, în penitenciare de tip închis execută pedeapsa 
persoanele condamnate la închisoare pentru infracţiuni deosebit de grave şi excepţional de grave.
Cheltuieli judiciare, nu au fost suportate.
Corpuri delicte, nu sunt.
În conformitate cu prevederile art. 395 alin. (1) pct. 5) din CPP în dispozitivul sentinței de 
condamnare trebuie să fie arătată dispoziția privitoare la măsura preventivă ce se va aplica 
inculpatului până când sentința va deveni definitivă.
Măsura preventivă obligarea de a nu părăsi țara, a expirat de drept. 
Având în vedere, că inculpatei i se numește pedeapsa închisorii cu executare, în vederea 
asigurării executării sentinței emise, în corespundere cu prevederile art. 176 alin. (1) Cod 
procedură penală, instanța consideră necesar a aplica în privința lui Leșan Maia *****, până la 
definitivarea sentinței definitive, măsura preventivă sub formă de arest preventiv.
Acțiunea civilă.
La 24.07.2024, la faza de urmărire penală avocatul părții vătămate Arapan Tatiana, Ion 
Procopciuc a depus cerere de chemare în judecată, prin care a solicitat admiterea acțiunii civile și 
încasarea în contul părții vătămate Arapan Tatiana, prejudiciul material cauzat în mărime de 1 
416 689,4 lei și prejudiciul moral în mărime de 100 000 lei și punerea sub sechestru a bunurilor 
învinuitei în scopul asigurării acțiunii civile (f.d. 156-162, dosarul nr.1-137/2024). 
Ulterior în ședința de judecată avocatul părții vătămate Arapan Tatiana, Ion Procopciuc a 
depus cerere de chemare în judecată de concretizare prin care a solicitat încasarea din contul 
inculpatei a prejudiciului material în sumă de 1 486 902,76 lei și prejudiciul moral în sumă de 
100 000 lei.
În dezbaterile judiciare avocatul părții vătămate Ion Procopciuc și-a mai concretizat 
pretențiile invocând diferite sume a prejudiciului material (1 489 902, 76 lei și 1416689,4 lei).
Conform prevederilor art. 219 alin. (1) Cod de procedură penală, acțiunea civilă în 
procesul penal se intentează prin depunerea unei cereri, adresate procurorului sau instanței de 
judecată, de către persoanele fizice sau juridice cărora le-au fost cauzate prejudicii materiale sau 
morale nemijlocit prin fapta (acțiunea sau inacțiunea) interzisă de legea penală sau în legătură cu 
săvârșirea acesteia.
Potrivit art. 220 alin. (1), (2) Cod de procedură penală, acțiunea civilă în procesul penal se 
soluționează în conformitate cu prevederile prezentului cod. Normele procedurii civile și 
normele procesului de mediere a litigiilor civile se aplică dacă ele nu contravin principiilor 
procesului penal și dacă normele procesului penal nu prevăd asemenea reglementări.
În conformitate cu art. 225 alin. (2) Cod de procedură penală, la adoptarea sentinței de 
acuzare sau de aplicare a măsurilor de constrângere cu caracter medical, instanța soluționează și 
acțiunea civilă prin admiterea ei, totală sau parțială, ori prin respingere.
Relevantă în acest sens, este hotărârea CtEDO în cauza Tonchev vs. Bulgaria din 19 
noiembrie 2009, prin care s-a constatat că prin nesoluționarea acțiunii civile, a fost încălcat art. 6 
din Convenție, or. Curtea a considerat că, .......în situația în care sistemul intern permite 
reclamanților să introducă o acțiune civilă alăturată procesului penal, statul are obligația să se 
asigure că aceștia se bucură de garanțiile fundamentale prevăzute în art. 6”.
Art. 397 alin. (1) Cod de procedură penală, oferă instanței de judecată dreptul de a repara 
dauna materială cauzată prin infracțiune, chiar dacă nu a fost înaintată o acțiune civilă. Totuși, 
aceasta nu este o obligație, ci este un drept, care se aplică în special în cazul infracțiunilor pentru 
care cuantumul prejudiciului contează la încadrarea juridică a fapte.
Instanța notează că, partea vătămată Vieru Galina nu a înaintat o acțiune civilă, însă în 
ședința de judecată a declarat că, își dorește ca inculpata Leșan Maia ***** să-i restituie 
prejudiciul material cauzat. 
În acest sens instanța reține că fiind cert faptul că, inculpatul Leșan Maia ***** prin 
comiterea infracțiuni prevăzute de art. 190 alin. (2) lit. c) Cod penal (pe episodul cu Vieru 
Galina) i-a fost cauzat acesteia prejudiciu material în sumă de 17 950 euro și 15 500 lei; iar 
pentru comiterea infracțiunii prevăzute de art. 190 alin. (6) Cod penal, (pe episodul cu Arapan 
Tatiana) i-a fost cauzat acesteia prejudiciu material în sumă de 71 600 euro. 
În ceea ce ține de încasarea cheltuielilor de asistență juridică, instanța face referire la 
prevederile art. 228 alin.(5) Cod de procedură penală ce stipulează că cheltuielile suportate de 
persoanele menționate la alin.(1) vor fi recuperate la cererea acestora în baza unei hotărâri a 
organului de urmărire penală sau a instanţei în mărimea stabilită de legislaţia în vigoare. 
Art. 229 Cod de procedură penală stabilește că cheltuielile judiciare sânt suportate de 
condamnat sau sunt trecute în contul statului. Instanţa de judecată poate obliga condamnatul să 
recupereze cheltuielile judiciare, cu excepţia sumelor plătite interpreţilor, traducătorilor, precum 
şi apărătorilor în cazul asigurării inculpatului cu avocat care acordă asistenţă juridică garantată 
de stat, atunci când aceasta o cer interesele justiţiei şi condamnatul nu dispune de mijloacele 
necesare. 
Astfel, instanța consideră a fi probate cheltuielilor de judecată pentru asistență juridică în 
sumă de 25 000 lei, care se confirmă prin bonurile de plată: seria PL Nr. 729916; seria PL Nr. 
729915; seria PL Nr. 729930; seria PL Nr. 729935; seria PL Nr. 729942.
În rest, celelalte pretenții ce țin de pierderea locului de muncă a părții vătămate Arapan 
Tatiana și cheltuielile de transport a avocatului acestuia, instanța le consideră neîntemeiate. Ori, 
nu a fost demonstrat prin probe, pertinente și concludente, certitudinea existenței legăturii de 
cauzalitate dintre fapta ilicită și prejudiciul pretins, gradul de probabilitate a survenirii și 
întinderea acestui prejudiciu, în vederea evaluării lui corecte și stabilirii unei despăgubiri 
adecvate și echitabile.
Conform art.2036 Cod civil, În cazul în care persoanei i s-a cauzat un prejudiciu moral prin 
fapte ce atentează la drepturile ei personale nepatrimoniale, precum şi în alte cazuri prevăzute de 
lege, instanţa de judecată are dreptul să oblige persoana responsabilă la reparaţia prejudiciului 
prin plata de despăgubiri. Prejudiciul moral se repară indiferent de existenţa şi întinderea 
prejudiciului patrimonial. Reparaţia prejudiciului moral se face şi în lipsa vinovăţiei autorului, 
faptei ilicite în cazul în care prejudiciul este cauzat prin condamnare ilegală, atragere ilegală la 
răspundere penală, aplicare ilegală a arestului preventiv sau a declaraţiei scrise de a nu părăsi 
localitatea, aplicarea ilegală în calitate de sancţiune administrativă a arestului, muncii 
neremunerate în folosul comunităţii şi în alte cazuri prevăzute de lege. Dacă legea nu prevede 
altfel, simpla constatare a încălcării unui drept sau interes recunoscut de lege fără plata de 
despăgubiri oferă satisfacţie echitabilă persoanei vătămate doar cînd aceasta corespunde cu 
natura dreptului sau interesului recunoscut de lege încălcat şi persoana vătămată astfel va putea 
obţine o valoare nepatrimonială superioară prejudiciului moral suferit. Dreptul la despăgubire 
pentru atingerile aduse drepturilor personale nepatrimoniale poate fi cesionat numai în cazul în 
care a fost stabilit printr-o tranzacţie sau printr-o hotărîre judecătorească definitivă. 
Potrivit art. 2037 Cod civil, Mărimea despăgubirii pentru prejudiciu moral se determină de 
către instanţa de judecată în funcţie de caracterul şi gravitatea prejudiciului moral cauzat 
persoanei vătămate, de gradul de vinovăţie a autorului prejudiciului, dacă vinovăţia este o 
condiţie a răspunderii, şi de măsura în care această despăgubire poate aduce satisfacţie echitabilă 
persoanei vătămate. Caracterul şi gravitatea prejudiciului moral le apreciază instanţa de judecată, 
luînd în considerare circumstanţele în care a fost cauzat prejudiciul, restrîngerea posibilităţilor de 
viaţă familială şi socială, precum şi statutul social al persoanei vătămate. La determinarea 
despăgubirii, instanţa de judecată va tinde să acorde o despăgubire care, pe de o parte, are o 
mărime comparabilă cu cea acordată în mod obişnuit în împrejurări similare şi, pe de altă parte, 
ia în cont particularităţile cazului.
Potrivit Recomandării Curţii Supreme de Justiţie nr. 6 din 04.07.2005 privind satisfacţia 
echitabilă, "Integritatea fizică a persoanei este un atribut esenţial şi un drept fundamental al 
persoanei, care în caz de orice vătămare corporală poate pretinde o compensaţie bănească sau de 
altă natură atât prin sistemul asigurărilor sociale cit şi prin repararea prejudiciului cauzat prin 
vătămare a integrităţii corporale sau prin altă vătămare a sănătăţii ori prin deces. Totodată 
raporturile juridice privind repararea prejudiciului cauzat prin vătămare a integrităţii corporale 
sau prin altă vătămare a sănătăţii ori prin deces se consideră că au apărut la data la care sînt 
întrunite toate condiţiile răspunderii delictuale. 
Instanţele de judecată vor avea în vedere faptul că răspunderea pentru prejudiciul cauzat 
prin vătămare a integrităţii corporale sau prin altă vătămare a sănătăţii este o răspundere 
delictuală, care trebuie să conţină în sine următoarele condiţii generale, - existenţa unei fapte 
ilicite, adică acţiune sau inacţiune care are ca rezultat încălcarea drepturilor subiective sau 
interesele legitime ale unei persoane; - existenţa unui prejudiciu care constă în rezultatul sau 
efectul negativ suferit de o persoană prin vătămare a integrităţii corporale sau prin altă vătămare 
a sănătăţii ori prin deces datorită faptei ilicite săvârșite de o altă persoană sau ca urmare a 
"daunei cauzate" de un animal sau prin surparea construcţiei, pentru care persoana este ţinută să 
răspundă; - legătura de cauzalitate între fapta ilicită şi prejudiciu, adică prejudiciul cauzat 
sănătăţii să fie o consecinţă a faptei ilicite. Raportul cauzal între fapta ilicită a autorului 
prejudiciului şi vătămarea sănătăţii are ca urmare pierderea posibilităţii persoanei prejudiciate de 
a obţine venit; - existenţa vinovăţiei persoanei care a săvârșit fapta ilicită;” 
Respectiv, fiecare persoană, care pretinde că a suferit, este în drept să-și estimeze 
prejudiciul moral suferit, dar numai instanța de judecată este împuternicită prin lege să 
determine mărimea prejudiciului moral prin echivalent bănesc, conducându-se de noțiunea 
reparării rezonabile, de personalitatea părții vătămate, de circumstanțele cazului concret.
Relevant speței este și practica Curții Supreme de Justiție care a lăsat să se înțeleagă că 
orice infracțiune cauzează suferințe. În cazul prejudiciului moral, problema nu constă în 
existența acestuia, ci în întinderea lui (ibidem 1ra-754/2024, § 44; 1ra-1117/2023, § 35; 1ra-
1501/2022, § 33; încheierile nr. 1ra-830/2023, § 25, 1ra-822/2023, § 22; nr. 1ra-569/23, § 28).
Instanța atestă că, partea vătămată Arapan Tatiana fără îndoială a avut de suferit și moral în 
urma acțiunilor ilegale ale inculpatei Leșan Maia *****. Ori, retrăirea permanentă a 
sentimentului de frica de a pierdere sursele financiare a fiilor, care se aflau la ea la păstrare și 
care nu cunoșteau despre pretinsele împrumuturi, o împingeau și mai mult în albia de a da 
împrumuturi inculpatei cu speranța de ași restitui sumele de bani.
Prin urmare, se atestă că, partea vătămată Arapan Tatiana fără îndoială a avut de suferit 
moral în urma acțiunilor ilegale ale inculpatei, însă instanța consideră că, mărimea prejudiciului 
moral pretins în sumă de 100 000 lei, este exagerat, ținând cont de suferințele psihice care i-au 
fost provocate.
О recompensă echitabilă și rezonabilă a prejudiciului moral suportat de partea vătămată 
Arapan Tatiana în opinia instanțe constituie echivalentul sumei de 20 000 lei. 
Relevant în acest sens este practica CEDO, care a făcut o serie de aprecieri notabile în ceea 
ce privește proba prejudiciului moral, în sensul că proba faptei ilicite este suficientă, urmând ca 
prejudiciul şi raportul de cauzalitate să fie prezumate. Instanţele urmează să deducă producerea 
prejudiciului moral din simpla existenţă a faptei ilicite de natură să producă un asemenea 
prejudiciu, soluţia fiind determinată de caracterul subiectiv intern al prejudiciului moral, proba 
sa directă fiind practic imposibilă. 
În partea ce ține de cuantumul despăgubirii instanța împărtășește criteriul general evocat de 
instanţa europeană, potrivit căruia despăgubirile trebuie să prezinte un raport rezonabil de 
proporţional cu atingerea adusă, având în vedere, totodată, gradul de lezare a valorilor sociale 
ocrotite, intensitatea şi gravitatea atingerii adusă acestora. 
Instanța îşi întemeia poziția pe decizii ale Curţii Europene care constituie izvor de drept, 
făcând parte din legislaţia internă odată cu ratificarea Convenţiei.
În conformitate cu prevederile art. 70, 72 Cod penal, art. 162, 225, 338-341, 382, 384-385, 
389, 392-395, 397 și 400 Cod de procedură penală, instanța de judecată, -
H O T Ă R Ă Ș T E :
Se recunoaște vinovată  şi  se condamnă Leșan Maia *****, născută la*****, domiciliată 
în sat. ***** r-nul *****, IDNP: *****, de comiterea infracțiunii prevăzută de art. 190 alin. (2) 
lit. c) Cod penal, fiindu-i  stabilită pedeapsa sub formă de 3 (trei) ani închisoare, cu executare în 
penitenciar de tip semiînchis, pentru femei, cu privarea de dreptul de a ocupa funcții și de a 
exercita activități legate de administrarea și gestionarea banilor și bunurilor materiale pe un 
termen de 3 (trei) ani.
Se recunoaște vinovată  şi  se condamnă Leșan Maia *****, născută la*****, domiciliată 
în sat. ***** r-nul *****, IDNP: *****, de comiterea infracțiunii prevăzută de art. 190 alin. (6) 
Cod penal, fiindu-i stabilită pedeapsa sub formă de 9 (nouă) ani închisoare, cu executare în 
penitenciar de tip închis, pentru femei, cu privarea de dreptul de a ocupa funcții și de a exercita 
activități legate de administrarea și gestionarea banilor și bunurilor materiale pe un termen de 4 
(patru) ani.   
În baza art. 84 alin. (1) Cod penal, pentru concurs de infracțiuni, prin cumul parțial al 
pedepselor aplicate, a-i stabili lui Leșan Maia *****, născută la*****, domiciliată în sat. ***** 
r-nul *****, IDNP: *****, pedeapsa definitivă sub formă de închisoare pe un termen de 10 
(zece) ani, cu executare în penitenciar de tip închis, pentru femei, cu privarea de dreptul de a 
ocupa funcții și de a exercita activități legate de administrarea și gestionarea banilor și bunurilor 
materiale pe un termen de 5 (cinci) ani.
Termenul executării pedepsei, a-l calcula începând cu data pronunțării sentinței, sau 
reținerii persoanei pentru executarea pedepsei închisorii.
Se aplică în privința lui Leșan Maia *****, născută la*****, domiciliată în sat. ***** r-
nul *****, IDNP: *****, măsura preventivă sub formă de arest preventiv.
Acțiunea civilă.
Se încasează de la Leșan Maia *****, născută la*****, domiciliată în sat. ***** r-nul 
*****, IDNP: *****, în beneficiul părții civile Arapan Tatiana, născută la *****, domiciliată în 
sat. *****, *****, IDNP: *****, prejudiciul material cauzat prin infracțiune în sumă de 71 600 
(șaptezeci și unu mii șase sute) euro, sau echivalentul lor convertiți în lei moldovenești conform 
cursului BNM la data executării hotărârii judecătorești, prejudiciul moral în sumă de 20 000 
(douăzeci mii) lei și cheltuieli de asistență juridică în sumă de 25 000 (douăzeci și cinci mii) lei.
În rest cerințele părții vătămate Arapan Tatiana, se resping ca fiind neîntemeiate. 
Se încasează de la Leșan Maia *****, născută la*****, domiciliată în sat. ***** r-nul 
*****, IDNP: *****, în beneficiul părții civile Vieru Galina, născută la *****, domiciliată în 
sat.*****, *****, IDNP:*****, prejudiciul material cauzat prin infracțiune în sumă de 17 950 
(șaptesprezece mii nouă sute cincizeci) euro, sau echivalentul lor convertiți în lei moldovenești 
conform cursului BNM la data executării hotărârii judecătorești și 15 500 (cincisprezece mii 
cinci sute) lei.
Sentința este cu drept de atac în ordine de apel la Curtea de Apel Nord în termen de 15 
(cincisprezece) zile, prin intermediul Judecătoriei Bălţi, sediul Sîngerei. 
Preşedintele şedinţei, 
               Judecătorul                                                                            Gheorghe CUGUT