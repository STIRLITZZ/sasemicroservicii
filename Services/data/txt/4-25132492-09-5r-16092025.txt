Dosar nr. 5r-777/2025                                                                                                     
PIGD: 2-25132492-09-5r-16092025                                 
                                                                          H O T Ă R Â R E
                                                                          În numele Legii  
12 decembrie 2025                                                                                                            orașul Făleşti
Judecătoria Bălţi (sediul Făleşti), instanţa în componenţa:
Preşedintele şedinţei, judecătorul Lilia Trocin
grefier Mariana Lungu
        a examinat în şedinţă de judecată publică, în limba de stat, contestaţia depusă de Grecu 
Raisa, împotriva deciziei asupra cauzei contravenționale nr. DAC01 118190 din 18.08.2025, 
emisă de agentul constatator din cadrul Inspectoratului de Poliție Fălești, Vladimirov 
Ciprian, prin care Grecu Raisa a fost recunoscută vinovată de comiterea contravenției 
prevăzute de art. 47 2 alin. (1) lit. a), b) Cod contravențional, și sancționată cu amendă în 
mărime de 75 unități convenționale, echivalent cu 3750 lei.
Potrivit probelor administrate în prezenta cauză,  instanța,-
                                                                  c o n s t a t ă :
           La 01.09.2025, Grecu Raisa a depus contestație în cadrul procesului contravențional 
intentat în privința sa conform art. 47 2 alin. (1) lit. a) și b) Cod contravenţional al RM, prin 
care solicită anularea procesului-verbal cu privire la contravenție și a deciziei de 
sancționare din data de 18.08.2025, cu încetarea procesului contravențional în legătură cu 
lipsa faptei contravenționale.
          În motivarea contestației, Grecu Raisa a invocat  că, la data de 18.08.2025 în 
localitatea *****, agentul constatator ar fi stabilit precum că ar fi implicată în contravenţia 
privind coruperea privind întrunirile organizate, contravenţie prevăzută de art. 47/2 alin. 
1, lit. a); b); c) CC al RM, care indică că: (1) Pretinderea, acceptarea sau primirea, personal 
sau prin mijlocitor, a mijloacelor financiare care nu i se cuvin, pentru sine sau pentru o altă 
persoană, în scopul participării ia întruniri organizate, dacă fapta nu constituie corupere 
electorală pasivă sau infracţiune, prin care se urmăreşte. a) încălcarea ordinii publice sau 
periclitarea activităţii instituţiilor publice; b) încălcarea moralităţii publice, a drepturilor 
sau a libertăţilor fundamentale ale altor persoane; c) publicitatea politică; se sancţionează 
cu amendă de la 100 la 150 de unităţi convenţionale aplicată persoanei fizice. 
          Pentru aceste presupuse fapte i s-a aplicat o sancţiune cu amendă semnificativă. 
          Nu recunoaște vina. Nu am pretins, nu a acceptat sau primit niciodată mijloace 
financiare de la un partid politic, candidat sau terţă persoană pentru a participa la întruniri 
organizate sau proteste.
         Fanta reflectată în procesul-verbal cu privire la contravenţie nu este clară. Nu este 
indicat de la cine, când, ce sumă de bani a pretins, acceptat sau primit pentru a participa la 
proteste, ce consecinţe ar fi urmărit prin aceste acţiuni. 
         Agentul constatator are obligaţia de a individualiza pretinsa faptă contravenţională 
comisă, de a înainta contravenientului o învinuire clară, detaliată si precisă din care să 
rezulte cert data comiterii pretinselor fapte, circumstanţele concrete de comitere a faptei 
sau faptelor imputate, mijloacele comiterii contravenţiei etc, ceea ce la caz nu a fost 
realizat. Lipsa acestor elemente obligatorii o conduce la concluzia că fapta imputată 
contravenientei este una abstractă, nu este clară şi nici predictibilă, ceea ce încalcă dreptul 
la apărare al contravenientului protejat de art. 6 CEDO, or împotriva unei învinuiri 
abstracte şi incerte contravenientul nu se poate apăra efectiv. 
         Sub aspectul validităţii procesului-verbal cu privire la contravenţie, acesta urmează a fi 
declarat nul de către instanţa de judecată, or în conformitate cu art. 445 CC al RM, (1) 
Neconsemnarea în procesul-verbal cu privire la contravenţie a menţiunilor privind numele, 
prenumele şi funcţia agentului constatator, numele, prenumele, data (ziua, luna, anul) 
întocmirii procesului-verbal, seria şi numărul actului de identitate şi numărul de 
identificare personal (IDNP) sau datele de identificare din buletinul de identitate 
provizoriu sau din cartea de identitate provizorie ale făptuitorului care renunţă la numărul 
de identificare personal, iar în cazul persoanei juridice - lipsa denumirii şi a sediului 
acesteia, a circumstanţelor comiterii şi încadrării juridice a faptei contravenţionale 
săvîrşite şi a datei comiterii acesteia, a semnăturii agentului constatator sau a martorului 
asistent, în cazul refuzului contravenientului de a semna dacă procesul-verbal a fost 
întocmit în prezenţa unui martor, atrase nulitatea absolută a procesului-verbal. 
           Cu referire la netemeinicia procesului-verbal cu privire la contravenţie, în primul 
rînd, ţine să menţioneze că dreptul la întrunire şi asociere este unul din drepturile 
fundamentale ale persoanei, astfel potrivit art. 11 CEDO, orice persoană are dreptul la 
libertate de întrunire paşnică si la libertate de asociere, inclusiv a constitui cu alţii sindicate 
şi de a se afilia la sindicate pentru apărarea intereselor sale. 
          În conformitate cu art. 40 Constituţia RM, mitingurile, demonstraţiile, manifestările, 
procesiunile sau orice alte întruniri sunt libere si se pot organiza si desfăşura numai în mod 
paşnic. fără nici un fel de arme. 
          Deci, dreptul de a participa la un protest, demonstraţie sau miting face parte din 
categoria drepturilor fundamentale ale omului, ceea ce înseamnă că nici o persoană nu 
poate fi trasă la răspundere pentru faptul că participă la un protest, demonstraţie sau 
miting. 
          În corespundere cu propriile opinii şi convingeri, chiar dacă guvernarea nu salută 
asemenea forme de protest. 
          Latura obiectivă a contravenţiei prevăzută de art. 47/2 al in. 1 CC al RM se poate 
realiza alternativ prin una dintre cele 3 modalităţi - pretinderca, acceptarea sau primirea...) 
Obiectul material al contravenţiei menţionate sunt mijloacele financiare. 
         Scopul contravenţiei prevăzute de art. 47/2 alin. l CC al RM este unul special şi anume - 
participarea la întruniri organizate, în schimbul mijloacelor Financiare ce nu se cuvin.
 În ședința de judecată, contravenienta Grecu Raisa nu s-a prezentat, nu a 
comunicat instanței motivele absenței sale, deși a fost legal citată.
Conform art. 382 alin. (1)-(2), (4)-(5) Codul contravențional, citarea este o acţiune 
procedurală prin care autoritatea competentă să soluţioneze cauza contravenţională asigură 
prezentarea persoanei în faţa sa pentru desfăşurarea normală a procesului contravenţional. 
Citarea se face prin invitaţie scrisă, care se înmînează de către autoritatea competentă sau se 
expediază prin poştă, prin notă telefonică sau telegrafică, prin telefax, prin poştă electronică 
sau prin alt mijloc în cazul în care autoritatea poate dovedi că citaţia a fost primită sau a fost 
transmisă persoanei citate, dar aceasta a refuzat să o primească. Persoana este obligată să se 
prezinte la data, ora şi în locul indicate în citaţie. În cazul imposibilităţii de a se prezenta, 
persoana este obligată să informeze organul respectiv, indicînd motivul, precum şi să convină 
data şi ora cînd se va putea prezenta.În cazul în care nu anunţă autoritatea despre 
imposibilitatea de a se prezenta la data, ora şi în locul indicate în citaţie ori în cazul în care 
nu se prezintă nemotivat, persoana poate fi supusă amenzii judiciare, în conformitate cu art. 
201 din Codul de procedură penală, sau aducerii silite. Neprezentarea nemotivată a persoanei 
nu împiedică examinarea cauzei.
Potrivit prevederilor art. 455 alin. (1) Cod contravențional, ședinţa de judecare a 
cauzei contravenţionale are loc cu citarea părţilor, în modul prevăzut de prezentul cod.
 (3) Neprezentarea în şedinţă a făptuitorului sau a victimei, legal citate, fără motive 
întemeiate nu împiedică judecarea cauzei contravenţionale.
Instanța reține că în acest sens este pertinentă practica CtEDO care în cauza 
Ponomariov vs. Ucraina a evidenţiat că ţine de obligaţia părţilor de a se interesa, la intervale 
rezonabile, de stadiul procesului de care ele au cunoştinţă. În plus, CtEDO reaminteşte că 
un stat nu poate fi considerat răspunzător atunci când o parte, citată legal şi informată 
despre obiectul cauzei, renunţă în mod expres la dreptul de a se prezenta în instanţă şi de a 
se apăra (Cauza Poitrimol împotriva Franţei, Hotărârea din 23 noiembrie 1993, seria A nr. 
211-K. p. 13, § 31). Atitudinea reclamanţilor ar echivala cu o renunţare la dreptul de a 
apărea în instanţă.
         Agentul constatator, Vladimirov Ciprian, în ședința de judecată a solicitat 
respingerea contestației ca fiind neîntemeiată, menționând că a stabilit incontestabil 
vinovăția lui Grecu Raisa de săvârșirea contravenției prevăzută la art. 47 2 al. 1) lit. a), b) 
Cod contravențional. Ba chiar  Grecu Raisa a și semnat acord de colaborare. Toate 
circumstanțele au fost stabilite în cadrul examinării cauzei, contravenienta a acceptat 
colaborarea și a semnat atât acordul de colaborare, cât și decizia de sancționare prin care i 
s-a aplicat o pedeapsă redusă cu 1/2 din maxima sancțiunii prevăzută de art. 47 2 al. 1) Cod 
contravențional.
          În ședință de judecată au fost cercetate și materialele cauzei, după cum urmează:
          Raportul privind înregistrarea contravenției din 18.08.2025, prin care s-a constatat că 
la data de 16.08.2025, Grecu Raisa, a acceptat să se deplaseze în m. Chișinău pentru a 
participa la un protest pașnic organizat de către liderul organizației criminale „Șor” din 
data de 16.08.2025 ora 15.00 ulterior să fie remunerată cu sume bănești ce nu i se cuvin (f. 
d. 13).
          Procesul verbal de audierea a persoanei în privința căreia a fost pornit proces 
contravențional din data de 18.08.2025, potrivit căruia Grecu Raisa a declarat în fața 
agentului constatator că, este simpatizantă a partidului Șor. La data de 16.08.2025 
împreună cu alți membri de partid s-au deplasat cu autobusul de rută Bocani-Chișinău la 
mitingul ce urma să se desfășoare în mun. Chișinău la ora 15:00. Împreună cu ea au mers 
Colisnicenco Nina, Tverdohleb Emilia. De la Chișinău, au ajuns la Călăraș unde au coborât și 
au luat alt transport de rută spre Chișinău.
         Acord de colaborare seria DAC01 nr. 37019, încheiat la 18.08.2025, ora 12:00 în ***** 
între agentul constatator din cadrul Inspectoratul de Poliție Fălești, Vladimirov Ciprian și 
Grecu Raisa, născută la *****, pentru faptul că, Grecu Raisa a acceptat deplasarea la 
Chișinău la un protest pașnic în schimbul unei remunerații (f. d. 13).
         Decizia asupra cauzei contravenționale nr. DAC01 118190 din 18.08.2025 prin care 
Grecu Raisa a fost recunoscută vinovată de săvârșirea contravenției prevăzută la art. 47 2 al. 
1) lit. a) și b) Cod contravențional, pentru faptul acceptării de a participa la un protest 
pașnic în mun. Chișinău, organizat de liderul organizației criminale Șor, la 16.08.2025 ora 
15:00, în schimbul unei remunerații ce nu i se cuvin, fiindu-i aplicată amendă în mărime de 
75 unități convenționale, echivalentul sumei de 3 750 lei (f. d. 14). 
         Decizia în cauză a fost semnată de către contravenientă, fără a invoca obiecții.
          Analizând contestația în coraport cu materialele cauzei contravenționale și normele 
de drept incidente, instanța conchide că contestația nu este  întemeiată și urmează a fi 
respinsă pe acest motiv, din următoarele considerente:
          Potrivit art. 446 Cod contravențional, în cazul constatării unei fapte contravenţionale, 
agentul constatator nu încheie proces-verbal cu privire la contravenţie:
c) dacă fapta contravenţională a fost examinată în baza constatărilor personale ale 
agentului constatator.
          Conform art. 4511 al. 1) Cod contravențional, în cazul depistării unei fapte ce constituie 
contravenţie, agentul constatator nu încheie proces-verbal cu privire la contravenţie dacă 
sînt întrunite cumulativ următoarele condiţii:
a) contravenţia poate fi constatată în temeiul constatărilor personale ale agentului 
constatator şi nu necesită acumulare de probe;
b) persoana acceptă constatările agentului constatator, ca fiind suficiente pentru 
demonstrarea vinovăţiei, şi recunoaşte săvîrşirea contravenţiei;
c) examinarea contravenţiei şi aplicarea sancţiunii ţin de competenţa agentului 
constatator;
d) contravenţia nu este pasibilă de sancţiunea confiscării bunurilor în conformitate cu 
art.4397.
(2) În cazul săvîrşirii contravenţiei de către un minor, procedura simplificată poate fi 
aplicată doar în condiţiile asistării acestuia de către reprezentantul său legal.
(3) În cazul tragerii la răspundere contravenţională în condiţiile alin.(1), agentul 
constatator va emite o decizie prin care va aplica o sancţiune egală cu o doime din 
minimumul sancţiunii sub formă de amendă prevăzută în partea specială a cărţii a doua.
Potrivit art. 451 2 al. 1) Cod contravențional, decizia privind examinarea contravenţiei 
în temeiul constatării personale a agentului constatator este un document executoriu, care va 
include:
a) data (ziua, luna, anul), ora şi locul întocmirii deciziei;
b) calitatea, numele şi prenumele agentului constatator, denumirea autorităţii pe care o 
reprezintă, numărul legitimaţiei sau al unui alt act care stabileşte identitatea acestuia;
c) numele, prenumele, domiciliul şi/sau reşedinţa temporară potrivit Registrului de stat 
al populaţiei, datele din actul de identitate al persoanei în a cărei privinţă a fost pornit 
procesul contravenţional sau, după caz, dintr-un alt act care stabileşte identitatea persoanei, 
iar în cazul persoanei juridice ? denumirea, sediul, codul fiscal, datele persoanei fizice care o 
reprezintă;
d) fapta contravenţională, locul, timpul şi circumstanţele cauzei care au importanţă 
pentru stabilirea faptelor şi consecinţelor lor juridice, identitatea victimei, evaluarea 
eventualelor pagube cauzate de contravenţie;
e) încadrarea juridică a faptei, norma materială contravenţională şi indiciile calificative 
ale elementelor constitutive ale contravenţiei;
f) aducerea la cunoştinţa contravenientului, precum şi a reprezentantului legal al 
minorului a drepturilor şi obligaţiilor lor prevăzute la art.384 şi 387 ale prezentului cod, 
precum şi a consecinţelor examinării contravenţiei în procedură simplificată;
g) declaraţia contravenientului despre recunoaşterea săvîrşirii contravenţiei şi 
acceptarea constatărilor agentului constatator ca fiind suficiente pentru demonstrarea 
vinovăţiei contravenientului.
(2) În decizia privind examinarea contravenţiei nu se admit rectificări, adăugiri şi alte 
modificări. În cazul necesităţii unor astfel de acţiuni, se emite o nouă decizie în care se face 
consemnarea respectivă.
(3) În cazul în care contravenientul este copil, se va consemna şi numele, prenumele, 
domiciliul şi/sau reşedinţa temporară a reprezentantului legal al acestuia potrivit Registrului 
de stat al populaţiei.
(4) În cazul în care contravenientul este asistat de un avocat, se va consemna 
identitatea acestuia.
(5) Partea rezolutivă a deciziei va cuprinde: încadrarea juridică a faptei 
contravenţionale, decizia agentului constatator de sancţionare a contravenientului, contul de 
virament al instituţiei bancare la care se va transfera valoarea amenzii, calea de contestare.
(6) Decizia se semnează de către agentul constatator şi contravenient şi se înmînează o 
copie contravenientului şi victimei, dacă există.
(7) În cel mult 24 de ore de la întocmire, decizia se înscrie în ordinea întocmirii într-un 
registru electronic ţinut de Ministerul Afacerilor Interne.
Conform art. 451 3 al. 1) Cod contravențional, deciziile privind examinarea 
contravenţiei în temeiul constatării personale a agentului constatator pot fi contestate cu 
recurs în termen de 15 zile din data aplicării sancţiunii, în instanţa de fond conform 
competenţei teritoriale.
(2) Decizia privind examinarea contravenţiei în temeiul constatării personale a 
agentului constatator poate fi contestată de către contravenient, victimă, procuror sau de 
către conducătorii autorităţilor din care fac parte agenţii constatatori.
(3) Deciziile privind examinarea contravenţiei în temeiul constatării personale a 
agentului constatator pot fi contestate în baza următoarelor temeiuri:
a) nu au fost respectate dispoziţiile privind competenţa materială;
b) contravenientul a fost sancţionat pentru o faptă care nu este prevăzută de partea 
specială a cărţii întâi;
c) s-au aplicat sancţiuni în alte limite decît cele prevăzute de partea specială a cărţii 
întâi;
d) în decizia agentului constatator nu au fost consemnate menţiunile de la art.451 2 alin. 
(1). Dispoziţiile art.445 se aplică în mod corespunzător.
(4) Pentru contestaţia prevăzută la alin.(2) se plăteşte taxă de timbru în mărimea 
prevăzută de Legea taxei de stat nr.213/2023. În cazul dat, dispoziţiile art.448 alin.(9) şi (10) 
se aplică în modul corespunzător.
           Conform materialelor din dosarul cauzei contravenționale, rezultă cu certitudine că, 
decizia asupra cauzei contravenționale cu soluția asupra cauzei contravenționale  DAC01 
118190 a fost emisă de către agentul constatator din cadrul Inspectoratului de Poliție 
Fălești, Vladimirov Ciprian la 18.08.2025, în aceiași zi când a fost încheiat între părți (agent 
și contravenienta Grecu Raisa) acordul de colaborare, fiindu-i înmânată copia acestui act 
sub semnătură contravenientei (f. d. 16).
          Contravenienta Grecu Raisa, a depus contestația în cauză la 01.09.2025 la sediul 
agentului constatator, Inspectoratul de Poliție Fălești, fiind înregistrată cu nr. de intrare 
4863 (f. d. 3).
          Prin urmare, instanța constată că contestația a fost depusă de către  Grecu Raisa în 
termenul de 15 zile de atac, prevăzut la art. 451 3 al. 1) Cod contravențional,  care se 
calculează din momentul emiterii deciziei (f. d. 16). 
          Prin decizia asupra cauzei contravenționale nr. DAC01 118190 din 18.08.2025, Grecu 
Raisa a fost recunoscută vinovată de săvârșirea contravenției prevăzută la art. 47 2 al. 1) lit. 
a) și b) Cod contravențional, pentru faptul acceptării de a participa la un protest pașnic în 
mun. Chișinău, organizat de liderul organizației criminale Șor, la 16.08.2025 ora 15:00, în 
schimbul unei remunerații ce nu i se cuvin, fiindu-i aplicată amendă în mărime de 75 
unități convenționale, echivalentul sumei de 3 750 lei (f. d. 16). 
         Potrivit art. 472 al. 1) lit. a) și b) Cod contravențional se prevede: 
(1) Pretinderea, acceptarea sau primirea, personal sau prin mijlocitor, a mijloacelor 
financiare care nu i se cuvin, pentru sine sau pentru o altă persoană, în scopul participării la 
întruniri organizate, dacă fapta nu constituie corupere electorală pasivă sau infracţiune, prin 
care se urmăreşte:
a) încălcarea ordinii publice sau periclitarea activităţii instituţiilor publice;
b) încălcarea moralităţii publice, a drepturilor sau a libertăţilor fundamentale ale altor 
persoane;
se sancţionează cu amendă de la 100 la 150 de unităţi convenţionale aplicată 
persoanei fizice, cu amendă de la 300 la 500 de unităţi convenţionale aplicată persoanei cu 
funcţie de răspundere cu privarea de dreptul de a deţine o anumită funcţie sau de dreptul de a 
desfăşura o anumită activitate pe un termen de la 3 la 6 luni.
            Instanța constată că, contravenția a fost constatată de către agentul constatator din 
cadrul
Inspectoratului de Poliție Fălești, Vladimirov Ciprian, cu luarea deciziei asupra cauzei 
contravenționale de către agentul constatator la 18.08.2025 în prezența făptuitorului Grecu 
Raisa, fără întocmirea procesului-verbal cu privire la contravenție, în conformitate cu 
procedura reglementată de art. 4515 Cod contravențional. 
   Potrivit art. 451 5 al. 1) Cod contravențional, acordul de colaborare este o tranzacţie 
încheiată între agentul constatator, după caz, procuror şi contravenient, care îşi recunoaşte 
vina, integral, în schimbul unei pedepse reduse. Acordul de colaborare poate fi încheiat în 
orice moment al procesului contravenţional pînă la soluţionarea în fond a cauzei 
contravenţionale.
(2) În cazul încheierii acordului de colaborare, contravenientului i se va aplica o 
sancţiune egală cu o doime din maximul sancţiunii sub formă de amendă prevăzută pentru 
contravenţia comisă.
(3) Acordul de colaborare poate fi iniţiat de către agentul constatator, după caz, 
procuror, contravenient sau apărătorul său, reprezentantul legal în cazul săvîrşirii 
contravenţiei de către un minor. Agentul constatator, după caz, procurorul este obligat să 
refuze încheierea acordului de colaborare în cazul în care fapta nu constituie contravenţie 
sau prezintă semne de infracţiune. Refuzul de a accepta încheierea acordului de colaborare 
nu este pasibil nici unei căi de atac.
(4) În cazul încheierii acordului de colaborare, agentul constatator, după caz, 
procurorul încetează acumularea probelor, iar contravenientul nu mai este în drept să-şi 
retragă acordul.
(5) În cazul încheierii acordului de colaborare, cauza contravenţională va fi soluţionată, 
prin decizie asupra cazului contravenţional, în condiţiile acordului de colaborare, după forma 
şi conţinutul stipulate la art.4512, cu excepţiile prevăzute de prezentul articol.
(6) Prevederile art.444, 451 3 şi 451 4 din prezentul cod se vor aplica în mod 
corespunzător în privinţa acordului de colaborare.
           Astfel, decizia asupra cauzei contravenționale a fost întocmită/emisă în baza 
constatărilor personale ale agentului constatator, în temeiul acordului de colaborare seria 
DAC 01 nr. 37019, încheiat între agentul constatator Vladimirov Ciprian și Grecu Raisa, la 
18.08.2025, ora 12:15 în *****. 
          Prin acordul de colaborare, Grecu Raisa a recunoscut vina în săvârșirea contravenției 
integral și a acceptat constatările agentului constatator, ca urmare, agentul constatator, i-a 
aplicat  pentru fapta comisă, sancțiunea cu amendă în mărime de 75 unități convenționale, 
conform prevederilor art. 451 5 alin. (2) Cod contravențional, adică o doime din maximul 
sancțiunii  prevăzută de art. 472 alin. (1) Cod contravențional.
        În primul rând, potrivit contestației se contestă procesul cu privire la contravenție, 
potrivit art. 448 Cod contravențional, deși din 2017 nu se mai contestă procesul verbal cu 
privire la contravenție, ci decizia de aplicare a sancțiunii.
        În al doilea rând, pe caz nici n-a fost emis vreun proces verbal cu privire la 
contravenție, ci acord de colaborare și decizia asupra cauzei contravenționale, semnate de 
către contravenientă fără careva obiecții.
        Astfel, ținând cont că pe caz a fost încheiat acord de colaborare și emisă decizia asupra 
cauzei contravenționale, urmează să fie respectate prevederile art. 451 3 al. 3) Cod 
contravențional.
Potrivit art. 451 3 al. 3) Cod contravențional, deciziile privind examinarea 
contravenţiei în temeiul constatării personale a agentului constatator pot fi contestate 
în baza următoarelor temeiuri:
a) nu au fost respectate dispoziţiile privind competenţa materială;
b) contravenientul a fost sancţionat pentru o faptă care nu este prevăzută de 
partea specială a cărţii întâi;
c) s-au aplicat sancţiuni în alte limite decît cele prevăzute de partea specială a 
cărţii întâi;
d) în decizia agentului constatator nu au fost consemnate menţiunile de la 
art.4512 alin. (1). Dispoziţiile art.445 se aplică în mod corespunzător.
         Făcând o analiză a deciziei asupra cauzei contravenționale nr. DAC01 118190 din 
18.08.2025, emisă de agentul constatator din cadrul Inspectoratului de Poliție Fălești, 
Vladimirov Ciprian, prin care Grecu Raisa a fost recunoscută vinovată de comiterea 
contravenției prevăzute de art. 47 2 alin. (1) lit. a), b) Cod contravențional, și sancționată cu 
amendă în mărime de 75 unități convenționale, echivalent cu 3 750 lei, se constată că nici 
un temei prevăzut la acest articol nu este întrunit.
            Or, la caz a fost respectată competența la examinarea cauzei de către agentul 
constatator Vladimirov Ciprian din cadrul Inspectoratului de Poliție Fălești.
            Contravenienta a fost sancționată pentru o faptă prevăzută de Codul contravențional, 
și anume art. 472 alin. (1) lit. a), b). 
            De către agentul constatator, Vladimirov Ciprian a fost aplicată amenda în limitele 
stabilite de art. 47 2 alin. (1) lit. a), b) în coroborare cu art. 451 5 alin. (2) Cod 
contravențional, adică o doime din maximul sancțiunii  prevăzută de art. 47 2 alin. (1) Cod 
contravențional.
           La emiterea deciziei asupra cauzei contravenționale nr. DAC01 118190 din 
18.08.2025, prin care Grecu Raisa a fost recunoscută vinovată de comiterea contravenției 
prevăzute de art. 47 2 alin. (1) lit. a), b) Cod contravențional, agentul constatator a 
consemnat menţiunile de la art. 4512 alin. (1), iar temeiuri de nulitate prevăzute la art. 445, 
nu s-au stabilit.
          Mai mult, contravenienta nu a prezentat instanței nici o probă care să răstoarne 
prezumţia de legalitate şi de temeinicie a deciziei asupra cauzei contravenționale nr. 
DAC01 118190 din 18.08.2025 și a faptelor consemnate în aceasta de către agentul 
constatator. Dimpotrivă, prin explicațiile sale, aceasta de fapt a confirmat temeinicia 
deciziei asupra cauzei contravenționale, recunoscând faptele care i s-au incriminat.
          Or, fiind audiată de agentul constatator, contravenienta a declarat că, este 
simpatizantă a partidului Șor. La data de 16.08.2025 împreună cu alți membri de partid s-au 
deplasat cu autobusul de rută Bocani-Chișinău la mitingul ce urma să se desfășoare în mun. 
Chișinău la ora 15:00. Împreună cu ea au mers Colisnicenco Nina, Tverdohleb Emilia. De la 
Chișinău, au ajuns la Călăraș unde au coborât și au luat alt transport de rută spre Chișinău.
          Astfel, din declarațiile contravenientei, rezultă că recunoaște vina, cu atât mai mult a 
semnat acordul de colaborare prin care a recunoscut vina și a acceptat ca agentul 
constatator să emită decizia în baza constatărilor personale, care prevede și o reducere la 
pedeapsă, și anume jumătate din amenda maximă, ce constituie amendă sub minima 
prevăzută la acest articol. Plus, contravenienta beneficiază și de reducerile prevăzute la art. 
34 al. 3) Cod contravențional.
           Agentul constatator a aplicat sancțiunea amenzii cu respectarea prevederilor art. 
4515 alin. (2) și art. 47 2 alin. (1)  Cod contravențional, iar afirmațiile contestatarei cum că 
nu este de acord cu decizia, nu constituie temei de anulare a deciziei agentului constatator.
În temeiul celor relatate, conform art.  4513, 462 Cod Contravenţional, instanţa,
                                                               h o t ă r ă ș t e :
             Se respinge ca neîntemeiată contestaţia lui Grecu Raisa depusă împotriva deciziei 
asupra cauzei contravenționale nr. DAC01 118190 din 18.08.2025, emisă de agentul 
constatator din cadrul Inspectoratului de Poliție Fălești, Vladimirov Ciprian, prin care 
Grecu Raisa a fost recunoscută vinovată de comiterea contravenției prevăzute de art. 47 2 
alin. (1) lit. a), b) Cod contravențional, și sancționată cu amendă în mărime de 75 unități 
convenționale, echivalent cu 3 750 lei, decizie care se menține fără modificări.
            Hotărârea poate fi atacată cu recurs la Curtea de Apel Nord în termen de 15 zile, prin 
intermediul judecătoriei Bălți (sediul Fălești). 
Preşedinte de şedinţă, judecător                                                                      Lilia Trocin