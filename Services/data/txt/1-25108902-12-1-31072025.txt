Dosarul nr.: 1-1959/2025
(nr. electronic: 1-25008902-12-1-31072025)
S E N T I N Ţ Ă
în numele Legii
11 decembrie 2025                           or. 
Chișinău
Judecătoria Chișinău, sediul Buiucani,
În componența:
Președintele ședinței, judecător                   Cazacicov Andrei
Grefieri             Mazur Olga, Zeleniuc Gabriela
Cu participarea:
Procurorilor                          Buinovschi Daniela, Crăciun Lidia
Apărătorul inculpatului
Coseric Oleg, avocat                                                                                                                                                  Popescu Ion
Inculpatului                               Coseric Oleg
Partea vătămată și civilă           Coliban Serghei
În lipsa:
Reprezentantului părții vătămate
S.C. „Intertrans” S.R.L.                                            Dubovschy Victor
procedura de înștiințare legală fiind realizată pe deplin,
judecând în sediul instanței, în ședință de judecată publică, în procedură generală, în 
perioada de examinare 31.07.2025 – 11.12.2025, cauza penală privind învinuirea inculpatului:
Coseric Oleg *****, d.n. *****, IDNP: ***** domiciliat în 
raionul *****, cetățean al Republicii Moldova, de 
naționalitate moldovean, limba de stat o posedă bine, 
celibatar, fără persoane la întreținere, studii medii 
incomplete, neangajat în câmpul muncii, supus militar, fără 
dizabilități accentuate sau vădite, fără titluri speciale, grade 
de calificare şi a distincții de stat, anterior atras la 
răspundere penală prin:
-       Sentința Judecătoriei Bălți, sediul central, nr. 1-972/2022 din 28.12.2022 (f.d. 101, 169-170 
vol. I), prin care procesul penal intentat conform art. 186, alin. (2), lit. b) Cod penal a fost 
încetat, pe motivul împăcării părților,
                                      fără antecedente penale, 
                                      reținut în procesul penal la 16.07.2025, ora 14 și 00 min., 
                                      arestat în procesul penal de la 16.07.2025, ora 14 și 00 min., și 
                                      până în  prezent. 
           acuzat de comiterea infracțiunilor prevăzute de:
-          art. 186, alin. (2), lit. c) Cod penal, 
-          art. 1921, alin. (1) Cod penal,
-          art. 2641, alin. (5) Cod penal, 
-          art. 3521, alin. (1) Cod penal, 
instanța de judecată
a constatat:
I. Descrierea faptelor criminale, considerate ca fiind dovedite
a. Episodul I 
1.    În perioada de timp de la data de 17.11.2024, ora 14 și 00 min., și până la data de 
19.11.2024, ora 09 și 00 min., dându-şi seama de caracterul prejudiciabil al acțiunilor sale, 
prevăzând urmările lor şi dorind în mod conştient survenirea acestora, urmărind scopul 
sustragerii pe ascuns de bunuri din motiv de cupiditate, acționând cu intenţie directă 
îndreptată spre atingerea scopului stabilit, Coseric Oleg a pătruns prin acces liber prin 
fereastra deschisă de la debaraua din subsolul blocului locativ amplasat pe adresa:*****, de 
unde a sustras pe ascuns o trotinetă de model: „Xiaomi MiJi M365 Black”, în valoare de 6 
000,00 lei; şase sticle de vin „Purcari Vinohora Rose”, în valoare de 209,00 lei per bucată, 
în total în valoare de 1 254,00 lei; zece sticle de vin „Timbrus Sauvignon Blanc”, în valoare 
de 142,00 lei per bucată, în total în valoare de 1 420,00 lei; şase sticle de vin „Timbrus 
Chardonnay Blanc”, în valoare de 140,00 lei per bucată, în total în valoare de 840,00 lei; o 
sticlă de vin „Et Cetera Saperavi (Cuvee Rouge)” roşu, în valoare de 330,00 lei; două sticle 
de vin „Carpe Diem Bad Boys 2017”, în valoare de 394,00 lei per bucată, în total valoarea 
de 788,00 lei; două sticle de vin „Vintage Negru de Mileşti Mici 1988” roşu, în valoare de 
187,00 lei per sticlă, care constituie suma de 374,00 lei; două sticle de spumant „Cuvee de 
Purcari 1827” rose, brut, în valoare de 309,00 lei per sticlă, care constituie suma de 618,00 
lei, bunuri care se aflau în stăpânirea lui Coseric Oleg și cu care a ieșit din debaraua 
menționată, s-a deplasat pe o adresă neidentificată de către organul de urmărire penală, 
dispunând de aceste bunuri în mod liber, cauzându-i astfel părții vătămate Coliban Serghei o 
daună material în sumă de 11 624,00 lei.
2.Astfel, Coseric Oleg a comis infracțiunea prevăzută de art. 186, alin. (2), lit. c) din Codul 
penal, adică furtul (sustragerea pe ascuns a bunurilor altei persoane), săvârșit prin 
pătrundere în alt loc pentru depozitare.
b. Episodul II
3.La data de 24.01.2025, aproximativ în jurul orei 04 și 10 min., aflându-se pe adresa: mun. 
Chișinău, intersecția str. Tudor Vladimirescu şi cu str. Nicolae Dimo, nr. 8, unde se afla 
parcat autocarul de model: *****”, anul fabricării 2009, cu n/î: *****”, сe аparține 
întreprinderii private înregistrate în Ucraina „IHTEPTPAHC”, nr. 31191765, acționând cu 
intenție unică îndreptată spre răpirea mijlocului de transport fără scop de însușire, dându-şi 
seama de caracterul prejudiciabil al acțiunilor sale, prevăzând urmările prejudiciabile şi 
dorind survenirea acestora, în scopul realizării intenției sale infracționale, Coseric Oleg s-a 
apropiat de autocarul descris și, folosindu-se de faptul că nu a fost observat de nimeni, a 
intrat prin acces liber în interior. Având în vedere că în autocar cheile se aflau amplasate în 
contact, Coseric Oleg a pornit motorul şi a început a efectua manevra de părăsire a locului 
unde se afla parcat vehiculul menționat, fiind însă stopat peste un anumit timp de către de 
angajații Batalionului de patrulare şi reacționare operativă al Direcției de Poliție a mun. 
Chişinău, când se afla în intersecția străzilor Tudor Vladimirescu şi Nicolae Dimo, mun. 
Chișinău. 
4.Astfel, Coseric Oleg a comis infracțiunea prevăzută de art. 192 1, alin. (1) din Codul penal, 
adică Răpirea mijlocului de transport.
5.La data de 24.01.2025, aproximativ în jurul orei 04 și 10 min., neavând dreptul de a 
conduce mijloace de transport pentru orice categorie/ subcategorie potrivit datelor furnizate 
de I.P. „Agenția Servicii Publice”, acționând cu intenție directă, dându-și seama de 
caracterul prejudiciabil al acțiunilor sale şi prevăzând urmările lor, Coseric Oleg a condus 
autocarul de marca *****, cod VIN: XL9AA38R934003366, anul fabricării 2009, cu 
numărul de înmatriculare *****”, ce aparține întreprinderii private înregistrate în Ucraina 
„IHTEРTРАНС”, nr. 31191765, și fiind participant la trafic, pe timp de noapte, a efectuat o 
manevră cu spatele, pe drumul public, pe adresa: mun. Chișinău, str. Tudor Vladimirescu 
intersecție cu str. Nicolae Dimo, unde a fost stopat de angajații Batalionului de patrulare și 
reacționare operativă al Direcției de Poliție a mun. Chișinău.
Drept rezultat al discuțiilor purtate, Coseric Oleg prezenta suspiciuni privind conducerea 
autocarului în stare de ebrietate alcoolică, fapt pentru care au fost solicitați agenții de 
circulație a Serviciului Patrulare mun. Chișinău al Direcției de Patrulare Centru a 
Inspectoratului Național de Securitate Publică al I.G.P. al M.A.I., Dilipovici Gheorghe și 
Colesnic Vladimir, care au intervenit cu automobilul de serviciu de model *****.
În baza art. 438, alin. (1), lit. a) și alin. (2) din Codul contravențional, Coseric Oleg a fost 
suspus testării alcooltestului, acțiuni consemnate în cadrul Procesului-verbal privind 
constatarea faptei de conducere a mijlocului de transport în stare de ebrietate alcoolică/ 
narcotică din 24 ianuarie 2025, început la ora 04 și 20 min., finisat la ora 04 și 23 min., emis 
de către agentul constatator Dilipovici Gheorghe, cu mijlocul tehnic „Drager 6810”, seria și 
nr. ARPD 0095. În rezultat, potrivit testului cu nr. 203 din 24.01.2025, concentrația vaporilor 
de alcool în aerul expirat de către Coseric Oleg a fost fixată de 0,61 mg/l.
Potrivit art. 134 12 din Codul penal, acesta s-a aflat în stare de ebrietate, prin care se 
înțelege starea de dereglare psihofuncțională a organismului survenită în urma consumului de 
alcool, droguri și/ sau de alte substanțe cu efecte similare.
6.  Astfel, Coseric Oleg a săvârșit infracțiunea prevăzută de art. 264 1, alin. (5) din Codul penal, 
adică Conducerea mijlocului de transport cu depășirea limitelor de alcool admisibile de 
către o persoană care nu deține permis de conducere.
7.La data de 24.01.2025, aproximativ în jurul orei 04 și 10 min., în timp ce conducea 
autocarul de model *****, cod VIN: „XL9AА38R934003366”, anul fabricării 2009, cu 
numărul de înmatriculare *****”, ce aparține întreprinderii private înregistrate în Ucraina 
„НТЕРТРАНС”, nr. 31191765, pe timp de noapte, efectuând o manevră cu spatele, pe 
drumul public, în intersecția de pe adresa: mun. Chișinău, str. Tudor Vladimirescu şi str. 
Nicolae Dimo, Coseric Oleg a fost stopat de angajații Batalionului de patrulare şi 
reacționare operativă al Direcției de Poliție a mun. Chișinău. 
Drept rezultat al discuțiilor purtate cu Coseric Oleg, ultimul s-a prezentat ca Scutari Ion 
Serghei. Fiind suspect de conducerea autocarului în stare de ebrietate alcoolică, la fața locului 
au fost solicitați agenții de circulație a Serviciului Patrulare mun. Chişinău al Direcției de 
Patrulare Centru a Inspectoratului Național de Securitate Publică al I.G.P. al M.A.I., 
Dilipovici Gheorghe şi Colesnic Vladimir, care s-au prezentat cu automobilul de serviciu de 
model: *****. 
În aceste circumstanțe, Coseric Oleg, având scopul producerii unor consecințe juridice 
pentru sine, a acționat intenționat și s-a prezentat în continuare cu datele de identitate a cet. 
Scutari Ion Serghei, născut la data de 26 ianuarie 1989, date de identitate ce au fost incluse în 
Procesul-verbal de efectuare a testării alcoolscopice cu mijlocul tehnic omologat şi verificat 
metrologic din 24 ianuarie 2025, început la ora 04 și 20 min., finisat la ora 04 și 23 min., 
întocmit de către agentul constatator Dilipovici Gheorghe, fiind stabilită, potrivit testului nr. 
203, concentrația vaporilor de alcool în aerul expirat de către Coseric Oleg, care s-a prezentat 
ca Scutari Ion Serghei, de 0,61 mg/l. 
După prezentarea rezultatelor testului nominalizat, Coseric Oleg care s-a prezentat în 
continuare ca Scutari Ion Serghei, a semnat la rubricile persoanei testate, rubrica obiecții şi la 
rubrica primirea copiei procesului-verbal menționat supra, scriind în limba română o 
explicație în care comunica că refuză să se deplaseze la Dispensarul Republican de 
Narcologie pentru prelevarea probelor biologice, fiind de acord cu rezultatul testului, 
indicând datele de identitate: Scutari Ion, a.n. 1989, efectuând şi o semnătură în acest sens. 
În baza rezultatelor obținute, a fost pornită cauza penală nr. 2025020223, conform art. 
264¹, alin. (5) din Codul penal în privința lui Coseric Oleg.
8.Astfel, Coseric Oleg a comis infracțiunea prevăzută de art. 352¹, alin. (1) din Codul penal, 
adică declarația necorespunzătoare adevărului făcută unui organ competent în vederea 
producerii unor consecințe juridice, pentru sine, atunci când, potrivit legii sau împrejurărilor, 
declarația servește pentru producerea acestor consecințe.
II.Declarațiile participanților la proces date în cadrul ședinței judiciare
9. Acuzatorul de stat, în persoana procurorului Buinovschi Daniela, a susținut învinuirea 
adusă lui Coseric Oleg, pe fiecare capăt de acuzare în parte. Inculpatul Coseric Oleg anterior 
este necondamnat, acesta la faza de urmărire penală a recunoscut că a intrat în subsol și a 
sustras bunurile ce aparțin părții vătămate Coliban Serghei. 
     Astfel, acuzatorul a solicitat: a-l recunoaște vinovat pe Coseric Oleg de comiterea 
infracțiunii prevăzute la art. 186, alin. (2), lit. c) Cod penal și în baza acestei legi a solicitat 
de a-i fi stabilită pedeapsa cu închisoarea pe un termen de 8 (opt) luni, cu ispășirea pedepsei 
în penitenciar de semiînchis;
     A-l recunoaște vinovat pe Coseric Oleg de comiterea infracțiunii prevăzute la art. 264 1, 
alin. (5) Cod penal și în baza acestei legi a solicitat de a-i fi stabilită pedeapsa cu închisoarea 
pe un termen de 2 (doi) ani, cu ispășirea pedepsei în penitenciar de semiînchis;
     A-l recunoaște vinovat pe Coseric Oleg de comiterea infracțiunii prevăzute la art. 192 1, 
alin. (1) Cod penal și în baza acestei legi a solicitat de a-i fi stabilită pedeapsa cu închisoarea 
pe un termen de 1 an, cu ispășirea pedepsei în penitenciar de semiînchis;
        A-l recunoaște vinovat pe Coseric Oleg de comiterea infracțiunii prevăzute la art. 352 1, 
alin. (1) Cod penal și în baza acestei legi a solicitat de a-i fi stabilită pedeapsa cu închisoarea 
pe un termen de 6 (șase) luni, cu ispășirea pedepsei în penitenciar de semiînchis, cu privarea 
de a ocupa funcții și activități pe un termen de 5 ani;
      Conform articolului 84, alin. (1) Cod penal, pentru concurs de infracțiuni, prin cumul 
parțial al pedepselor aplicate, a-i stabili definitiv lui Coseric Oleg pedeapsa cu închisoarea 
pe un termen de 3 (trei) ani, cu ispășirea pedepsei în penitenciar de semiînchis;
      Măsura preventivă sub formă de arest preventiv de menținut până la definitivarea  
sentinței;
      Acțiunea civilă înaintată de către partea vătămată de admis în mod integral, iar 
mijloacele materiale de probă de păstrat la materialele cauzei;
      Corpurile delicte: geaca și autocarul de lăsat în posesia proprietarului legitim; 
      Sechestrul aplicat asupra mijloacelor bănești în sumă de 502,00 lei de păstrat până la 
intrarea în vigoare a sentinței și expunerea asupra acțiunii civile;
 La întrebările instanței, acuzatorul de stat a răspuns că inculpatul nu s-a folosit de 
anumite funcții la comiterea infracțiunilor, dar se solicită privarea de dreptul de a ocupa 
anumite funcții și a exercita activități anume în sfera publică. 
10. Partea vătămată și civilă Coliban Serghei, fiind audiat nemijlocit în fața instanței de 
judecată, a declarat că pe inculpatul Coseric Oleg nu îl cunoaște.
    Coliban Serghei domiciliază pe adresa: or. Chișinău, str. Dumitru Rîșcanu, nr. 18/1, ap. 
29. În luna noiembrie a anului 2024, într-o zi de vineri, el a fost ultima dată în debaraua 
proprie a subsolului blocului locativ unde domiciliază.
    În debaraua respectivă păstrează bunurile personale. După weekend, a doua zi, el a vizitat 
iarăși debaraua și a depistat că ușa era încuiată ca de obicei, însă din interiorul debaralei 
absentau o serie de bunuri ce-i aparțin, și anume: o trotinetă electrică, conserve, dulciuri, 
sticle de vin/ șampanie și alte băuturi, toate în valoare de 11 624,00 lei. Bicicleta din debara 
era parțial dezasamblată, dar părțile componente ale acesteia nu au fost sustrase. Geamul 
debaralei era deschis pentru aerisire, din acest motiv Coliban Serghei a presupus că 
făptuitorul a pătruns în interiorul încăperii anume prin geam. 
    Coliban Serghei consideră că obiectele au fost sustrase de mai mulți făptuitori, deoarece  
erau grele și multe. Ulterior acesta a solicitat intervenția poliției care a efectuat cercetarea la 
fața locului.
     La întrebarea acordată, Coliban Serghei a răspuns că evaluarea bunurilor a fost efectuată 
la prețurile medii de piață. Acesta primește un salariu mediu de 12 000,00 lei pe lună. 
Coliban Serghei a declarat că prejudiciul cauzat este unul considerabil (valoros), prin urmare 
solicită să fie încasat din contul inculpatului. Alte pretenții față de inculpat nu are.
11. Partea vătămată S.C. „Intertrans”, reprezentantă de Dubovyi Victor, nu s-a prezentat în 
fața instanței de judecată, iar prin cererea din 27.10.2025 a solicitat examinarea cauzei în 
lipsă, întrucât nu sunt pretenții materiale față de inculpatul Coseric Oleg, deoarece obiectul 
sustras sub forma automobilului a fost returnat și se află în proprietatea întreprinderii. La 
caz, instanța de judecată a dispus posibilă examinarea cauzei în lipsa părții vătămate 
nominalizate.  
12. Martorul Corețchi Gheorghe, în cadrul interogatoriului ținut în fața instanței de judecată, a 
declarat că cu inculpatul Coseric Oleg nu este în nici un fel de relație. La cunoscut în 
legătură cu atribuțiile de serviciu.
   Cu câteva luni în urmă, Corețchi Gheorghe era implicat în serviciul ordinar BPRO din 
cadrul D.P. mun. Chișinău, împreună cu colegul Ursachi Cezar, cu automobilul de 
serviciu*****.
    Seara, deplasându-se pe str. T. Vladimirescu intersecție cu str. N. Dimo (sec. Râșcani a 
mun. Chișinău), Corețchi Gheorghe a observat un autocar ce efectua manevra de înapoiere 
spre un pilon. Manevra dată îi păruse suspectă lui Corețchi Gheorghe, respectiv a luat 
decizia de a stopa conducătorul. Șoferul a stopat imediat la indicațiile polițiștilor. La volanul 
autocarului se afla Corețchi Oleg, de unul singur.
     Corețchi Oleg a declarat că nu a servit băuturi alcoolice, însă din cavitatea bucală a 
acestuia se simțea un miros puternic și avea dificultăți în exprimare și vorbire. Ulterior a fost 
solicitată intervenția unui echipaj INSP pentru efectuarea testării alcoolscopise. În  circa 30 
de minute a intervenit echipajul solicitat, fiindu-i transmis Coseric Oleg pentru documentare.
     Coseric Oleg se deplasa cu un autocar cu numere de înmatriculare ucrainene.
     Corețchi Gheorghe a mai declarat că aproximativ cu o săptămână înainte de acest 
incident a fost chemare de sustragere a unor bunuri din portbagajul acestui autocar, ceea ce i 
s-a părut suspect.
13. Martorul Dilipovici Gheorghe, fiind audiat nemijlocit în fața instanței de judecată, a 
declarat că îl cunoaște pe Coseric Oleg, care însă i s-a prezentat la data incidentului drept 
Scutari Ion, totodată cu acesta nu sunt în nici un fel de relație.
   Dilipovici Gheorghe activează de aproximativ 5 ani în cadrul INSP. La data de 
24.02.2025, el se afla în serviciul ordinar împreună cu colegul său, pe nume Dubița Viorel, 
cu automobilul de serviciu: *****. Aproximativ la ora 04:00, au fost solicitați de către 
dispeceratul INSP privind necesitatea acordării ajutorului colegilor din cadrul BPRO. Din 
acest considerent s-au deplasat pe str. T. Vladimirescu în intersecție cu str. N. Dimo (sec. 
Râșcani a mun. Chișinău). La fața locului erau colegii din cadrul BPRO și inculpatul Coseric 
Oleg care era cu autocarul de culoare albă, cu numere de înmatriculare ucrainene. Colegii 
din cadrul BPRO au relatat acestora despre manevrele suspecte ale inculpatului și 
necesitatea testării alcoolscopice.
    Coseric Oleg a trecut testarea cu aparatul „Drager”, fiind stabilită o concentrație a 
vaporilor de alcool în aerul expirat de 0, 64 mg/l.
    Inițial, inculpatul Coseric Oleg s-a prezentat lui Dilipovici Gheorghe ca fiind Scutari Ion. 
La accesarea bazei „Ro-Soft”, s-a identificat o persoană cu acest nume și prenume, iar poza 
era asemănătoare inculpatului. Persoana a fost documentată conform datelor E-data ca 
Scutari Ion. Ulterior, inculpatul a fost condus la I.P. Râșcani și predat organului de urmărire 
penală. Autocarul a fost transportat la parcarea specializată. Inculpatul nu deținea careva 
acte de identitate asupra lui.
    Peste câteva zile, discutând cu ofițerul de urmărire penală, s-a stabilit că de fapt persoana 
Scutari Ion era una fictivă, căci în realitate inculpatul avea numele de Coseric Oleg.
   La întrebarea acordată, Dilipovici Gheorghe a răspuns că, în ziua incidentului, nu a putut 
verifica cine este proprietarul sau posesorul legal al autocarului condus de către inculpat.
    Inculpatul Coseric Oleg a semnat rezultatul de la aparatul „Drager”, refuzul său să se 
deplaseze la DNR, ambele anume cu numele Scutari Ion. 
    Dilipovici Gheorghe nu a mai verificat identitatea inculpatului la I.P. Râșcani. Persoana 
pe nume Scutari Ion, conform bazei de date, nu deține permis de conducere. La fața locului, 
inculpatul a fost supus înregistrărilor video, dar Dilipovici Gheorghe nu ține minte concret 
de cine anume a fost înregistrate.
14. Martorul Dubița Viorel, fiind audiat nemijlocit în fața instanței de judecată, a declarat că 
cu inculpatul Coseric Oleg nu sunt în nici un fel de relații. La cunoscut în legătură cu 
atribuțiile de serviciu.
   La data de 24.01.2025, Dubița Viorel a fost implicat în serviciul ordinar al ofițerului de 
patrulare INSP, cu colegul de serviciu Dilipovici Gheorghe, cu automobilul de serviciu: 
„Șkoda Octavia”, cu n/î: MAI 8852”, în sectorul Râșcani a mun. Chișinău. În jurul orei 
04:15, pe str. N. Dimo intersecție cu T. Vladimirescu, ei au primit informația de la 
Dispeceratul mun. Chișinău, precum că la intersecția dată, echipajul BPRO are nevoie de 
ajutor. În aproximativ 3-4 min., ei au ajuns la fața locului și au constat un autocar de model: 
*****, de culoare albă, cu numere de înmatriculare ucrainene, la volanul căruia se afla 
inculpatul Coseric Oleg. Acesta însă li s-a prezentat cu numele Scutari Ion. Dispeceratul 
intern a confirmat existența persoanei pe nume Scutari Ion, dar nu le-au remis poza 
persoanei. De la inculpat s-a simțit un miros puternic de alcool din cavitatea bucală, fapt 
pentru care i s-a propus și ultimul a căzut de acord să treacă testul la alcoolemie. În 
rezultatul testării aparatului „Drager”, s-a depistat la inculpat o concentrație a vaporilor de 
alcool în aerul expirat de 0,61 mg/l.
    Coseric Oleg nu deținea nici un act de identitate asupra sa și nici un document asupra 
mijlocului de transport. Din spusele acestuia, el a luat automobilul de la un prieten. Ulterior 
inculpatul a fost escortat la I.P. Râșcani, iar mijlocul de transport a fost dus la parcarea 
specializată din com. Trușeni.
    Dubița Viorel nu cunoaște cu exactitate cum, însă ofițerul de urmărire penală din cadrul 
I.P. Râșcani a depistat că inculpatul nu este Scutari Ion, ci Coseric Oleg. 
    La întrebarea acordată, Dubița Viorel a răspuns că personal nu a întocmit nici un 
document pe numele lui Scutari Ion sau pe numele lui Coseric Oleg. Toate documentele au 
fost elaborate de către colegul acestuia, Dilipovici Gheorghe.
15. Martorul Ursachii Cezar, fiind audiat nemijlocit în fața instanței de judecată, a declarat că 
activează în calitate de subofițer superior în cadrul BPRO al D.P. mun. Chișinău. Pe 
inculpatul Coseric Oleg îl cunoaște doar în legătură cu atribuțiile de serviciu.
   La data de 24.01.2025, Ursachii Cezar se afla în serviciul ordinar cu colegul Corețchi 
Gheorghe, cu automobilul de serviciu de model: *****. Aproximativ la ora  04:00-04:10 
min., patrulând pe str. T. Vladimirescu intersecție cu str. N. Dimo (sect. Râșcani a mun. 
Chișinău), Ursachii Cezar a observat un autocar de culoare albă, cu numerele de 
înmatriculare ucrainene, ce se deplasa în spate, care i-a părut suspect.
    Ursachii Cezar a stopat automobilul, pentru a verifica conducătorul autocarului. În autocar 
se afla doar șoferul, care s-a prezentat ca fiind Scutari Ion. Acesta a comunicat că actele de 
identitate se află acasă, la domiciliul său. Ulterior, prin serviciul 112, Ursachii Cezar a  
solicitat ajutorul unui echipaj INSP, deoarece din cavitatea bucală a conducătorului se 
simțea miros de alcool. În aproximativ 10-20 min. a venit echipajul INSP. Inculpatul a fost 
testat cu aparatul „Drager”, rezultatul fiind de 0,61 mg/l – concentrația vaporilor de alcool în 
aerul expirat. Ulterior inculpatul a fost preluat pentru documentare de echipajul INSP, iar 
Ursachii Cezar cu colegul său au revenit pe itinerariul de serviciu. 
   La întrebarea acordată, Ursachii Cezar a răspuns că personal nu a întocmit careva acte pe 
numele inculpatului.
16. Martorul Casenciuc Tatiana, nu s-a prezentat în instanța de judecată. În temeiul art. 371, 
alin. (1), pct. 2) Cod procedură penală, s-a dispus de a se da citire procesului-verbal de 
audiere a martorului din data de 06.12.2024 (f.d. 56-57, vol. I), deoarece procedura de 
citare legală și de aducere silită a martorului nu au asigurat prezența martorului în ședința 
de judecată. 
Astfel, fiind audiată în cadrul urmăririi penale, Casenciuc Tatiana a declarat că i-au fost 
explicate prevederile art. 105 pct. 7 din Codul de procedură penală, în legătură cu faptul 
dacă este soţie sau rudă apropiată cu vreuna din părţi şi dacă bănuitul îi este rudă apropiată, 
are dreptul de a se abține de a face declarații, însă ea și-a exprimat acordul de a face 
declaraţii și anume că la momentul actual nu este angajată în câmpul muncii, stă acasă, 
locuiește pe adresa: str. Saharov 5 ap. 11 din mun. Chișinău împreună cu concubinul său 
Zvonov Alexandr. 
Tot ea a declarat că, aproximativ în a doua jumătate a lunii noiembrie 2024, data precisă 
nu ține minte, dar la sigur a fost într-o zi de weekend, la ei la domiciliu pe adresa menționată 
supra, noaptea, a venit un cunoscut pe nume Coseric Oleg, cu scopul ca să servească 
împreună cu ei un pahar de vin, având la el o geantă mare (torbă) de culoare roșie pe care a 
lăsat-o în coridorul casei. Ce era în interiorul acelei genți, Cosinciuc Tatiana nu cunoaște. 
Ulterior, Coseric Oleg a intrat la ei în cameră cu o sticlă de vin, vinul era de culoare albă, 
careva denumire a vinului ea nu cunoaște, la fel Coseric Oleg i-a propus și o ciocolată de 
culoare neagră, denumirea nu cunoaște. Apoi ei în trei, Casinciuc Tatiana împreună cu 
concubinul său Zvonov Alexandr și cu Coseric Oleg, au servit acea sticlă de vin. Ulterior, 
aproximativ la miezul nopții, Oleg s-a pornit să plece de la ei și, dat fiind faptul că Oleg a 
venit la ei în ospeție fără scurtă, Casinciuc Tatiana i-a propus o scurtă ca să se îmbrace să 
nu-i fie frig, el a acceptat și anume i-a oferit scurta din balon de culoare albastră întunecată, 
pe spate având o inscripție anumită, care nu mai ține minte ce scria. Ulterior Oleg a plecat de 
la ei împreună cu pachetul său de culoare roșie. 
     Casinciuc Tatiana a mai declarat că, a doua zi, la ei la domiciliu a venit un cunoscut de a 
lui Coseric Oleg, dacă nu se greșește tot Oleg se numește, pe care poate să-l recunoască fie 
pe fotografie sau pe viu, care a întrebat „unde este vinul său?”, la întrebarea „- care vin ?”, 
ultimul a răspuns: - Vinul care Coseric Oleg l-a adus noaptea”. Casinciuc Tatiana i-a răspuns 
că nu știe ce a făcut Coșeric Oleg cu acel vin. Ulterior, numitul Oleg a plecat într-o direcție 
ei necunoscută fiind supărat, dar nu cunoaște din care motiv. Altă careva informație pe cazul 
dat Casinciuc Tatiana nu mai cunoaște. 
La întrebările adresate de către ofițerul de urmărire penală: 
1) - De ce anume Coseric Oleg a sosit la ea în ospeție cu băutură, aceasta a răspuns că nu 
cunoaște de ce. 
2) - Câte sticle de vin și de unde avea cu el Coseric Oleg, aceasta a răspuns că nu 
cunoaște câte sticle avea la el Coseric Oleg, însă la ea în casă a scos doar o sticlă și nici nu 
cunoaște de unde el avea acel vin. 
3) În afară de geanta roșie mai avea Coseric Oleg alte obiecte la el, aceasta a răspuns că a 
văzut doar geanta dată, alte obiecte nu a observat. 
4) Anterior cazului dat Coseric Oleg a mai venit în ospeție la o oră târzie ? Dacă da, de 
câte ori și scopul?, la care  Casinciuc Tatiana a răspuns că la ea în casă în ospeție a venit 
doar în ziua aceea, dar nu poate să comunice de ce anume atunci el a venit. Anterior s-au 
mai întâlnit cu Coșeric Oleg doar când era împreună cu concubinul său, Zvonov Alexandr, 
ca să servească câte o bere în alte locuri nu în casa lor. 
5) De ce i-a oferit și care a fost înțelegerile pentru acea scurtă pe care i-a dat-o lui Coseric 
Oleg și ce a făcut ulterior Oleg cu acea scurtă? Casinciuc Tatiana a răspuns că în timpul 
când Coseric Oleg trebuia să plece de la ei, le-a spus că el este fără de scurtă. Atunci ea l-a 
întrebat „unde-i scurta lui ?”, la care Oleg i-a răspuns că nu cunoaște unde a lăsat-o. 
6) În ce stare era Coseric Oleg când a venit în ospeție la Casinciuc Tatiana? aceasta a 
răspuns că era agitat, spunea că vrea să servească băutură alcoolică. 
7) Pe celălalt Oleg care este cunoscutul lui Coseric Oleg, l-a mai văzut anterior acelei 
zile, a mai fost la domiciliul acesteia? la care Casinciuc Tatiana a răspuns că da, îl cunoaște 
bine, deoarece el a studiat într-o clasă cu fratele său mai mic, Casinciuc Igor. 
8) I-a mai văzut pe Coseric Oleg împreună cu celălalt Oleg care l-a căutat a doua zi? la 
care Casinciuc Tatiana a răspuns că îi vedea mereu împreună.
Se scoate în evidență faptul că nici inculpatul Coseric Oleg și nici apărătorul acestuia, 
avocat Popescu Ion, nu au avut obiecții sau întrebările la declarațiile citite în instanță a 
martorului Casinciuc Tatiana,  
17. Inculpatul Coseric Oleg, folosindu-se de dreptul său prevăzut la art. 66, alin. (2), pct. 8) 
Cod de procedură penală, a refuzat de a da careva declarații în instanța de judecată.
18.Apărătorul inculpatului Coseric Oleg, avocat Popescu Ion, a menționat că învinuirea 
adusă inculpatului în baza art. 186, alin. (2) Cod penal nu este probată. Partea vătămată 
doar a confirmat că s-au sustras anumite bunuri: 20 de sticle de vin și o trotinetă. Câteva 
sticle puteau fi sustrase, dar 20 de sticle sunt prea multe pentru a fi duse de o singură 
persoană. Probe cât a costat vinul, nu au fost prezentate. În ce stare a fost trotineta, tot nu s-
a stabilit. Organul de urmărire penală nu a solicitat prezența unui specialist pentru 
stabilirea valorii bunurilor sustrase.
   Pe episodul ce ține de răpirea mijlocului de transport, Coseric Oleg a intrat în autocar căci 
se afla în stare de ebrietate. Din neatenție a umblat la cutia de viteză și a pus întâmplător 
automobilul în mișcare și l-a oprit la un stâlp. Inculpatul Coseric Oleg nu cunoaște să 
conducă și nici nu avea intenția de a răpi un automobil.
   Pe episodul infracțional prevăzut la art. 352 1 Cod penal, inculpatul a oferit familia Scutari 
Ion căci se afla în stare de ebrietate și nu conștientiza ce face. Nu avea intenția de a scăpa de 
pedeapsă, căci deja era reținut, acesta nu are loc permanent de trai.
   Apărătorul inculpatului Popescu Ion a solicitat instanței ca în privința inculpatului să fie 
emisă o sentință de achitare pe marginea tuturor episoadelor infracționale incriminate.
III. Probele pe care se întemeiază concluziile instanței de judecată 
i. Cadrul normativ pertinent 
19.Conform art. 93, alin. (1) Cod de procedură penală, probele sânt elemente de fapt 
dobândite în modul stabilit de prezentul cod, care servesc la constatarea existenţei sau 
inexistenţei infracţiunii, la identificarea făptuitorului, la constatarea vinovăţiei, precum şi la 
stabilirea altor împrejurări importante pentru justa soluţionare a cauzei. 
20.Potrivit art. 95, alin. (1) din același cod, sânt admisibile probele pertinente, concludente şi 
utile administrate în conformitate cu prezentul cod.
21.În concordanță cu art. 99, alin. (2) din aceeași lege, probele administrate se verifică şi se 
apreciază de către [...] instanță. 
22.În baza art. 101, alin. (1), (2), (3) și (4) Cod de procedură penală, fiecare probă urmează să 
fie apreciată din punct de vedere al pertinenţei, concludenţei, utilităţii şi veridicităţii ei, iar 
toate probele în ansamblu – din punct de vedere al coroborării lor. [...] judecătorul 
apreciază probele conform propriei convingeri, formate în urma examinării lor în 
ansamblu, sub toate aspectele şi în mod obiectiv, călăuzindu-se de lege. Nici o probă nu are 
o valoare dinainte stabilită [...]. Instanţa de judecată este obligată să pună la baza hotărârii 
sale numai acele probe la a căror cercetare au avut acces toate părţile în egală măsură şi să 
motiveze în hotărâre admisibilitatea sau inadmisibilitatea tuturor probelor administrate. 
ii. Materialele relevante ale cauzei penale
a. Episodul I (art. 186, alin. (2), lit. c) Cod penal)
23.Pentru demonstrarea vinovăției inculpatului Coseric Oleg în comiterea infracțiunii de care 
se acuză s-a prezentat nemijlocit instanței de judecată probatoriul administrat la etapa de 
urmărire penală, după cum urmează: 
24.Procesul-verbal privind consemnarea plângerii despre săvârșirea sau pregătirea pentru 
săvârșirea infracțiunii din 19.11.2024 (f.d. 28, Vol. I), prin care Coliban Serghei a solicitat 
organelor de poliție de a fi atrasă la răspundere penală persoana care în intervalul de timp 
12.11.2024-19.11.2024, i-a sustras mai multe bunuri din debaraua subsolului locativ unde 
domiciliază, cauzându-i un prejudiciu total de 11 624,00 lei.
25.Procesul-verbal de cercetare la fața locului din 19.11.2024 (f.d. 31-42, Vol. I), acțiune 
procesuală în cadrul căruia a fost cercetată debaraua din subsolul blocului locativ amplasat 
pe adresa: mun. Chișinău, str. Dumitru Rîșcanu, nr.18/1, în cadrul căreia a fost depistată și 
ridicată o geacă (scurtă) de toamnă, cu inscripția „CRISTOBAL”, cât și oberlihtul deschis.
26.Procesul-verbal de audiere a părții vătămate Coliban Serghei din 22.11.2024 (f.d. 46-47, 
Vol. I), care a oferit depoziții similare celor expuse în fața instanței de judecată (a se vedea 
§ 10 de mai sus).
27.Proces-verbal de prezentare spre recunoaștere din 06.12.2024 (f.d. 58-60, Vol. I), în cadrul 
căruia martorul Casinciuc Tatiana a participat la acțiunea de urmărire penală de 
recunoaștere a persoanei după fotografie, unde a recunoscut persoana din fotografia sub nr. 
2, precum că ar fi persoana care a venit la ea la domiciliu cu o geantă cu vin, fiind 
identificat a fi cet. Coseric Oleg *****, d.n. *****.
28.Procesul-verbal de prezentare spre recunoaștere din 06.12.2024 (f.d. 61-63, Vol. I), în 
cadrul căruia martorul Casinciuc Tatiana a participat la acțiunea de urmărire penală de 
recunoaștere a persoanei după fotografie, unde a recunoscut persoana din fotografia sub nr. 
5, precum că ar fi persoana pe nume Oleg care a doua zi l-a căutat pe Coseric Oleg și a 
întrebat de vinul lăsat de acesta, fiind identificat a fi cet. Minin Oleg *****, d.n.*****.
29.Procesul-verbal de examinare a obiectului din 19.11.2024 (f.d. 64-65, Vol. I), în cadrul 
căruia a fost examinată geaca (scurta) uzată de toamnă din stofă de culoare neagră, cu 
formă de romburi cusute, cu fermoar și cu inscripția „CRISTOBAL”.
b. Episodul II (art. 1921, alin. (1),  2641 , alin. (5), 3521, alin. (1) Cod penal)
30.Vina inculpatului Coseric Oleg în comiterea infracțiunii de care se acuză se confirmă prin 
materialele cauzei penale, probatoriul fiind administrat la etapa de urmărire penală, studiat 
nemijlocit în ședința de judecată, după cum urmează: 
31.Procesul-verbal privind consemnarea celor constatare din 24.01.2025 (f.d. 69, Vol I), prin 
care s-a constatat că, la data de 24.01.2025, a fost stopat Scutari Ion, care conducea  
automobilului de model: *****, fiind suspectat ca fiind în stare de ebrietate. Fiind supus 
testării alcoolscopice cu aparatul „Drager”, s-a constatat o concentrație a vaporilor de 
alcool în aerul expirat de 0,61 mg/l. 
32.Procesul-verbal privind constatarea faptei de conducere a mijlocului de transport în stare 
de ebrietate alcoolică/narcotică din 24.01.2025 (f.d. 70, Vol. I), conform căruia 
conducătorul auto a autocarului de model: *****, Scutari Ion (care este Coseric Oleg 
*****), fiind suspect de stare de ebrietate alcoolică, a fost supus testării iar rezultatul a 
arătat  o concentrație a vaporilor de alcool în aerul expirat de 0,61 mg/l. 
33.Procesul-verbal de cercetare la fața locului (examinarea documentului) din 21.01.2025 
(f.d. 72, Vol. I), obiectul supus examinării îl constituie alcooltestul seria 6820, nr. 203 din 
24.01.2025, ora 04:23, a lui Scutari Ion, a.n. *****9 (care este Coseric Oleg *****), 
rezultatul fiind de 0,61 mg/L. Pe alcooltest se află o semnătură cu inscripția Scutari.
34.Procesul-verbal de efectuare a testării alcoolscopice cu mijlocul tehnic omologat și 
verificat metrologic din 24.01.025 (f.d. 74, Vol. I), în baza căruia se arată că conducătorul 
automobilului, Scutari Ion (care este Coseric Oleg *****), a fost de acord să fie supus 
testării alcoolscopice, menționând că nu sunt obiecții, rubrică ce a fost contrasemnată.
35.Procesul-verbal de înlăturare de la conducerea vehiculului din 24.01.2025 (f.d. 75, vol. I), 
în baza căruia Scutari Ion (care este Coseric Oleg *****), a fost înlăturat de la conducerea 
mijlocului de transport.
36.Procesul-verbal de ridicare din 24.01.2025 (f.d. 83, vol. I), în baza căruia de la Dilipovici 
Gheorghe au fost ridicate două înregistrări video din 24.01. 2025, de pe adresa str. N. 
Dimo intersecție cu str. Tudor Vladimirescu, mun. Chișinău.
37.Procesul-verbal de cercetare la fața locului (examinare) din 24.01.2025 (f.d. 85, vol. I), în 
cadrul căruia a fost examinat un purtător optic de format CD-R, pe care se află două fișiere 
video cu denumirea: 1) „0-02-05-
48648572d014e1b7b7e726e6baa6203eefaa2ee9c06d80d5b2dfe8bda2bbf96e_64alc878731
477c0”, cu durata de 00:00:44, în care se observă o persoană de gen masculin, îmbrăcată în 
scurtă de culoare negru, pantaloni de culoare întunecată, pe cap are o căciulă de culoare 
negru, încălțat în adidași culoare alb. Alături de acea persoană se află ofițerul de patrulare, 
care are în mână alcooltesterul „Drager”. În timpul în care ofițerul de patrulare desigilează 
muștucul și îl introduce în alcooltest, persoana de gen masculin spune „Scutari”. Ofițerul 
de patrulare întreabă „cum?”, iar acea persoană răspunde „Scutari”, persoana care 
înregistrează mișcă camera video în partea dreaptă unde se observă echipajul de poliție 
lângă autocarul cu denumirea „LikeBus”. Persoana care filmează întreabă persoana de gen 
masculin: „Da unde ai vrut să dai? În urmă?”. Persoana de gen masculin răspunde: „Da”. 
Acea persoană este supusă alcooltestului „Drager”, în urma căruia s-a constata că are o 
concentrația vapori de alcool în aerul expirat de 0,61 mg/l; 
                                                                                                      2) „0-02-05-
e463cab5acb2847177ed7bc960c9441bfb6233f894df84d13d11c5a67039d94f_f89ff7f9c3aad
f39”, cu durata de 00:00:05, în care se observă persoana descrisă anterior, aflându-se la 
volanul unui autocar de culoare albă, iar cineva spune: „Coboară de la volan”, iar acea 
persoană se ridică de pe scaunul șoferului. Autocarul are numerele de înmatriculare: *****.
38.Procesul-verbal de prezentare spre recunoaștere din 12.01. 2025 (f.d. 89-90, vol. I), în 
cadrul căruia martorul Corețchi Gheorghe a recunoscut persoana de pe imaginea foto cu nr. 
3, ca fiind șoferul autocarului ce a fost stopat la 24.01.2025, pe care l-a recunoscut după 
înfățișare, forma capului și a bărbiei. În cadrul acțiunii procesuale a fost astfel identificat 
cet. Coseric Oleg *****, a.n. *****.
39.Procesul-verbal de prezentare spre recunoaștere din 12.02.2025 (f.d. 93-94, vol. I), în 
cadrul căruia martorul Ursachi Cezar a recunoscut persoana de pe imaginea foto cu nr. 2 ca 
fiind șoferul autocarului ce a fost stopat la 24 ianuarie 2025, pe care l-a recunoscut după 
înfățișare și forma nasului. În cadrul acțiunii procesuale a fost astfel identificat cet. Coseric 
Oleg *****, a.n. *****.
40.Informație accesată prin SIC „Acces Web” la 21.05.2025 (f.d. 97-99), din care rezultă că 
Coseric Oleg nu deține nici un permis de conducere a mijloacelor de transport și nu a 
obținut dreptul de a conduce vehicule.
41.Procesul-verbal privind consemnarea plângerii despre săvârșirea sau pregătirea pentru 
săvârșirea infracțiunii din 24.01.2025 (f.d. 110, vol. I), prin care Dubovîi Victor a solicitat 
organelor de poliție de a fi atrasă la răspundere penală persoana care, în intervalul de timp 
de la data de 23.01.2025, ora 22:00 min., și până la data de 24.01.2025, ora 07:30, i-a răpit 
mijlocul de transport de model: *****.
42.Procesul-verbal de ridicare din 24.01.2025 (f.d. 120-127, vol. I), în baza  căruia de la cet. 
Dubovyi Victor Vasile a fost ridicat autocarul de model: *****, cu n/î: *****, anul 
fabricării 2009, la procesul-verbal fiind anexată și planșa ilustrativă.
43.Procesul-verbal de consemnare a celor constatate privitor la infracțiunea depistată din 
16.04.2025 ( f.d. 147, vol. I), prin care s-a constat că, la data de 24.01.2025, aproximativ la 
ora 04 și 10 min., fiind documentat pe faptul conducerii mijlocului de transport în stare de 
ebrietate alcoolică, Coseric Oleg nu a prezentat acte care-i confirmă identitatea, însă s-a 
prezentat din numele lui Scutari Ion, a.n. 1989, din ce motiv toate actele de pe faptul 
conducerii mijlocului de transport în stare de ebrietate alcoolică au fost întocmite pe 
numele lui Scutari Ion *****, a.n. ***** Fiind mai apoi verificat în baza de date, s-a 
stabilit că Coseric Oleg, d.n. *****, a făcut intenționat declarații necorespunzătoare 
adevărului și nu a comunicat faptul că el poartă numele de Coseric Oleg.
44.Procesul-verbal de verificare a declarațiilor la locul infracțiunii din 27.12.2024 (f.d. 8-10, 
vol. II), dar și Planșa ilustrativă aferentă (f.d. 11-16, vol. II) prin care Coseric Oleg a 
recunoscut vinovăția de comiterea sustragerii bunurilor din subsol, declarând următoarele: 
„în perioada lunii noiembrie a anului 2024, în a doua jumătate a zile, fiind prin 
apropierea blocului locativ de tip nou de pe str. Dumitru Rîșcanu, nr. 18, mun. Chișinău, 
el a pătruns în subsolul blocului dat, de unde a sustras mai multe bunuri, și anume a 
pătruns pe geam în subsolul dat, geamul de la debara era deschis. Astfel, el a intrat în 
debara și a luat de acolo o geantă în interior cu mai multe sticle cu vine de diferite 
denumiri. Cu respectiva geantă și cu sticlele de vin a ieșit din debara prin aceeași metodă 
cum și a intrat. Tot în aceeași zi, peste câteva ore, era deja noaptea, iarăși s-a deplasat la 
acel bloc locativ unde, prin aceeași metodă, a pătruns în aceeași debara de unde a o 
trotinetă de culoare neagră, dar nu-și amintește modelul. Cu toate aceste lucruri, Coseric 
Oleg s-a deplasat în ospeție la cunoscuții lui, cu care a consumat băuturi alcoolice 
sustrase, iar trotineta a vândut-o unui alt cunoscut de al său”. 
45.Procesul-verbal de percheziție corporală din 16.07.2025 (f.d. 44-50, vol. II), acțiune 
procesuală în cadrul căreia a fost supus percheziției Coseric Oleg, de la care au fost 
depistate și ridicate: un cablu pentru încărcarea telefonului, bloc pentru încărcarea 
telefonului, centură, pieptene, 10 chei, telefon mobil de model „Samsung Galaxy S9+, 
suma de 502 lei.
46.Procesul-verbal de cercetare la fața locului din 18.07.2025 (f.d. 51, vol. II), în cadrul 
acțiunii procesuale au fost supuse examinării următoarele bunuri: un cablu pentru 
încărcarea telefonului, bloc pentru încărcarea telefonului, centură, pieptene, 10 chei, 
telefon mobil de model „Samsung Galaxy S9+.
47.Procesul-verbal de cercetare la fața locului (examinare) din 17.07.2025 (f.d. 55-65, vol. 
II),  acțiune procesuală în cadrul căreia au fost supuse examinării: 1) 1 (o) bancnotă cu 
nominalul de 100 lei MDA (seria: F. 0172, anul emiterii 2015); 2) 3 (trei) bancnote cu 
nominalul 50 lei MDA (seria E.0185, E. 0175, E. 0225, cu anul emiterii 2015; 3) 10 (zece) 
bancnote cu nominalul 20 lei MDA ( seria D. 0140, D. 0181, D.0171, D. 0182, D. 0145, D 
0140, D. 0192, D.0133, D.0138, D.0165, cu anul emiterii 2025); 5 (cinci) bancnote cu 
nominalul 10 lei MDA (seria C.0249, C.0224, C.0232, C.0248, C.0239, anul emiterii 
2015); 2 (două) bancnote cu nominalul 1 lei MDA (seria A.0262, A. 0320, anul emiterii 
2015).
48.Corpurile delicte: 1) o geaca uzată de toamnă din stofă de culoare neagră cu forma de 
romburi cusute, cu fermoar și cu denumirea „CRISTOBAL”, transmisă în camera de 
păstrare a corpurilor delicte de la Inspectoratul de Poliție Râșcani al Direcției de Poliție 
mun. Chișinău ( cu adresa: mun. Chișinău, str. Miron Costin, nr.  5/1);
                          2) autocarul de model: *****, cu n/î: *****, ce aparține S.C. „Intertrans” 
S.R.L., transmise spre păstrare lui Dubovîi Victor, reprezentantul S.C. „Intertrans” S.R.L. 
(f.d. 130, vol. II),  până la emiterea unei decizii a instanței de judecată asupra acestora;
                              3) un cablu pentru încărcarea telefonului, bloc pentru încărcarea 
telefonului, centură, pieptene, 10 chei, telefon mobil de model „Samsung Galaxy S9+”, 
transmisă în camera de păstrare a corpurilor delicte de la Inspectoratul de Poliție Râșcani al 
Direcției de Poliție mun. Chișinău ( cu adresa: mun. Chișinău, str. Miron Costin, nr.  5/1).                 
49.Mijlocul material de probă: 1) Tichetul ,,Drager” seria 6820, nr. 203 din 24.01.2025, 
eliberat pe numele lui Scutari Ion (care este Coseric Oleg *****), ce atestă faptul că la 
acesta  a fost stabilit o concentrație a vaporilor de alcool în aerul expirat de 0,61 mg/l, 
anexat la dosarul penal în cauză (f.d. 71, vol. I);
2) un CD-R, ce conține 2 înregistrări video, cu inscripția 
„24.01.2025”, împachetat într-un plic de hârtie de culoare albă, anexat la dosarul penal în 
cauză (f.d. 84, vol. I).
 V. Încadrarea juridică a acțiunilor inculpatului
50.Pentru stabilirea certă a vinovăției inculpatului, instanța de judecată găsește necesar de a 
purcede la analiza infracțiunii imputate, prin prisma semnelor și elementelor componente 
inerente acestei fapte infracționale.
 
  art. 186, alin. (2), lit. c) Cod penal
51.Astfel, obiectul juridic generic al infracțiunii de furt îl constituie relaţiile sociale cu privire 
la protejarea patrimoniului persoanelor fizice şi persoanelor juridice. 
52.Obiectul juridic special îl formează relațiile sociale condiționate de protejarea drepturilor 
de posesie asupra bunurilor mobile. Obiectul material îl constituie bunurile mobile, străine 
pentru făptuitor, care au valoare economică şi care sunt introduse în circuitul marfar prin 
investirea muncii omenești.
53.În acest context, actul extinctiv de deposedare a proprietarului de bunurile sale, ce aparțin 
lui Coliban Serghei, cu ulterioara achiziție în posesia făptuitorului Coseric Oleg, atentează 
anume asupra relațiilor sociale existența cărora este determinată de posesia legală a 
bunurilor mobile.  
54.Latura obiectivă a infracțiunii de furt are o structură cvadruplă, având drept semne 
constitutive urătoarele: 1) fapta prejudiciabilă (acţiunea de sustragere ilegală a bunurilor); 
2) urmarea prejudiciabilă sub forma prejudiciului patrimonial efectiv; 3) legătura de 
cauzalitate trasată între fapta și urmarea prejudiciabilă. 3) metoda de săvârșire a 
infracţiunii: metoda ascunsă de comitere a sustragerii.
55.Așadar, se consideră „sustragere” luarea ilegală şi gratuită a bunurilor din posesia altuia 
care a cauzat un prejudiciu patrimonial efectiv acestuia săvârșită în scop acaparator. 
    În aceste circumstanțe, fapta realizată de Coseric Oleg constituie anume un act de 
sustragere. Or, acesta din urmă nu a fost împuternicit să preia bunurile din locul de aflare a 
lor, nu a achitat contravaloarea lor, i-a luat anume din posesia altei persoane, deoarece locul 
amplasării acestora – debaraua subsolului blocului locativ –, permite de a constata cu 
certitudine voința proprietarului de a poseda în continuare bunul/ bunurile, nerenunțând în 
nici o formă la acesta. 
56.Cu privire la urmările prejudiciabile, instanța de judecată reține legătura indisolubilă dintre 
acestea și obiectul juridic special, or, prin cauzarea urmărilor se aduce atingere directă 
relațiilor sociale cu privire la posesia bunurilor și se arată implicit esența caracterului 
patrimonial al sustragerii.
57.Pe cale de consecință, obiectul juridic alături de obiectul material condiționează forma 
exterioară a urmărilor prejudiciabile, astfel încât, proporția reducerii masei patrimoniale a 
părții vătămate a fost direct proporțională cu creșterea masei patrimoniale a părții vătămate 
a fost direct proporțională cu creșterea masei patrimoniale a inculpatului.
58.În acest context, instanța de judecată reține că, se indică exact la categoria, tipul și valoarea 
bunurilor sustrase, indiferent de percepția valorii acestora de către inculpat, iar aceste 
prejudicii nu constituie niște „beneficii prezumate” pentru partea vătămată, ci se aflau în 
posesia reală a ultimei la momentul săvârșirii infracțiunii, ceea ce indică direct spre 
cauzarea unui „prejudiciu patrimonial efectiv” părții vătămate Coliban Serghei, în valoare 
de 11 624,00 lei.
59.Obiecția apărătorului inculpatului, privind omisiunea de a stabili valoarea reală a bunurilor 
sustrase, cu concursul unui specialist, a fost deja examinată în cadrul urmăririi penale, 
oferindu-se un răspuns detaliat asupra modului de calcul și identificare a valorii bunurilor 
ce constituie obiectul sustragerii (f.d. 144-147, vol. II).
60.Instanța de judecată reține că prejudiciul cauzat depășește în mod evident 20% din 
cuantumul salariului mediu lunar pe economie prognozat, aprobat de Guvern pentru anul în 
curs la data săvârșirii faptei.
61.Or, conform Hotărârii Guvernului nr. 1033 din 21.12.2023, privind aprobarea cuantumului 
salariului mediu lunar pe economie, prognozat pentru anul 2024: „Se aprobă cuantumul 
salariului mediu lunar pe economie, prognozat pentru anul 2024, în mărime de 13700 de 
lei, pentru utilizare în modul stabilit de legislaţie”. 
62.Stabilirea modului ascuns în acest caz a întrunit ambele criterii atât subiectiv cât și obiectiv 
și s-a realizat în opinia instanței, pe neobservate pentru alte persoane. În acest context, în 
timpul săvârșirii infracțiunii, inculpatul nu se afla în nemijlocita apropiere de partea 
vătămată sau martori oculari, iar având certitudinea că nu este observat a acționat într-un 
mod imperceptibil pentru alte persoane, astfel încât a rămas nemarcat.
63.Cu referire la agravanta incriminată prin actul de acuzație prevăzută la art. 186, alin. (2), 
lit. c) Cod penal, instanța de judecată reține că fapta prejudiciabilă a fost comisă de 
inculpatul Coseric Oleg prin pătrundere în alt loc pentru depozitare, și anume în debaraua 
subsolului blocului locativ, situată pe adresa mun. Chișinău, str. D. Rîșcanu, nr. 18/1.
64.În concluzie, instanța de judecată statuează că infracțiunea de furt face parte din rândul 
infracțiunilor materiale și se consideră consumată din momentul luării bunurilor din 
posesia victimei și dispunerea de acestea de către inculpat după propria dorință, ceea ce 
întregește latura obiectivă a infracțiunii date.
65.Faptul că acesta a realizat pe deplin fapta prejudiciabilă reiese din probele rezultate din 
mijloacele de probă cercetate nemijlocit în fața instanței de judecată (§§ 23-29 de mai sus), 
inclusiv din depozițiile părții vătămate și civile (§ 10 de mai sus). 
66.Cu referire la Latura subiectivă se remarcă că infracțiunea de furt este una intenționată, iar 
conținutul intenției trebuie examinat și determinat, stabilit din materialele faptei, adică prin 
aprecierea tuturor elementelor laturii subiective.
67.Concluzia privind conținutul intenției rezultă din materialitatea faptei, adică din 
examinarea tuturor elementelor laturii obiective, iar din ansamblul mijloacelor de probă 
administrate și a circumstanțelor de fapt și de drept analizate supra denotă prezența unei 
intenții directe la săvârșirea infracțiunii de către inculpatul Coseric Oleg. 
68.Pe de altă parte, instanța de judecată nu a constatat semne care ar infirma prezența scopului 
de cupiditate la săvârșirea infracțiunii, or, din mijloacele de probă administrate se denotă 
exclusiv dorința inculpatului de a beneficia de bunurile sustrase.
69.Subiectul infracțiunii de furt este persoana fizică, responsabilă, care la momentul comiterii 
faptei a atins vârsta de 14 ani, ceea ce se atribuie perfect, la data comiterii infracțiunii, 
inculpatului Coseric Oleg, cu d.n. *****.
b) art. 1921, alin. (1) Cod penal
70.Obiectul juridic generic al infracțiunii îl constituie relațiile sociale cu privire la posesia 
asupra mijlocului de transport. 
71.Obiectul material al infracțiunii l-a constituit mijlocul de transport: *****, cu n/î: *****, 
astfel cum rezultă din noțiunea reglementată de art. 132 Cod penal: „prin mijloace de 
transport se înțeleg toate tipurile de automobile […]”.
72.Latura obiectivă a infracțiunii specificate la alin. (1), art. 192 1 Cod penal constă în fapta 
prejudiciabilă exprimată în acțiunea de răpire. Răpirea este o acțiune care presupune 
succesiunea a două acte: 1) deposedare, adică scoaterea mijlocului de transport din posesia 
victimei; 2) imposedarea, adică trecerea mijlocului de transport în posesia și folosința 
făptuitorului. 
     În speță, fapta prejudiciabilă comisă de Coseric Oleg s-a manifestat prin scoaterea 
mijlocului de transport de *****, cu n/î: *****, din posesia întreprinderii S.C. „Intertrans” 
și trecerea acestuia în posesia și folosința sa.
     Mijlocul de transport răpit este străin făptuitorului, iar aceste acțiuni de deposedare au un 
caracter ilegal. Orice luare neautorizată a mijlocului de transport implică tragerea la 
răspundere în baza art. 1921, alin. (1) Cod penal (dacă nu este atestat scopul de cupiditate).
73.Prin urmare, componența de infracțiune la art. 192 1, alin. (1) Cod penal este una formală și 
se consideră consumată din momentul deplasării și ca efect al schimbării localizării 
mijlocului de transport.
     Pentru consumarea infracțiunii de răpire a mijlocului de transport nu are importanță 
distanța la care a fost deplasat mijlocul de transport, ci se consumă imediat din momentul 
deplasării mijlocului de transport de la locul aflării sale.
74.Latura subiectivă a infracțiunii se caracterizează prin intenția directă a inculpatului, or, 
acesta își dădea seama de caracterul prejudiciabil al acțiunilor sale, a prevăzut urmările ei 
prejudiciabile și a dorit în mod conștient survenirea acestora, în acest fel confirmându-se 
caracterul intenționat al acțiunilor sale de răpire a mijlocului de transport. 
75.Subiect al infracțiunii prevăzute la alin. (1) al art. 192 1 Cod penal este reprezentat de   
persoana fizică, responsabilă, care la momentul săvârșirii infracțiunii a atins vârsta de 16 
ani. 
76.Probele expuse supra constată cu certitudine că inculpatul Coseric Oleg, la data de 
24.01.2025, avea împlinită vârsta de 22 de ani, fiind prezumat responsabil.
c) art. 2641, alin. (5) Cod penal
77. Astfel, obiectul juridic generic, reieșind din denumirea capitolului, îl constituie relațiile                                   
sociale cu privire la securitatea în transport. 
78.Securitatea în transport este lipsa de primejdii pentru viața și sănătatea oamenilor, siguranța      
exploatării mijloacelor de transport, a căilor de comunicație, clădirilor și instalațiilor, 
precum și protecția mediului.
79. Obiectul juridic special este format din relațiile sociale cu privire la siguranța traficului 
rutier.
80. Latura obiectivă a infracțiunii specificate la alin. (5), art. 264 1 Cod penal se exprimă în 
fapta prejudiciabilă sub forma de:
a)   conducere a mijlocului de transport de către o persoană care are o concentrație de alcool 
în sânge ce depășește 0,7 g/l sau de vapori de alcool în aerul expirat ce depășește 0,35 
mg/l ori care se află în stare de ebrietate produsă de substanțe stupefiante şi/ sau de alte 
substanțe cu efecte similare; 
b)   predare a conducerii mijlocului de transport către o altă persoană care are depășite 
limitele de alcool admisibile sau în stare de ebrietate produsă de alte substanțe;
c)   respingere (refuz, împotrivire sau eschivare) a efectuării testării alcoolscopice şi/ sau 
testarea antidrog, a examenului medical în vederea stabilirii stării de ebrietate și a naturii 
ei sau a recoltării probelor biologice în cadrul acestui examen medical; 
d)   consumul de alcool, de substanţe stupefiante şi/sau de alte substanţe cu efecte similare 
până la testarea alcoolscopică şi/sau testarea antidrog sau până la recoltarea probelor 
biologice în vederea stabilirii stării de ebrietate şi a naturii ei.
81.Potrivit lit. a), pct. 14 al Regulamentului Circulației Rutiere (aprobat prin Hotărârea 
Guvernului nr. 357 din 13.05.2009) se prevede că, conducătorului de vehicul îi este interzis, 
printre altele, să conducă vehiculul în stare de ebrietate, sub influența drogurilor sau altor 
substanțe contraindicate, precum şi sub influența preparatelor medicamentoase care 
provoacă reducerea reacției. 
82.Conform lit. a), alin. (2) al pct. 10 al Regulamentului Circulației Rutiere, persoana care 
conduce un autovehicul trebuie să posede şi, la cererea polițistului, poliţistului de frontieră, 
ofiţerului echipei mobile a Serviciului Vamal, este obligată să înmâneze pentru control: 
permisul de conducere perfectat pe numele său, valabil pentru categoria (subcategoria) din 
care face parte autovehiculul condus sau actul de identitate valabil pe numele său, pentru a 
putea fi verificat dreptul de a conduce vehicule din categoria (subcategoria) din care face 
parte vehiculul condus.
83.În temeiul pct. 108 al aceluiași regulament, instruirea teoretică şi practică în vederea 
obţinerii permisului de conducere, precum şi pentru obţinerea categoriilor sau 
subcategoriilor noi poate fi efectuată doar în cadrul cursurilor organizate de instituţiile 
licenţiate și/ sau acreditate în domeniu.
84.La rândul său, art. 18 al Legii privind siguranța traficului rutier nr. 131 din 07 iunie 2007 
stabilește că, pentru a conduce autovehiculul pe drumurile publice, conducătorul lui trebuie 
să fie apt din punct de vedere psihofiziologic.
85.Sub aspectul laturii obiective, fapta comisă de către Coseric Oleg a constat în acțiunea de 
conducere a mijlocului transport fără a avea permis de conducere perfectat pe numele său, 
având o concentrație de vapori de alcool în aerul expirat de 0,61 mg/l. 
86.Faptul că acesta a condus autovehiculul cu depășirea limitelor de alcool admisibile reiese din 
probele rezultate din mijloacele de probă cercetate nemijlocit în fața instanței de judecată 
(§§ 24-49 de mai sus), inclusiv din declarațiile reprezentantului părții vătămate și a 
martorilor (§§ 11-16). 
87.Faptul că Coseric nu doar a consumat substanțe din categoria celor raportate la noțiunea 
generală de „substanțe alcoolice”, ci și a fost în stare de ebrietate rezultă din declarațiile 
martorilor Corețchi Gheorghe și Dilipovici Gheorghe care au confirmat că conducătorul 
vehiculului stopat a fost în stare de ebrietate alcoolică, avea miros specific din cavitatea 
bucală, iar conducerea mijlocului de transport era neuniformă.
88.Totodată, din circumstanțele cazului reiese cert că Coseric Oleg se afla la conducerea 
mijlocului de transport în perioada anterioară prelevării probelor aerului expirat.
89.În final, Cazacu Alexandru a fost depistat în timpul conducerii mijlocului de transport în 
timp ce nu deținea permis de conducere a mijloacelor de transport. Această circumstanță a 
cauzei se confirmă, în mod principal, prin Informația SIC „Acces Web” (f.d. 99), conform 
căruia Coseric Oleg nu a obținut dreptul de a conduce vehicule și nu a fost documentat cu 
permis de conducere al R. Moldova.
90.Prin urmare, componența de infracțiune la art. 264 1, alin. (5) Cod penal fiind una formală, se 
atestă în afara oricărui dubiu rezonabil că inculpatul s-a aflat, în ziua comiterii faptei, anume 
la conducerea mijlocului de transport, fiind în stare de ebrietate ce depășește limitele de 
alcool admisibile, fără a deține asupra sa un permis de conducere.
91.Latura subiectivă în cazul alin. (5), art. 264 1 Cod penal se caracterizează prin vinovăție ce 
preia forma intenției, adică făptuitorul a conștientizat că conduce mijlocul de transport fără a 
deţine dreptul de conducere, prin ce pune în pericol siguranța circulației rutiere, viața și 
sănătatea pasagerilor, a prevăzut urmările prejudiciabile ce pot surveni și a admis în mod 
conștient posibilitatea survenirii lor.
           În mod adițional, inculpatul a conștientizat caracterul prejudiciabil al faptei de conducere 
a mijlocului de transport cu depășirea limitelor de alcool admisibile, a prevăzut urmările și 
le-a admis, fapt ce reiese din conjunctura comiterii faptei și din mijloacele probatorii 
cercetate în fond.       
            Motivul faptei comise s-a exprimat în superficialitatea manifestată de Coseric Oleg în 
raport cu respectarea prohibiției impuse de a conduce mijlocul de transport în absența unui 
permis de conducere, precum și cu depășirea limitelor de alcool admisibile.
92.Subiectul al infracțiunii prevăzute la alin. (5) al art. 264 1 Cod penal este reprezentat de   
persoana fizică, responsabilă, care la momentul săvârșirii infracțiunii a atins vârsta de 16 ani. 
93.Faptul că Coseric Oleg este subiect al infracțiunii imputate nu a fost pus la dubiu și se 
confirmă de cumulul probatoriului acumulat în faza de urmărire penală.
94.În final, pentru a atrage răspunderea penală conform art. 264 1, alin. (5) Cod penal, subiectul 
infracțiunii trebuie să nu dețină permisul de conducere a mijloacelor de transport în modul 
prevăzut de lege.
95.Potrivit mijloacelor de probă cercetate nemijlocit de către instanța de judecată (§ 40 de mai 
sus), se confirmă faptul că Coseric Oleg nu dispune de permis de conducere a mijloacelor de 
transport de orice categorie, eliberat de organele competente, în conformitate cu legislația în 
vigoare. 
d) art. 3521, alin. (1) Cod penal
96.Obiectul juridic generic al infracțiunii îl constituie relațiile sociale cu privire la încrederea 
publică în declarațiile servind producerii unor consecințe juridice, făcute unui organ 
competent.
97.Pentru a exista obiectul material al infracțiunii prevăzute la alin. (1), art. 352 1 Cod penal, 
declarația trebuie să fie, în total sau în parte, necorespunzătoare adevărului. Altfel spus, se 
are în vedere declarația în care este denaturat adevărul. Proporția în care declarația nu 
corespunde adevărului poate fi luată în considerare, eventual, la individualizarea pedepsei.
98.Latura obiectivă a infracțiunii constă în fapta prejudiciabilă exprimată prin acțiunea de 
prezentare a unei declarații necorespunzătoare adevărului unui organ competent. Declarația 
trebuie prezentată în fața unui organ competent, care reprezintă autoritatea publică centrală 
sau autoritate publică locală. Prezentarea declarației se exprimă fie în înfățișarea acesteia 
unor persoane cu funcție de răspundere corespunzătoare din cadrul unui organ competent, 
fie în depunerea declarației la un organ competent, în a cărei gestiune va rămâne.
99.Deci este foarte important a se stabili o legătură între anumite repere calificative:
-          dacă declaraţia este făcută organului competent;
-          dacă declaraţia este producătoare de consecinţe juridice;
-          dacă făptuitorul a avut în vedere producerea anume a acestor consecinţe.
100.Lipsa cel puţin a unui element care configurează această legătură determinată, pe cale de 
efect, condiționează imposibilitatea admiterii răspunderii penale pentru fapta de fals în 
declarații (prin prisma art. 3521,  alin. (1) Cod penal).
101.Atât angajații B.P.R.O. al D.P. mun. Chișinău, Ursachi Cezar și Corețchi Gheorghe, cât și 
cei de la I.N.S.P. al I.G.P., Dilipovici Gheiorghe și Dubița Viorel, fac parte din cadrul 
organului de constatare, iar declarațiile lui Coseric Oleg  aveau drept consecințe juridice de 
documentare corectă a cazului de comiterea a unei infracțiuni, și anume de constatarea în 
privința lui dacă se afla sau nu în stare de ebrietate.
102.Declarațiile necorespunzătoare adevărului făcute de Coseric Oleg, care s-a prezentat cu 
date de identitate necorespunzătoare adevărului, au produs consecințe juridice pentru 
acesta, fiind întocmite acte de constatare a celor săvârșite de ultimul pe actele de identitate 
la o altă persoană, Scutari Ion Serghei, iar Coseric Oleg a făcut aceste declarații atât verbal, 
constatat și prin înregistrarea video, recunoscută în calitate de mijloc material de probă, cât 
și înscris, semnând toate actele menționate la rubrica cet. Scutari Ion Serghei.
103.Având în vedere că la comiterea faptei nu s-au utilizat documente oficiale pe numele altei 
persoane, iar fapta nu a avut loc prin înregistrarea şi/ sau utilizarea conturilor de utilizatori 
pe platformele de socializare, a portalurilor web, a adreselor poştale electronice, a 
numerelor de telefon, a cardurilor de acces sau a altor servicii ale societăţii informaţionale, 
cele comise de Coseric Oleg nu reprezintă o infracțiune de Fals de identitate (art. 177 1 Cod 
penal). 
104.Infracțiunea prevăzută la alin. (1), art. 352 1 Cod penal, este una formală. Aceasta se 
consideră consumată din momentul depunerii declarației, producătoare de consecințe 
juridice, făcută organului competent, dacă făptuitorul a avut în vedere producerea anume a 
acestor consecințe.
105.Astfel, analizând mijloacele de probă prezentate de acuzare în susținerea învinuirii 
formulate, instanța de judecată apreciază că în acțiunile inculpatului Coseric Oleg sunt 
prezente semnele necesare specificate laturii obiective a infracțiunii prevăzute la art. 352 1, 
alin. (1) Cod penal
106.Latura subiectivă în cazul infracțiunii incriminate inculpatului se manifestă sub forma de 
intenție directă. Scopul acestei infracțiuni este unul special: scopul producerii unor 
consecințe juridice pentru făptuitor sau pentru o terță persoană. Pentru calificarea faptei nu 
este necesar ca scopul în cauză să fie efectiv realizat.
107.Subiect al infracțiunii prevăzute la alin. (1) al art. 352 1 Cod penal este reprezentat de   
persoana fizică, responsabilă, care la momentul săvârșirii infracțiunii a atins vârsta de 16 
ani. 
108.Faptul că Coseric Oleg este subiect al infracțiunii imputate nu a fost pus la dubiu și se 
confirmă de cumulul probatoriului acumulat în faza de urmărire penală.
VI.  Concluzia instanței de judecată
109.Conform art. 384 Cod de procedură penală, instanța hotărăşte asupra învinuirii înaintate 
inculpatului prin adoptarea sentinţei de condamnare, de achitare sau de încetare a 
procesului penal. Sentinţa se adoptă în numele legii. Sentinţa instanţei de judecată trebuie 
să fie legală, întemeiată şi motivată. Instanţa îşi întemeiază sentinţa numai pe probele care 
au fost cercetate în şedinţa de judecată.
110.Potrivit art. 389 Cod procedură penală, sentinţa de condamnarea se adoptă numai în 
condiţia în care, în urma cercetării judecătoreşti, vinovăţia inculpatului în săvârşirea 
infracţiunii a fost confirmată prin ansamblul de probe cercetate de instanţa de judecată. 
Sentinţa de condamnare nu poate fi bazată pe presupuneri sau, în mod exclusiv ori în 
principal, pe declaraţiile martorilor depuse în timpul urmăririi penale şi citite în instanţa de 
judecată în absenţa lor.
111.Analizând în şedinţa de judecată ansamblul materialului probator cercetat, în mod 
coroborat şi în interconexiunea lor, instanţa de judecată consideră dovedită integral şi 
dincolo de orice îndoială rezonabilă vina inculpatului Coseric Oleg în comiterea 
infracțiunilor prevăzute de art. 186, alin. (2), lit. c), art. 264 1, alin. (5), art. 192 1, alin. (1), 
art. 3521, alin. (1) Cod penal, Cod penal, în circumstanțele descrise la §§ 1, 3, 5, 7 de mai 
sus. 
112.Respectiv, instanța de judecată a constatat în mod cert că, în perioada de timp de la data de 
17.11.2024, ora 14 și 00 min., și până la data de 19.11.2024, ora 09 și 00 min., dându-şi 
seama de caracterul prejudiciabil al acțiunilor sale, prevăzând urmările lor şi dorind în mod 
conştient survenirea acestora, urmărind scopul sustragerii pe ascuns de bunuri din motiv de 
cupiditate, acționând cu intenţie directă îndreptată spre atingerea scopului stabilit, Coseric 
Oleg a pătruns prin acces liber prin fereastra deschisă de la debaraua din subsolul blocului 
locativ amplasat pe adresa:*****, de unde a sustras pe ascuns o trotinetă de model: 
„Xiaomi MiJi M365 Black”, în valoare de 6 000,00 lei; şase sticle de vin „Purcari 
Vinohora Rose”, în valoare de 209,00 lei per bucată, în total în valoare de 1 254,00 lei; 
zece sticle de vin „Timbrus Sauvignon Blanc”, în valoare de 142,00 lei per bucată, în total 
în valoare de 1 420,00 lei; şase sticle de vin „Timbrus Chardonnay Blanc”, în valoare de 
140,00 lei per bucată, în total în valoare de 840,00 lei; o sticlă de vin „Et Cetera Saperavi 
(Cuvee Rouge)” roşu, în valoare de 330,00 lei; două sticle de vin „Carpe Diem Bad Boys 
2017”, în valoare de 394,00 lei per bucată, în total valoarea de 788,00 lei; două sticle de 
vin „Vintage Negru de Mileşti Mici 1988” roşu, în valoare de 187,00 lei per sticlă, care 
constituie suma de 374,00 lei; două sticle de spumant „Cuvee de Purcari 1827” rose, brut, 
în valoare de 309,00 lei per sticlă, care constituie suma de 618,00 lei, bunuri care se aflau 
în stăpânirea lui Coseric Oleg și cu care a ieșit din debaraua menționată, s-a deplasat pe o 
adresă neidentificată de către organul de urmărire penală, dispunând de aceste bunuri în 
mod liber, cauzându-i astfel părții vătămate Coliban Serghei o daună material în sumă de 
11 624,00 lei. 
113.La data de 24.01.2025, aproximativ în jurul orei 04 și 10 min., aflându-se pe adresa: mun. 
Chișinău, intersecția str. Tudor Vladimirescu şi cu str. Nicolae Dimo, nr. 8, unde se afla 
parcat autocarul de model: *****”, anul fabricării 2009, cu n/î: *****”, сe аparține 
întreprinderii private înregistrate în Ucraina „IHTEPTPAHC”, nr. 31191765, acționând cu 
intenție unică îndreptată spre răpirea mijlocului de transport fără scop de însușire, dându-şi 
seama de caracterul prejudiciabil al acțiunilor sale, prevăzând urmările prejudiciabile şi 
dorind survenirea acestora, în scopul realizării intenției sale infracționale, Coseric Oleg s-a 
apropiat de autocarul descris și, folosindu-se de faptul că nu a fost observat de nimeni, a 
intrat prin acces liber în interior. Având în vedere că în autocar cheile se aflau amplasate în 
contact, Coseric Oleg a pornit motorul şi a început a efectua manevra de părăsire a locului 
unde se afla parcat vehiculul menționat, fiind însă stopat peste un anumit timp de către de 
angajații Batalionului de patrulare şi reacționare operativă al Direcției de Poliție a mun. 
Chişinău, când se afla în intersecția străzilor Tudor Vladimirescu şi Nicolae Dimo, mun. 
Chișinău. 
114.La data de 24.01.2025, aproximativ în jurul orei 04 și 10 min., neavând dreptul de a 
conduce mijloace de transport pentru orice categorie/ subcategorie potrivit datelor furnizate 
de I.P. „Agenția Servicii Publice”, acționând cu intenție directă, dându-și seama de 
caracterul prejudiciabil al acțiunilor sale şi prevăzând urmările lor, Coseric Oleg a condus 
autocarul de marca *****, cod VIN: XL9AA38R934003366, anul fabricării 2009, cu 
numărul de înmatriculare *****”, ce aparține întreprinderii private înregistrate în Ucraina 
„IHTEРTРАНС”, nr. 31191765, și fiind participant la trafic, pe timp de noapte, a efectuat 
o manevră cu spatele, pe drumul public, pe adresa: mun. Chișinău, str. Tudor Vladimirescu 
intersecție cu str. Nicolae Dimo, unde a fost stopat de angajații Batalionului de patrulare și 
reacționare operativă al Direcției de Poliție a mun. Chișinău. Drept rezultat al discuțiilor 
purtate, Coseric Oleg prezenta suspiciuni privind conducerea autocarului în stare de 
ebrietate alcoolică, fapt pentru care au fost solicitați agenții de circulație a Serviciului 
Patrulare mun. Chișinău al Direcției de Patrulare Centru a Inspectoratului Național de 
Securitate Publică al I.G.P. al M.A.I., Dilipovici Gheorghe și Colesnic Vladimir, care au 
intervenit cu automobilul de serviciu de model *****. În baza art. 438, alin. (1), lit. a) și 
alin. (2) din Codul contravențional, Coseric Oleg a fost suspus testării alcooltestului, 
acțiuni consemnate în cadrul Procesului-verbal privind constatarea faptei de conducere a 
mijlocului de transport în stare de ebrietate alcoolică/ narcotică din 24 ianuarie 2025, 
început la ora 04 și 20 min., finisat la ora 04 și 23 min., emis de către agentul constatator 
Dilipovici Gheorghe, cu mijlocul tehnic „Drager 6810”, seria și nr. ARPD 0095. În 
rezultat, potrivit testului cu nr. 203 din 24.01.2025, concentrația vaporilor de alcool în 
aerul expirat de către Coseric Oleg a fost fixată de 0,61 mg/l. Potrivit art. 13412 din Codul 
penal, acesta s-a aflat în stare de ebrietate, prin care se înțelege starea de dereglare 
psihofuncțională a organismului survenită în urma consumului de alcool, droguri și/ sau de 
alte substanțe cu efecte similare
115.La data de 24.01.2025, aproximativ în jurul orei 04 și 10 min., în timp ce conducea 
autocarul de model *****, cod VIN: „XL9AА38R934003366”, anul fabricării 2009, cu 
numărul de înmatriculare *****”, ce aparține întreprinderii private înregistrate în Ucraina 
„НТЕРТРАНС”, nr. 31191765, pe timp de noapte, efectuând o manevră cu spatele, pe 
drumul public, în intersecția de pe adresa: mun. Chișinău, str. Tudor Vladimirescu şi str. 
Nicolae Dimo, Coseric Oleg a fost stopat de angajații Batalionului de patrulare şi 
reacționare operativă al Direcției de Poliție a mun. Chișinău. Drept rezultat al discuțiilor 
purtate cu Coseric Oleg, ultimul s-a prezentat ca Scutari Ion Serghei. Fiind suspect de 
conducerea autocarului în stare de ebrietate alcoolică, la fața locului au fost solicitați 
agenții de circulație a Serviciului Patrulare mun. Chişinău al Direcției de Patrulare Centru a 
Inspectoratului Național de Securitate Publică al I.G.P. al M.A.I., Dilipovici Gheorghe şi 
Colesnic Vladimir, care s-au prezentat cu automobilul de serviciu de model: *****. În 
aceste circumstanțe, Coseric Oleg, având scopul producerii unor consecințe juridice pentru 
sine, a acționat intenționat și s-a prezentat în continuare cu datele de identitate a cet. 
Scutari Ion Serghei, născut la data de 26 ianuarie 1989, date de identitate ce au fost incluse 
în Procesul-verbal de efectuare a testării alcoolscopice cu mijlocul tehnic omologat şi 
verificat metrologic din 24 ianuarie 2025, început la ora 04 și 20 min., finisat la ora 04 și 
23 min., întocmit de către agentul constatator Dilipovici Gheorghe, fiind stabilită, potrivit 
testului nr. 203, concentrația vaporilor de alcool în aerul expirat de către Coseric Oleg, care 
s-a prezentat ca Scutari Ion Serghei, de 0,61 mg/l. După prezentarea rezultatelor testului 
nominalizat, Coseric Oleg care s-a prezentat în continuare ca Scutari Ion Serghei, a semnat 
la rubricile persoanei testate, rubrica obiecții şi la rubrica primirea copiei procesului-verbal 
menționat supra, scriind în limba română o explicație în care comunica că refuză să se 
deplaseze la Dispensarul Republican de Narcologie pentru prelevarea probelor biologice, 
fiind de acord cu rezultatul testului, indicând datele de identitate: Scutari Ion, a.n. 1989, 
efectuând şi o semnătură în acest sens. În baza rezultatelor obținute, a fost pornită cauza 
penală nr. 2025020223, conform art. 264¹, alin. (5) din Codul penal în privința lui Coseric 
Oleg.
116.În concluzie, instanţa de judecată consideră că, probele cercetate în cadrul examinării 
cauzei confirmă circumstanţele de fapt, fiind suficiente pentru a dovedi incontestabil că 
faptele infracţionale există şi că au fost săvârșite de către inculpat.
VII.  Sancțiunea penală
117.La stabilirea categoriei şi termenului de pedeapsă, în conformitate cu prevederile 
articolelor 7, 61, 75–77 Codul penal, instanţa de judecată ţine cont şi reiese din scopul 
pedepsei penale, care urmăreşte restabilirea echităţii sociale, corectarea persoanei vinovate 
şi prevenirea săvârşirii de noi infracţiuni şi ţine cont de gravitatea infracţiunii săvârşite, de 
motivul acesteia, de persoana celui vinovat, de circumstanţele cauzei care atenuează sau 
agravează răspunderea, de influenţa pedepsei aplicate asupra corectării şi reeducării 
vinovatului, precum şi de condiţiile de viaţă ale acestuia. 
118.Aşadar, în corespundere cu art. 7 Codul penal, la aplicarea legii penale se ţine cont de 
caracterul şi gradul prejudiciabil al infracţiunii săvârşite, de persoana celui vinovat şi de 
circumstanţele cauzei care atenuează ori agravează răspunderea penală. Astfel, pedeapsa 
aplicată are drept scop de a influenţa inculpații de a-şi revizui atitudinea faţă de valorile 
sociale şi comportamentul faţă de membrii societăţii, or, pentru a-şi atinge scopul, o 
pedeapsă penală nu trebuie să fie retribuitivă, intimidatoare sau vindicativă, în sens că 
aceasta nu trebuie privită ca preţul pe care trebuie să-l plătească persoana pentru fapta 
prejudiciabilă şi excluderea caracterului vindicativ al pedepsei, ci realizarea dreptății. 
i. Circumstanțele care atenuează sau agravează răspunderea
119.Circumstanța care atenuează răspunderea inculpatului Coseric Oleg, conform art. 76, alin. 
(1), lit. f) din Codul penal, este contribuirea activă la descoperirea infracțiunii.
120.Or, fără verificarea declarațiilor la fața locului, probatoriul prezentat de partea acuzării nu 
ar fi fost în măsură să convingă instanța de vinovăția subiectului infracțiunii prevăzute de 
art. 186, alin. (2), lit. c) Cod penal, mai ales pe fundalul refuzului inculpatului de a face 
declarații în fața instanței de judecată și omisiunii vreunei părți a procesului judiciar de a 
solicita darea citirii a declarațiilor inculpatului oferite la etapa de urmărire penală. 
121.Circumstanțele care agravează răspunderea inculpatului, conform art. 77, alin. (1), lit. a) 
Cod penal, este săvârșirea infracţiunii de către o persoană care anterior a fost condamnată 
pentru infracţiune similară.
122.Așadar, potrivit Sentinței Judecătoriei Bălți, sediul central, nr. 1-972/2022 din 28.12.2022 
(f.d. 101, 169-170 vol. I), procesul penal intentat în privința lui Coseric Oleg conform art. 
186, alin. (2), lit. b) Cod penal a fost încetat, pe motivul împăcării părților.
ii. Caracterizarea inculpatului
123.Conform Formei 246 din 25.02.2025 (f.d. 101, vol. I), se atestă că Coseric Oleg a fost atras 
anterior la răspundere penală prin: Sentința Judecătoriei Bălți, sediul central, nr. 1-
972/2022 din 28.12.2022 (f.d. 169-170, vol. I), prin care procesul penal intentat conform 
art. 186, alin. (2), lit. b) Cod penal a fost încetat pe motivul împăcării părților.
124.Din Certificatul nr. 171 din 17.03.2025 (f.d. 103, vol. I), rezultă că Coseric Oleg nu se află 
în supraveghere dispensarică a medicului narcolog. 
125.Din Certificatul nr. 233/25 din 22.04.2025 (f.d. 105, vol. I), rezultă că Coseric Oleg nu se 
află în supraveghere la medicul psihiatru.
iii. Gravitatea infracțiunii
126.Conform prevederilor art. 16, alin. (3) Cod penal: „Infracţiuni mai puţin grave se 
consideră faptele pentru care legea penală prevede pedeapsa maximă cu închisoare pe un 
termen de până la 5 ani inclusiv”.
127.La caz, instanța de judecată relevă că inculpatul Coseric Oleg a comis o infracțiune mai 
puțin gravă (art. 186, alin. (2), lit. c) Cod penal prevede o pedeapsă cu închisoarea pe un 
termen de până la 4 ani).
128.Infracțiunea prevăzută la art. art. 192 1, alin. (1) Cod penal prevede o pedeapsă cu 
închisoarea pe un termen de până la 3 ani, deci este la fel o infracțiune mai puțin gravă.
129.Infracțiunea prevăzută la art. 264 1, alin. (5) Cod penal prevede o pedeapsă cu închisoarea 
pe un termen de până la 5 ani, respectiv de asemenea este o infracțiune mai puțin gravă.
130.Infracțiunea prevăzută la art. 352 1, alin. (1) Cod penal prevede o pedeapsă cu închisoarea 
pe un termen de până la 1 an, corespunzător este o infracțiune ușoară.
131.Astfel, conform art. 16, alin. (2) Cod penal: „Infracţiuni uşoare se consideră faptele pentru 
care legea penală prevede în calitate de pedeapsă maximă pedeapsa închisorii pe un 
termen de până la 2 ani inclusiv”.
iv. Mențiunea referitor la recidivă
132.Conform art. 34, alin. (1) Cod penal, se consideră recidivă comiterea cu intenţie a uneia sau 
mai multor infracţiuni de o persoană cu antecedente penale pentru o infracţiune săvârșită 
cu intenţie.
133.În acord cu prevederile art. 110 Cod penal, antecedentele penale reprezintă o stare juridică 
a persoanei, ce apare din momentul rămânerii definitive a sentinţei de condamnare, 
generând consecinţe de drept nefavorabile pentru condamnat pînă la momentul stingerii 
antecedentelor penale sau reabilitării.
134.Din materialele cauzei penale rezultă că inculpatul Coseric Oleg nu are antecedente penale 
nestinse, prin urmare, la caz, nu se atestă starea de recidivă infracțională. 
v. Mărimea și tipul pedepsei 
135.Instanţa de judecată accentuează că pedeapsa aplicată inculpatului trebuie să fie 
echitabilă, legală şi individualizată, capabilă să restabilească echitatea socială şi să 
realizeze scopurile legii penale şi pedepsei penale, în strictă conformitate cu dispoziţiile 
părţii generale a Codului penal şi stabilirea pedepsei în limitele fixate în partea specială. 
136.Limitele termenelor de pedeapsă, prevăzute în partea specială, sunt determinate de 
încadrarea juridică a faptei şi reflectă gravitatea infracţiunii săvârşite. Gravitatea acesteia 
constă în modul şi mijloacele de săvârșire a faptei, de scopul urmărit, de împrejurările în 
care fapta a fost comisă, de urmările produse sau care s-ar fi putut produce. Cuantumul 
pedepsei, în afară de gravitatea infracţiunii săvârşite, se stabileşte având în vedere persoana 
celui vinovat, care include date privind gradul de dezvoltare psihică, situaţia materială, 
familială sau socială, prezenţa sau lipsa antecedentelor penale, comportamentul 
inculpatului până sau după săvârşirea infracţiunii, deci este vorba de personalitatea 
infractorului. 
137.Conform art. 8 Codul penal, caracterul infracţional al faptei şi pedeapsa pentru aceasta se 
stabilesc de legea penală în vigoare la momentul săvârşirii faptei. 
138.În acest context, legiuitorul a reglementat ca fiind prejudiciabilă şi prezentând un pericol 
social sporit fapta de sustragere a bunurilor altei persoane prin furt, răpierea mijlocului de 
transport, conducerea mijlocului de transport în stare de ebrietate alcoolică în absența 
permisului de conducere și falsul în declarații. 
139.Legiuitorul, estimând in abstractio pericolul social al infracţiunii incriminate la art. 186, 
alin. (2), lit. c) Cod penal, a stabilit că aceasta se pedepseşte cu amendă în mărime de la 
650 la 1350 unităţi convenţionale sau cu muncă neremunerată în folosul comunităţii de la 
180 la 240 de ore, sau cu închisoare de până la 4 ani.
140.Infracțiunea prevăzută la art. 192 1, alin. (1) Cod penal, se pedepseşte cu amendă în mărime 
de la 850 la 1350 unităţi convenţionale sau cu închisoare de la 1 la 3 ani.
141.Infracțiunea prevăzută la art. 264 1, alin. (5) Cod penal, se pedepsește cu amendă de la 2500 
la 3000 de unităţi convenţionale sau cu închisoare de la 2 la 5 ani.
142.Infracțiunea prevăzută la art. 352 1, alin. (1) Cod penal, se pedepseşte cu amendă în mărime 
de până la 950 unităţi convenţionale sau cu închisoare de până la 1 an cu privarea de 
dreptul de a ocupa anumite funcţii sau de a exercita o anumită activitate pe un termen de 
până la 5 ani.
143.Conform art. 72, alin. (2) și (3) Cod penal, în penitenciare de tip deschis execută pedeapsa 
persoanele condamnate la închisoare pentru infracţiuni săvîrşite din imprudenţă şi pentru 
infracţiuni uşoare săvârşite cu intenţie. În penitenciare de tip semiînchis execută pedeapsa 
persoanele condamnate la închisoare pentru infracţiuni mai puţin grave şi grave, săvârșite 
cu intenţie.
144.La caz, instanța de judecată consideră că pedeapsa stabilită lui Coseric Oleg în baza art. 
186, alin. (1), lit. c) Cod penal urmează să fie stabilită în următoarea formă și mărime: 
închisoare pe un termen de 8 (opt) luni, cu executarea acesteia în penitenciar de tip 
semiînchis.
145.În baza art. 192 1, alin. (1) Cod penal lui Coseric Oleg urmează să fie stabilită pedeapsa în 
următoarea formă și mărime: închisoare pe un termen de 1 (un) an, cu executarea acesteia 
în penitenciar de tip semiînchis.
146.În baza art. 264 1, alin. (5) Cod penal lui Coseric Oleg urmează să fie stabilită pedeapsa  în 
următoarea formă și mărime: închisoare pe un termen de 2 (doi) ani, cu executarea acesteia 
în penitenciar de tip semiînchis.
147.În baza art. 352 1, alin. (1) Cod penal lui Coseric Oleg urmează să fie stabilită pedeapsa  în 
următoarea formă și mărime: închisoare pe un termen de 6 (șase) luni, cu executarea 
acesteia în penitenciar de tip deschis, cu privarea de dreptul de a exercita activități în sfera 
publică și de a ocupa anumite funcții publice pe un termen de 3 ani.
148.În baza art. 84, alin. (1) Cod penal, pentru concurs de infracțiuni dintre episoadele 
infracționale menționate, prin cumul parțial al pedepselor aplicate, lui Coseric Oleg i se 
stabilește pedeapsa cu închisoare pe un termen de 3 (trei) ani, cu executarea acesteia în 
penitenciar de tip semiînchis, cu privarea de dreptul de a exercita activități în sfera 
publică și de a ocupa anumite funcții publice pe un termen de 3 (trei) ani.
149.Temeiuri de liberare de răspundere penală, în privința inculpatului Coseric Oleg, instanța 
de judecată nu a stabilit.
150.Așadar, anterior inculpatul a comis infracțiuni similare, iar în timp a recidivat, fără ca să 
extragă o lecție pentru viitor, ci dimpotrivă a diversificat sfera activităților criminale cu noi 
infracțiuni, prezentând o dezobediență deosebită în raport cu organele de drept. 
151.Acesta nu este încadrat în câmpul muncii, nu are un loc permanent de trai/ studii, nu are la 
întreținere careva persoane.  
VIII. Corpurile delicte
152.Prin Ordonanța organului de urmărire penală din 20.01.2025 (f.d. 66, Vol. I), a fost 
recunoscut în calitate de corp delict: o geacă uzată de toamnă din stofă de culoare negru cu 
formă de romburi cusute, cu fermoar și cu denumirea „CRISTOBAL”, transmisă în camera 
de păstrare a corpurilor delicte de la Inspectoratul de Poliție Râșcani al Direcției de Poliție 
mun. Chișinău (cu adresa: mun. Chișinău, str. Miron Costin, nr.  5/1).
153.În baza Ordonanței de recunoaștere a mijlocului material de probă din 21.02.2025 (f.d. 73, 
vol. I), a fost recunoscut în calitate de mijloc de probă: alcooltestului „Drager” nr. 6820 din 
24.01.2025, testul nr. 203 din 24.01.2025, ora 04:23, a lui Scutari Ion, a.n. *****9 (care 
este Coseric Oleg *****), anexat la dosarul penal în cauză (f.d. 71, vol. I).
154.Prin Ordonanța organului de urmărire penală din 24.02.2025 (f.d. 86, vol. I), a fost 
recunoscut în calitate de mijloc material de probă: un CD-R, ce conține 2 secvențe video, 
cu inscripția „24.01.2025”, împachetat într-un plic de hârtie de culoare albă, anexat la 
dosarul penal în cauză (f.d. 84, vol. I).
155.Prin Ordonanța organului de urmărire penală din 24.01.2025 (f.d. 128, vol. I), a fost 
recunoscut în calitate de corp delict: autocarul de model: *****, cu n/î: *****, ce aparține 
S.C. „Intertrans”, fiind transmis spre păstrare reprezentantului părții vătămate Dubovîi 
Victor până la emiterea unei decizii a instanței de judecată (f.d. 129-131, vol. I).
156.Prin Ordonanța organului de urmărire penală din 24.01.2025 (f.d. 53, vol. II), au fost 
recunoscute în calitate de corpuri delicte: un cablu pentru încărcarea telefonului, bloc 
pentru încărcarea telefonului, centură, pieptene, 10 chei, telefon mobil de model „Samsung 
Galaxy S9+”, cu IMEI1: 357631095528635 și IMEI2: 357632095528633, transmise în 
camera de păstrare a corpurilor delicte de la Inspectoratul de Poliție Râșcani al Direcției de 
Poliție mun. Chișinău (cu adresa: mun. Chișinău, str. Miron Costin, nr.  5/1).
157.În baza art. 162, alin. (1), pct. 5), 6) Cod de procedură penală, în cazul în care procurorul 
dispune încetarea urmăririi penale sau în cazul soluționării cauzei în fond, se hotărăște 
chestiunea cu privire la corpurile delicte. În acest caz: documentele care constituie corpuri 
delicte rămân în dosar pe tot termenul de păstrare a lui sau, la solicitare, se remit 
persoanelor interesate; obiectele ridicate de organul de urmărire penală, dar care nu au fost 
recunoscute corpuri delicte, se remit persoanelor de la care au fost ridicate.
158.Prin urmare, instanța de judecată consideră necesar ca mijloacele materiale de probă 
nominalizate mai sus (§§ 153-154 de mai sus), și anume: alcooltestului „Drager” nr. 6820 
din 24.01.2025, testul nr. 203 din 24.01.2025, ora 04:23, a lui Scutari Ion, a.n. *****9 
(care este Coseric Oleg *****), anexat la dosarul penal în cauză (f.d. 71, vol. I) și un CD-R 
ce conține 2 secvențe video, cu inscripția „24.01.2025”, împachetat într-un plic de hârtie de 
culoare albă, anexat la dosarul penal în cauză (f.d. 84, vol. I), urmează să rămână la 
materialele dosarului penal pe tot termenul lui de păstrare.
159.Corpul delict: autocarul de model: *****, cu n/î: *****, ce aparține S.C. „Intertrans”, fiind 
transmis spre păstrare reprezentantului părții vătămate Dubovîi Victor până la emiterea 
unei decizii a instanței de judecată (f.d. 129-131, vol. I), după definitivarea sentinței 
urmează de lăsat în posesia proprietarului.
160.La rândul său, corpul delict: o geacă uzată de toamnă din stofă de culoare negru cu formă 
de romburi cusute, cu fermoar și cu denumirea „CRISTOBAL”, transmisă în camera de 
păstrare a corpurilor delicte de la Inspectoratul de Poliție Râșcani al Direcției de Poliție 
mun. Chișinău (cu adresa: mun. Chișinău, str. Miron Costin, nr.  5/1), se va restitui 
proprietarului, Casenciuc Tatiana.
161.Corpurile delicte: un cablu pentru încărcarea telefonului, bloc pentru încărcarea 
telefonului, centură, pieptene, 10 chei, telefon mobil de model „Samsung Galaxy S9+”, cu 
IMEI1: 357631095528635 și IMEI2: 357632095528633, transmise în camera de păstrare a 
corpurilor delicte de la Inspectoratul de Poliție Râșcani al Direcției de Poliție mun. 
Chișinău (cu adresa: mun. Chișinău, str. Miron Costin, nr.  5/1), se remit persoanei de la 
care au fost ridicate – Coseric Oleg. 
IX.Acțiunea civilă
162.Acțiune civilă, în înțelesul reglementat de Capitolul I al Titlului VII al Codului de 
procedură penală, a fost înaintată la data de 16.10.2025, de către partea civilă Coliban 
Serghei 
163.Conform Cererii de chemare în judecată din 16.10.2025, Coliban Serghei a explicat că 
prin fapta comisă de Coseric Oleg i-a fost cauzat un prejudiciu material în sumă de 11 
624,00 lei, încasarea căruia îl solicită din contul inculpatului. 
      i. Cadrul normativ pertinent
164.Conform art. 219, alin. (1)-(4) Cod de procedură penală, acţiunea civilă în procesul penal 
se intentează prin depunerea unei cereri, adresate procurorului sau instanţei de judecată, de 
către persoanele fizice sau juridice cărora le-au fost cauzate prejudicii materiale sau morale 
nemijlocit prin fapta (acţiunea sau inacţiunea) interzisă de legea penală sau în legătură cu 
săvârșirea acesteia.  Persoanele fizice şi juridice cărora le-a fost cauzat prejudiciu 
nemijlocit prin acţiunile interzise de legea penală pot intenta o acţiune civilă privitor la 
despăgubire prin: 1) restituirea în natură a obiectelor sau a contravalorii bunurilor pierdute 
ori nimicite în urma săvîrşirii faptei interzise de legea penală; 2) compensarea cheltuielilor 
pentru procurarea bunurilor pierdute ori nimicite sau restabilirea calităţii, aspectului 
comercial, precum şi repararea bunurilor deteriorate; 3) compensarea venitului ratat în 
urma acţiunilor interzise de legea penală; 4) repararea prejudiciului moral sau, după caz, a 
daunei aduse reputaţiei profesionale. Prejudiciul material se consideră legat de săvîrşirea 
acţiunii interzise de legea penală dacă el se exprimă în cheltuieli pentru: 1) tratamentul 
părţii vătămate şi îngrijirea acesteia; 2) înmormântarea părţii vătămate; 3) plata sumelor de 
asigurare, indemnizaţiilor şi pensiilor; 4) executarea contractului de depozit al bunurilor. 
La evaluarea cuantumului despăgubirilor materiale ale prejudiciului moral, instanţa de 
judecată ia în considerare suferinţele fizice ale victimei, prejudiciul agrement sau estetic, 
pierderea speranţei în viaţă, pierderea onoarei prin defăimare, suferinţele psihice provocate 
de decesul rudelor apropiate etc.
165.Potrivit art. 220, alin. (3) Cod de procedură penală, hotărârea privind acţiunea civilă se 
adoptă în conformitate cu normele dreptului civil şi ale altor domenii de drept. 
166.În baza art. 221, alin. (1)-(3) și (5) Cod de procedură penală, acţiunea civilă în procesul 
penal se intentează în baza cererii scrise a părţii civile sau a reprezentantului ei în orice 
moment de la pornirea procesului penal până la terminarea cercetării judecătoreşti. 
Acţiunea civilă se intentează faţă de bănuit, învinuit, inculpat, faţă de o persoană 
necunoscută care urmează să fie trasă la răspundere sau faţă de persoana care poate fi 
responsabilă de acţiunile învinuitului, inculpatului. În cererea de intentare a acţiunii civile 
se arată cauza penală în procedura căreia urmează să fie intentată acţiunea civilă, cine şi 
către cine intentează acţiunea, valoarea acţiunii şi cerinţa de despăgubire. Dacă este 
necesar, partea civilă îşi poate concretiza pretenţiile. Dacă acţiunea civilă a fost respinsă în 
cadrul procesului penal, reclamantul nu are dreptul să intenteze aceeaşi acţiune în ordinea 
procedurii civile.
167.În temeiul art. 225, alin. (2)-(3) Cod de procedură penală, la adoptarea sentinţei de acuzare 
sau de aplicare a măsurilor de constrângere cu caracter medical, instanţa soluţionează şi 
acţiunea civilă prin admiterea ei, totală sau parţială, ori prin respingere. Odată cu 
soluţionarea cauzei penale, judecătorul este obligat să soluţioneze acţiunea civilă.
168.În conformitate cu art. 387, alin. (1) din același act normativ, o dată cu sentinţa de 
condamnare, instanţa de judecată, apreciind dacă sânt dovedite temeiurile şi mărimea 
pagubei cerute de partea civilă, admite acțiunea civilă, în tot sau în parte, ori o respinge.
169.În baza art. 1998, alin. (1) Cod civil, cel care acționează faţă de altul în mod ilicit, cu 
vinovăţie este obligat să repare prejudiciul patrimonial, iar în cazurile prevăzute de lege, şi 
prejudiciul moral cauzat prin acţiune sau omisiune.
170.Potrivit art. 2022, alin. (1) și (2) din Codul civil, se consideră că persoana a cauzat 
prejudiciul dacă el constituie consecința faptei acelei persoane ori consecința izvorului de 
pericol pentru care acea persoană răspunde conform legii.
171.Conform art. 2025, alin. (1) Cod civil, repararea prejudiciului se face în natură, prin 
restabilirea situației anterioare (transmiterea unui bun de același gen și de aceeași calitate, 
repararea bunului deteriorat etc.), iar dacă aceasta nu este cu putință ori dacă persoana 
vătămată nu este interesată de repararea în natură, prin plata echivalentului bănesc 
(despăgubire), stabilit prin acordul părților sau, în lipsa unui asemenea acord, prin hotărâre 
judecătorească.
      ii. Raționamentele instanței de judecată
172.Preliminar, instanța de judecată va scoate în evidență faptul că suma de 11 624,00 lei a 
constituit valoarea totală a bunurilor sustrase, fiind reflectată în actul de acuzare și reținută 
drept demonstrată de către instanța de judecată.
173.În baza cererii de chemare în judecată, partea civilă a solicitat încasarea din contul 
acuzatului exclusiv suma prejudiciului material cauzat – 11 624,00 lei, invocând că nu are 
alte pretenții de altă natură față de inculpat. 
174.Astfel, instanța va dispune încasarea din contul lui Coseric Oleg în beneficiul părții civile 
Coliban Serghei a sumei de 11 624,00 lei, cu titlu de prejudiciu material cauzat prin 
săvârșirea infracțiunii.
X.  Cheltuielile de judecată 
175.Prin Informația la Rechizitoriul din 30.07.2025, întocmită conform rigorilor art. 296, alin. 
(4) Cod de procedură penală, nu au fost incluse cheltuieli de judecare. 
176.Nici în susținerile verbale ale părților (acuzării și apărării) procesului judiciar nu au fost 
invocate cheltuielile suportate în legătură cu examinarea prezentului proces penal.  
     XI. Măsurile asiguratorii
177.Prin Încheierea Judecătoriei Chișinău, sediul Ciocana, nr. 12-589/2025 din 25.07.2025 
(f.d. 154-158, vol. II), s-a dispus a pune sechestru asupra mijloacelor bănești în sumă de 
502 lei, ridicate la 16.07.2025, în cadrul Procesului-verbal de percheziție corporală de la 
învinuitul Coseri Oleg, în scopul asigurării prejudiciului cauzat prin infracțiune.
178.În baza Procesului-verbal de punere a bunurilor sub sechestru din 30.07.2025 (f.d. 159-
160, vol. II), mijloacele bănești sechestrate, în sumă de 502 lei, s-au depus la contul 
Agenției de Recuperare a Bunurilor Infracționale. 
179.Prin urmarea, potrivit prevederilor art. 385, alin. (1), pct. 12) Cod de procedură penală, la 
adoptarea sentinței, instanța de judecată soluționează următoarele chestiuni:.... dacă 
urmează să fie ridicat sechestrul asupra bunurilor.
180.Așadar, potrivit art. 210, alin. (1) Cod de procedură penală, bunurile se scot de sub 
sechestru prin hotărârea organului de urmărire penală sau instanţei dacă, în urma retragerii 
acţiunii civile, modificării încadrării juridice a infracţiunii incriminate bănuitului, 
învinuitului, inculpatului ori din alte motive, a decăzut necesitatea de a menţine bunurile 
sub sechestru. 
181.Examinând materialele cauzei raportate la prevederile legale ce guvernează speța, instanța 
de judecată reține că temeiurile care au stat la baza aplicării sechestrului și-au păstrat 
actualitatea, considerente din care sechestrul asupra bunurilor inculpatului aplicat la data 
de 25.07.2025 (f.d. 154-158, vol. II), urmează a fi menținut până la încasarea creanței în 
limitele acțiunii civile admise de către instanța de judecată.
XI.Măsura preventivă
182.Conform prevederilor art. 395, alin. (1), pct. 5 Cod de procedură penală, în dispozitivul 
sentinţei de condamnare trebuie să fie arătate dispoziţia privitoare la măsura preventivă ce 
se va aplica inculpatului până când sentinţa va deveni definitivă.
183.În baza Procesului-verbal de reținere din 16.07.2025 (f.d. 42, vol. II), Coseric Oleg a fost 
reținut pentru o perioadă de 72 de ore, începând cu data de 16.07.2025, ora 14:00.
184.Prin Încheierea Judecătoriei Chișinău, sediul Ciocana, din 23.05.2025 (f.d. 95-102, vol. 
II), în privința inculpatului Coseric Oleg a fost aplicată măsura preventivă sub formă de 
arestare preventivă pe un termen de 30 (treizeci) de zile, calculându-se termenul din data 
de 16.07.2025, ora 14:00.
185.Prin Încheierea Judecătoriei Chișinău, sediul Buiucani, din 08.08.2025 (f.d. 223-229, vol. 
II), s-a dispus prelungirea măsurii preventive de arest preventiv pe un termen de 30 de zile, 
cu evidența termenului din data de 15 august 2025, ora 14 și 00 min., și până în data de 14 
septembrie 2025, ora 14 și 00 min.
186.Prin Încheierea Judecătoriei Chișinău, sediul Buiucani, din 10.09.2025 (f.d. 247-253, vol. 
II) în privința inculpatului Coseric Oleg a fost prelungită măsura preventivă sub formă de 
arestare preventivă pe un termen de 30 (treizeci) de zile, calculându-se termenul din data 
de 14.09.2025, ora 14 și 00 min., și până la 14.10.2025, ora 14 și 00 min.
187.Prin Încheierea Judecătoriei Chișinău, sediul Buiucani, din 06.10.2025 în privința 
inculpatului Coseric Oleg a fost prelungită măsura preventivă sub formă de arestare 
preventivă pe un termen de 30 (treizeci) de zile, calculându-se termenul din data de 14.10. 
2025, ora 14 și 00 min., și până în data de 13.11.2025, ora 14 și 00 min.
188.Prin Încheierea Judecătoriei Chișinău, sediul Buiucani, din 11.11.2025 în privința 
inculpatului Coseric Oleg a fost prelungită măsura preventivă sub formă de arestare 
preventivă pe un termen de 30 (treizeci) de zile, calculându-se termenul din data de 
13.11.2025, ora 14 și 00 min., și până în data de 13.12.2025, ora 14 și 00 min.
189.Conform art. 25, alin. (4) din Constituția R. Moldova, [...] termenul arestării poate fi 
prelungit numai de către judecător sau de către instanţa judecătorească, în condiţiile legii, 
cel mult până la 12 luni.
190.Potrivit art. 11, alin. (3) Cod de procedură penală, privarea de libertate, arestarea, 
internarea forţată a persoanei într-o instituţie medicală sau trimiterea ei într-o instituţie 
educaţională specială, precum şi prelungirea acestor măsuri, se permit numai în baza unui 
mandat de arestare sau a unei hotărâri judecătorești motivate.
191.Conform art. 175, alin. (2) și (3), pct. 11) Cod de procedură penală, măsurile preventive 
sânt orientate […] spre asigurarea de către instanţă a executării sentinţei.  Măsuri 
preventive sânt: arestarea preventivă.
192.Potrivit dispozițiilor art. 185, alin. (1), (2), pct. 4) Cod de procedură penală, arestarea 
preventivă constă în deţinerea învinuitului, inculpatului în stare de arest în locurile şi în 
condiţiile prevăzute de lege. Arestarea preventivă constituie o măsură excepţională şi se 
dispune doar atunci când se demonstrează că alte măsuri nu sânt suficiente pentru a 
înlătura riscurile care justifică aplicarea arestării. Arestarea preventivă poate fi aplicată în 
cazurile şi în condiţiile prevăzute în art. 176, luând în considerare şi dacă: există probe 
suficiente asupra faptului că învinuitul, inculpatul, aflându-se în libertate, prezintă un risc 
iminent pentru securitatea şi ordinea publică. 
193.În baza art. 186, alin. (4) din același act normativ, termenul arestului poate fi prelungit doar 
atunci când alte măsuri preventive neprivative de libertate nu sânt suficiente pentru a 
înlătura riscurile care justifică aplicarea arestului preventiv şi şi-au păstrat actualitatea 
condiţiile şi criteriile stipulate la art. 175, 176 şi 185.
194.În temeiul art. 5, § 1, lit. a) al Convenției Europene pentru Apărarea Drepturilor Omului și 
a Libertăților Fundamentale, orice persoană are dreptul la libertate şi la siguranţă. Nimeni 
nu poate fi lipsit de libertatea sa, cu excepţia următoarelor cazuri şi potrivit căilor legale: 
dacă este deţinut legal pe baza condamnării pronunţate de către un tribunal competent.
195.Instanța de judecată, în lumina tuturor circumstanțelor atestate în speța dedusă judecății, 
consideră oportună menținerea arestului preventiv până la intrarea în vigoare a prezentei 
sentințe. Or, pedeapsa penală ce urmează a fi aplicată inculpatului o constituie închisoarea.
XII. Computarea arestului preventiv
196.Potrivit dispozițiilor art. 88, alin. (3) Cod penal: ,,timpul aflării persoanei sub arest 
preventiv până la judecarea cauzei se include în termenul închisorii, calculându-se o zi 
pentru o zi, iar în termenul muncii neremunerate în folosul comunităţii – calculându-se o zi 
de arest preventiv pentru 4 ore de muncă neremunerată în folosul comunității”.
197.Conform art. 395, alin. (1), pct. 4) Cod de procedură penală, în dispozitivul sentinţei de 
condamnare trebuie să fie arătate: dispoziţia despre computarea reţinerii, arestării 
preventive sau arestării la domiciliu, dacă inculpatul până la darea sentinţei se afla în stare 
de arest.
198.Luând în considerație faptul că inculpatul Coseric Oleg s-a aflat reținut în procesul penal 
de la data de 16.07.2025, ora 14 și 00 min., și s-a aflat în stare de arestare preventivă până 
în prezent, instanța de judecată va include în termenul ispășirii pedepsei cu închisoarea 
perioada în care inculpatul a fost reținut și arestat preventiv. 
199.Din aceste considerente, în conformitate cu prevederile articolelor 162, 175-176, 185-186, 
227, 229, 384-385, 389, 392-395, 397 Cod de procedură penală, instanța de judecată
condamnă:
       Coseric Oleg ***** se recunoaște vinovat în comiterea infracțiunii prevăzute de art. 
186, alin. (2), lit. c) Cod penal [episodul infracțional din 17.11.2024 spre 19.11.2024] și, în baza 
acestei legi, i se stabilește pedeapsa sub formă de închisoare pe un termen de 8 (opt) luni, cu 
executarea pedepsei în penitenciar de tip semiînchis.
Coseric Oleg ***** se recunoaște vinovat în comiterea infracțiunii prevăzute de art. 
1921, alin. (1) Cod penal [episodul infracțional din 24.01.2025] și, în baza acestei legi, i se 
stabilește pedeapsa sub formă de închisoare pe un termen de 1 (un) an, cu executarea pedepsei 
în penitenciar de tip semiînchis.
Coseric Oleg ***** se recunoaște vinovat în comiterea infracțiunii prevăzute de art. 
2641, alin. (5) Cod penal [episodul infracțional din 24.01.2025] și, în baza acestei legi, i se 
stabilește pedeapsa sub formă de închisoare pe un termen de 2 (doi) ani, cu executarea pedepsei 
în penitenciar de tip semiînchis.
           Coseric Oleg ***** se recunoaște vinovat în comiterea infracțiunii prevăzute de art. 
3521, alin. (1) Cod penal [episodul infracțional din 24.01.2025] și, în baza acestei legi, i se 
stabilește pedeapsa sub formă de închisoare pe un termen de 6 (șase) luni, cu executarea 
acesteia în penitenciar de tip deschis, cu privarea de dreptul de a exercita activități în sfera 
publică și de a ocupa anumite funcții publice pe un termen de 3 (trei) ani. 
  În baza art. 84 alin. (1) Cod penal, pentru concurs de infracțiuni, prin cumul parțial al 
pedepselor aplicate, se stabilește lui Coseric Oleg ***** pedeapsă definitivă sub formă de 
închisoare pe un termen de 3 (trei) ani, cu executarea pedepsei în penitenciar de tip semiînchis, 
cu privarea de dreptul de a exercita activități în sfera publică și de a ocupa anumite funcții 
publice pe un termen de 3 (trei) ani.
Începutul termenului de ispășire a pedepsei cu închisoarea se calculează de la data 
pronunțării sentinței – 11.12.2025.
Se include în termenul executării pedepsei cu închisoarea termenul deținerii inculpatului 
în stare de reținere și arestare preventivă de la data de 16.07.2025, ora 14 și 00 min. și până la 
data de 11 decembrie 2025, ora 14 și 00 min. 
Măsura preventivă în privința lui Coseric Oleg – arestarea preventivă, aplicată prin 
Încheierea Judecătoriei Chișinău, sediul Ciocana, din 23.05.2025, prelungită ultima dată prin 
Încheierea Judecătoriei Chișinău, sediul Buiucani, din 11.11.2025, se menține până la data 
rămânerii definitive a hotărârii instanței de judecată. 
        Se admite integral cererea de chemare în judecată din 16.10.2025, înaintată de Coliban 
Serghei în contradictoriu cu Coseric Oleg, cu privire la încasarea prejudiciului material cauzat 
prin comiterea infracțiunii.
       Se încasează din contul lui Coseric Oleg *****, d.n. *****, IDNP: ***** domiciliat în 
raionul *****, în beneficiul lui Coliban Serghei***** d.n. *****, IDNP: 0*****, domiciliat în 
mun. *****, suma de 11 624,00 lei (unsprezece mii șase sute douăzeci și patru,00) lei, cu titlu de 
prejudiciu material determinat de comiterea infracțiunii.
Mijloacele materiale de probă: 
1)   testul „Drager” seria 6820, nr. 203, din 24.01.2025, ora 04:23, pe numele lui Scutari 
Ion, a.n. *****9, păstrat la materialele dosarului penal pendinte (f.d. 71, vol. I);
2)   CD-R discul ce conține 2 secvențe video cu inscripția „24.01.2025”, la cauza penală 
nr. 2025020223, păstrat la materialele dosarului penal pendinte (f.d. 84, vol. I ),
urmează să rămână la materialele dosarului penal pe tot termenul lui de păstrare.
 
Corpurile delicte: 
1)   autocarul de model: *****, cu n/î: *****, ce aparține S.C. „Intertrans”, transmis spre 
păstrare reprezentantului părții vătămate Dubovîi Victor până la emiterea unei decizii a instanței 
de judecată asupra acestuia, după definitivarea sentinței se lasă în posesia proprietarului legitim – 
S.C. „Intertrans”.
2) o geacă uzată de toamnă, din stofă de culoare neagră, cu formă de romburi cusute, cu 
fermoar și cu denumirea „CRISTOBAL”, transmisă în camera de păstrare a corpurilor delicte al 
Inspectoratului de Poliție Râșcani al Direcției de Poliție mun. Chișinău (cu adresa: mun. 
Chișinău, str. Miron Costin, nr.  5/1), se remit proprietarului - Casinciuc Tatiana.
3) un cablu pentru încărcarea telefonului, un bloc pentru încărcarea telefonului, o centură, 
un pieptene, 10 chei, un telefon mobil de model „Samsung Galaxy S9+”, cu IMEI1: 
357631095528635 și IMEI2: 357632095528633, transmise în camera de păstrare a corpurilor 
delicte de la Inspectoratul de Poliție Râșcani al Direcției de Poliție mun. Chișinău (cu adresa: 
mun. Chișinău, str. Miron Costin, nr.  5/1), se remit persoanei de la care au fost ridicate – Coseric 
Oleg. 
Sentința este cu drept de atac în ordine de apel la Curtea de Apel Centru, în termen de 15 
zile de la data pronunțării sentinței integrale, prin intermediul Judecătoriei Chișinău, sediul 
Buiucani.
  Sentința integrală pronunțată public în data de 11 decembrie 2025.
Preşedintele şedinţei,
judecător
Cazacicov Andrei