Dosar nr. 5r-224/2025 (PIGD: 4-25088762-09-5r-23062025)                                                                                             
H O T Ă R Â R E
12 decembrie 2025                                                                                                               or. 
Făleşti 
Judecătoria Bălți (sediul Făleşti), instanță în componența: 
președintele ședinței, judecătorulDorin Cazacu 
grefier Marinela Caduc
cu participarea:
apărătorului, avocatul Sandu Serghei
în lipsa: 
persoanei în a cărei privință 
a fost pornit procesul contravenționalVasilevschi Ludmila
agentului constatatorBorș Ivan
examinând în şedinţă publică, în limba de stat, contestaţia depusă de Vasilevschi 
Ludmila, în ordinea prevăzută de art. 448 Cod contravențional, asupra deciziei de sancționare 
în temeiul art. 47/1 alin. (1) Cod contravențional,-
c o n s t a t ă:
1.La 23 iunie 2025 de la Inspectoratul de Poliție Fălești în Judecătoria Bălți (sediul 
Fălești) a parvenit spre examinare contestația depusă la 17 iunie 2025 de către persoana în a 
cărei privință a fost pornit procesul contravențional Vasilevschi Ludmila, conform art. 448 
Cod contravențional, prin care solicită:
- Admiterea contestației;
- Anularea procesului verbal cu privire la contravenţie şi a Deciziei de sancţionare din 
data de 09 aprilie 2025 în privinţa sa, cu încetarea procesului contravenţional în legătură cu 
lipsa faptei contravenţionale.
2.În confirmarea contestației, au fost invocate, în esență, următoarele circumstanțe: 
În fapt, la data de 09 aprilie 2025, în localitatea Chetriș, agentul constatator ar fi stabilit 
precum că ar fi implicat în contravenția de corupere electorală pasivă, în calitate de alegător, 
pentru a participa la referendumului constituțional și alegerile prezidențiale din 20.10.2024. 
Se invocă faptul precum că ar fi acceptat o sumă de bani prin intermediul aplicației bancare 
PSB pentru a exercita votul în anume fel, în favoarea unui bloc politic. A luat cunoștință cu 
procesul-verbal la data de 09.04.2025. Pentru aceste presupuse fapte i s-a aplicat o sancțiune 
cu amendă semnificativă. Nu recunoaște vina. Nu este de acord cu procesul verbal și Decizia 
de sancționare, considerând că a fost adoptată contrar prevederilor legale și în contradicție 
totală cu circumstanțele de fapt. Dacă în procesul verbal la compartimentul 18 apare 
semnătura sa, precum că ar fi recunoscut contravenția, solicită a fi considerată o eroare dat 
fiind că intenția a fost de a semna doar că a luat cunoștință cu pornirea procesului 
contravențional. Menționează că tot procesul a derulat în regim de urgență maximă iar 
agentul constatator: a examinat procesul, efectiv, în lipsa sa; nu a explicat drepturile și 
obligațiile; nu a asigurat dreptul la apărare a contravenientului; nu a asigurat, după caz, 
Pagină  din serviciile unui interpret; nu a explicat esența faptei imputate și nu a prezentat 
nicio probă care ar confirma acest fapt; a întocmit procesul verbal cu grave erori de conținut; 
a amenințat cu probleme și mai mari și dosare penale în caz de nesupunere. În tot procesul de 
constatare a acestei presupuse contravenții a fost supus unui tratament umilitor și degradant, 
fapt care l-a afectat atât pe el cât și întreaga familie. Nu au fost respectate prevederile art. 425 
și 442 alin. (1) CC, ori în situația respectivă este dificil de stabilit care a fost materialul 
probator pe care l-a utilizat agentul constatator la formularea concluziilor cu privire la faptele 
indicate în procesul verbal contravențional. Omisiunea enunțată de rând cu celelalte enunțate, 
apreciate în ansamblul lor au fost în măsură să afecteze echitatea procedurii în cauza dată. 
Procesul verbal cu privire la contravenție reprezintă un act probator al unei contravenții și 
trebuie să conțină mențiunile prevăzute la art. 443 Cod contravențional. Lipsa elementelor 
care trebuie să figureze în procesul verbal atrage nulitatea acestuia. Menționează că procesul 
verbal s-a întocmit cu grave erori de formă și conținut. Unul din elementele de bază ale 
procesului verbal este: locul și timpul săvârșirii faptei contravenționale. Agentul constatator 
nu a indicat exact locul și timpul sau perioada comiterii faptei contravenționale. Cu referire 
la aspecte de fond: Potrivit Deciziei de sancționare ar fi acceptat personal bani pentru a 
exercita într-un mod anume votul la alegeri. Aceste concluzii sunt false și abuzive. Nu există 
nicio probă, cel puțin care să fie prezentată cine anume i-a dat bani, care persoană fizică? O 
aplicație bancară nu poate fi subiect al contravenției. Nu este menționat timpul acceptării 
banilor. Nu este probat care a fost scopul transferului banilor. Nu este probat dacă acești bani 
au ajuns anume la el. Nu este probat dacă acești bani au fost ridicați. Nu este probată legătura 
cauzală între o aplicație bancară, un mesaj de la o aplicație bancară și alegerile. Nu este 
probată acceptarea participării la alegeri din interes material. Nu este probat faptul că anumiți 
bani au avut scopul influențării opiniei la alegeri. Nu este răsturnată ipoteza unei simple 
donații sau unui simplu transfer bancar. Unica pretinsă probă a poliției ar fi o oarecare listă 
precum că există un mesaj de la o bancă străină pe un număr de telefon precum că ar fi 
existat un transfer, date care nici nu au fost verificate corespunzător. Dar nici aceste pretinse 
probe nu au fost prezentate. La decizia de sancționare nu a fost anexat niciun material 
probator care ar demonstra componența contravenției de la art. 471 Cod contravențional. 
Agentul de constatare a admis un grav abuz în acest sens, aplicând o sancțiune pentru o faptă 
care nu constituie element constitutive ale contravenției. Simpla indicare în procesul verbal 
cu privire la contravenție a articolului, care prevede o sancțiune, nu presupune și nici nu 
demonstrează comiterea contravenției de către contravenient, iar lipsa probelor afectează în 
mod esențial fondul cauzei. În ordinea celor menționate, se reține că existența faptei 
contravenționale și comiterea acesteia cu vinovăție de către persoana specificată în procesul 
verbal contravențional, trebuie să fie demonstrate potrivit principiului dincolo de orice dubiu 
rezonabil. Se constată că în speță, prezumția de nevinovăție de care se bucură acuzatul 
contravențional în acest caz nu a fost răsturnată. Din motivele expuse în prezenta contestație, 
solicită contravenientul admiterea contestației și anularea procesului verbal Pagină  din cu 
privire la contravenție și a Deciziei de sancționare în privința sa, cu încetarea procesului 
contravențional, în legătură cu lipsa faptei contravenționale. 
În drept, au fost invocate prevederile art. 6 CEDG. art. 20, 21 din Constituţie, art. 5, 7, 
381, 384. 441, 443, 445, 448. 446, 454, 462 Cod contravenţional. 
3.În ședința de judecată persoana în a cărei privință a fost pornit procesul 
contravențional, Vasilevschi Ludmila, fiind legal citată, nu s-a prezentat. Avocatul Sandu 
Serghei, în calitate de apărător al lui Vasilevschi Ludmila, în cadrul dezbaterilor judiciare a 
invocat suplimentar că: agentul constatator nu a citat în mod legal persoana, nu a 
individualizat fapta, nu a indicat scopul presupusei contravenții și nu a fost indicată norma 
care se pretinde a fi încălcată. Probele prezentate în susținerea procesului verbal 
contravențional sunt generale și neindividualizate. Raportul de analiză informațional-
criminală din 2025 al MAI are caracter pur general și nu conține referiri individualizate la 
persoana contravenientului. Acuzația este formulată vag și contradictoriu, afectând dreptul la 
apărare. Simplul fapt al instalării unei aplicații mobile pe telefon, fără dovada unei legături 
cauzale cu primirea de beneficii necuvenite sau cu influențarea reală a opțiunii de vot, nu 
constituie o contravenție. Procedura contravențională a fost viciată de încălcarea unor 
garanții procesuale fundamentale. Potrivit art. 445, alin. (1) și (2) Cod contravențional, 
neconsemnarea în procesul verbal cu privire la contravenție a circumstanțelor comiterii și 
încadrării juridice a faptei contravenționale săvârșite. Contrar acestor dispoziții, în conținutul 
procesului verbal nu au fost indicate, circumstanțele comiterii faptei contravenționale, motive 
care sunt sancționate de lege cu nulitatea absolută a procesului verbal. Potrivit art. 4, alin. (7) 
Cod contravențional, se consideră loc al săvârșirii acțiunii locul în care a fost săvârșită 
acțiunea prejudiciabilă, indiferent de timpul survenirii urmărilor. Agentul constatator nu a 
determinat concret locul săvârșirii contravenției. nefiind consemnat locul comiterii 
presupusei fapte, ceea ce duce la nulitatea absolută a actului astfel încheiat, fiindcă în 
dependență de presupusul loc al săvârșirii faptei, este stabilită competența teritorială a 
organului de constatare din cadrul Ministerului Afacerilor Interne, în consecință acest lucru 
duce inevitabil la încălcarea competenței, or competența teritorială și materială a organului 
de constatare este limitată pe un anumit teritoriu. Cu referire la materialele, solicitate a fi 
anexate de către reprezentantul agentului constatator, consideră aceste înscrisuri 
inadmisibile, or agentul constatator la întocmirea procesului verbal cu privire la contravenție 
și a Deciziei de sancționare nu s-a bazat pe aceste înscrisuri. În situația în care aceste 
înscrisuri au fost obținute după încheierea procesului verbal cu privire la contravenție, atunci 
administrarea acestora în cadrul prezentei contestații nu poate avea loc deoarece este 
încălcată competența agentului constatator or odată cu încheierea procesului verbal, agentul 
constatator, inclusiv și autoritatea din care face parte acesta, s-au dezinvestit cu examinarea 
și soluționarea cauzei contravenționale or instanța examinează nu cauza contravențională în 
sine, ci contestația asupra Deciziei de sancționare.
4.Agentul constatator Borș Ivan în ședința de judecată, fiind legal citat, nu s-a 
prezentat. 
5.În ședință de judecată au fost cercetate și materialele cauzei, după cum urmează: 
6.Copia procesului-verbal cu privire la contravenție (fila dosarului 9). 
7.Procesul-verbal cu privire la contravenție nr. MAI06 558103, întocmit la 09 
aprilie 2025, ora 13:40, de către agentul constatator, al Inspectoratului de poliție Fălești, Borș 
Ivan, în privința lui Vasilevschi Ludmila, pentru faptul că, în perioada anului 2024 a 
acceptat și primit tacit mijloace bănești parvenite pe contul său din telefonul mobil prin 
intermediul PSB, conștientizându-le ca mită electorală, în scopul exercitării dreptului 
electoral în favoarea unui anumit candidat la alegerile prezidențiale din 20.10.2024, prin ce 
a comis contravenția prevăzută de art. 47/1 alin. (1) Cod contravențional. Prin decizia 
aceluiași agent constatator emisă la aceeași dată, în partea rezolutivă a procesului-verbal cu 
privire la contravenție lui Vasilevschi Ludmila i-a fost aplicată sancțiunea contravențională 
sub formă de amendă în mărime de 500 unități convenționale (fila dosarului 12).
8.Extras ce reflectă informația privind apartenența lui Vasilevschi Ludmila a 
numărului de telefon ***** și ***** (fila dosarului 14). 
9.Informația înregistrată în REI-2 a IP Fălești sub nr. 1538 la 08 aprilie 2025, 
privind materialele parvenite de la INSP privind pretinsele acțiuni ilegale de pretindere, 
acceptare sau primire a bunurilor care nu i se cuvin în scopul executării sau neexecutării a 
dreptului electoral în cadrul scrutinului electoral din anul 2024 (fila dosarului 15). 
10.Raportul de analiză informațional-criminală (fila dosarului 19-25). 
11.Încheiere și mandate judecătorești din 01 aprilie 2025 și 22 octombrie 2024 (fila 
dosarului 26-35, 44-46). 
12.Ordonanța privind aprecierea pertinenței rezultatelor măsurii speciale de 
investigații din 08 noiembrie 2024 și 11 decembrie 2024 (fila dosarului 36-38, 47-49). 
13.Ordonanța Procuraturii Anticorupție din 22 octombrie 2024 și 19 noiembrie 2024 
(fila dosarului 39-42, 50-52). 
14.Proces-verbal privind consemnarea măsurii speciale de investigații din 
06.11.2024 și 09.12.2024 (fila dosarului 43, 53).
15.Extras din fișierul „2.1.---61016_2024---colectare MOLDTELECOM” (fila 
dosarului 62).
16.Studiind materialele dosarului contravenţional, analizând probele din punct de 
vedere al pertinenţei, concludenţei, utilităţii şi veridicităţii lor, iar ansamblul probelor – din 
punct de vedere al coroborării lor, instanţa ajunge la concluzia că, contestaţia depusă 
împotriva deciziei agentului constatator a IP Fălești din 09 aprilie 2025, urmează a fi respinsă 
din următoarele considerente: 
17.Potrivit art. 47/1 Cod contravențional, „(1) Pretinderea, acceptarea sau primirea, 
personal sau prin mijlocitor, de către un alegător a bunurilor, serviciilor, privilegiilor sau 
avantajelor sub orice formă, care nu i se cuvin, pentru sine sau pentru o altă persoană, în 
scopul exercitării sau al neexercitării unor drepturi electorale în cadrul alegerilor, inclusiv 
al alegerilor regionale, dacă fapta nu constituie infracţiune, se sancţionează cu amendă de 
la 500 la 750 de unităţi convenţionale”. 
18.Conform art. 443 Cod contravențional „(5) Procesul-verbal se semnează pe 
fiecare pagină de agentul constatator, de persoană în a cărei privinţă a fost pornit procesul 
contravenţional  (...). (6) Faptul absenţei persoanei citate în mod legal pentru încheierea 
procesului-verbal cu privire la contravenţie ori al refuzului acesteia de a semna procesul-
verbal se consemnează în procesul-verbal şi se certifică prin semnătura a cel puţin un 
martor, indicându-se şi datele de identificare ale acestuia (numele, prenumele, adresa de 
domiciliu şi numărul de telefon)”. 
19.Potrivit art.  448 Cod contravențional,  „(1) Contravenientul, victima sau 
reprezentantul acestora, procurorul, dacă este parte în cauza contravenţională, în cazul în 
care nu sînt de acord cu decizia agentului constatator sau în cazul în care aceasta a fost 
emisă cu încălcarea normelor procesuale stabilite de prezentul cod, sînt în drept să conteste 
decizia emisă asupra cauzei contravenţionale. Termenul de contestare a deciziei agentului 
constatator este de 15 zile de la data emiterii acesteia sau, pentru părţile care nu au fost 
prezente la şedinţa de examinare a cauzei contravenţionale, de la data înmînării copiei de pe 
decizia respectivă în condiţiile art.447/1 alin.(8). (2) În cazul omiterii termenului prevăzut la 
alin.(1) din motive întemeiate, dar nu mai tîrziu de 15 zile de la data începerii executării 
sancţiunii sau a perceperii despăgubirii materiale, persoana faţă de care a fost emisă decizia 
poate fi repusă în termen, la cerere, de către instanţa de judecată competentă să examineze 
contestaţia. (4) Contestaţia împotriva deciziei emise asupra cauzei contravenţionale se 
depune la autoritatea din care face parte agentul constatator, conform competenţei 
teritoriale, care a examinat cauza. În cel mult 5 zile lucrătoare de la data depunerii, agentul 
constatator expediază contestaţia şi dosarul cauzei contravenţionale în instanţa de judecată 
competentă”. 
20.Conform art.  455 Cod contravențional, „(3) Neprezentarea în şedinţă a 
făptuitorului sau a victimei, legal citate, fără motive întemeiate nu împiedică judecarea 
cauzei contravenţionale”. 
21.Potrivit art. 231 Cod de procedură penală, „ (1) Termenele stabilite de prezentul 
cod se calculează pe ore, zile, luni şi ani. (2) La calcularea termenelor procedurale se 
porneşte de la ora, ziua, luna şi anul indicate în actul care a provocat curgerea termenului, 
afară de cazurile în care legea dispune altfel.(3) La calcularea termenelor pe ore sau pe zile 
nu se ia în calcul ora sau ziua de la care începe să curgă termenul, nici ora sau ziua în care 
acesta se împlineşte. (4) Termenele calculate pe luni sau pe ani expiră la sfîrşitul zilei 
respective a ultimei luni sau la sfîrşitul zilei şi lunii respective din ultimul an. Dacă această 
zi cade într-o lună ce nu are zi corespunzătoare, termenul expiră în ultima zi a acestei luni. 
(5) Dacă ultima zi a unui termen cade într-o zi nelucrătoare, termenul expiră la sfîrşitul 
primei zile lucrătoare care urmează”.
22.Din materialele cauzei contravenționale rezultă că, la 09 aprilie 2025, agentul 
constatator al IP Fălești, Borș Ivan, a întocmit în privința lui Vasilevschi Ludmila, procesul-
verbal cu privire la contravenție nr. MAI 06 558103, pentru comiterea contravenției 
prevăzute de art. 47/1 alin. (1) Cod contravențional. 
23.Prin decizia emisă de același agent constatator în partea rezolutivă a procesului-
verbal sus-indicat la 09 aprilie 2025, lui Vasilevschi Ludmila i-a fost aplicată sancțiune 
contravențională sub formă de amendă în mărime de 500 unități convenționale (echivalent cu 
25000 lei) (fila dosarului 12). 
24.Din conținutul procesului-verbal cu privire la contravenție menționat mai sus, din 
conținutul contestației, rezultă cu certitudine că, procesul-verbal cu privire la contravenție și 
decizia de sancționare au fost întocmite/emise la 09 aprilie 2025 în prezența lui Vasilevschi 
Ludmila, însă ea a refuzat să semneze respectivul proces-verbal, inclusiv pentru ai fi 
înmânată o copie de pe acesta. 
25.Faptul participării lui Vasilevschi Ludmila la întocmirea procesului verbal cu 
privire la contravenție a fost confirmat de martorul asistent Macarciuc Victoria (fila dosarului 
12). Prezența lui Vasilevschi Ludmila la examinarea cauzei contravenționale se confirmă și 
prin afirmațiile ei din contestația inițială în partea ce ține de „neexplicarea drepturilor și 
obligațiilor, neasigurarea dreptul la apărare, neasigurarea cu interpret, neexplicarea faptei 
imputate și neprezentarea probelor și amenințarea cu probleme și mai mari și dosare penale 
în caz de nesupunere”, întrucât realizarea/nerealizarea acestor acțiuni/inacțiuni ar fi fost 
posibile doar în prezența persoanei.  
26.Prin urmare, reieșind din circumstanțele expuse supra și în conformitate cu 
prevederile art. 448 alin. (1) Cod contravențional, termenul legal de atac de 15 zile a deciziei 
de sancționare emisă la 09 aprilie 2025 a început a curge pentru Vasilevschi Ludmila la data 
de 10 aprilie 2025, expirând la data de 25 aprilie 2025. 
27.Vasilevschi Ludmila, potrivit materialelor din dosar a depus contestația în cauză 
la 17 iunie 2025, adică peste aproape 2 luni de zile de la emiterea deciziei de sancționare și 
nu a solicitat repunerea sa în termenul de atac. 
28.În textul contestației, petiționarul a făcut mențiunea „am luat cunoștință cu 
procesul verbal la data de 09.04.2025”. Instanța reține însă că potrivit art. 448 alin. (1) Cod 
contravențional, termenul de atac curge din datata participării la examinarea cauzei 
contravenționale, dar nu de la datata luării de cunoștință cu procesul verbal contravențional. 
Termenul de contestare se calculează din datata recepționării procesului verbal 
contravențional, numai pentru persoana care nu a participat la examinarea cauzei 
contravenționale. În cazul din speță s-a constatat cu certitudine că petiționarul Vasilevschi 
Ludmila a participat la examinarea cauzei contravenționale, această procedură realizându-se 
în prezența sa, iar copia procesului verbal contravențional i-a fost expediată prin poșta 
terestră pe motiv că ea a refuzat primirea acestuia.    
29.Instanța reiterează că, procesul-verbal cu privire la contravenție și decizia de 
sancționare din partea rezolutivă a acestuia au fost întocmite de agentul constatator în 
prezența lui Vasilevschi Ludmila la data de 09 aprilie 2025, fiindu-i totodată aduse lui la 
cunoștință, iar refuzul de a semna procesul-verbal cu privire la contravenție, inclusiv rubrica 
finală cu privire la primirea/înmânarea copiei de acest proces verbal, se incumbă dânsei. 
30.Mai mult, instanța notează că, în atare situație Vasilevschi Ludmila nu trebuia să 
aștepte ca să-i fie expediată la domiciliu copia de pe procesul-verbal cu privire la 
contravenție, ci, în caz de dezacord, trebuia să manifeste diligență necesară și să depună 
contestația asupra deciziei emise în baza acestui proces-verbal, la IP Fălești, în termen de 15 
zile de la comunicare ei, a deciziei de sancționare de către agentul constatator, adică până la 
data de 24 aprilie 2025, inclusiv, chiar și în formă nemotivată, precum și să solicite 
informația/copiile necesare de la IP Fălești cu referire la prezenta cauză. Or, ea nu a avut nici 
un impediment în această privință.  
31.Prin urmare, contestația petiționarului Vasilevschi Ludmila va fi respinsă de 
instanța de judecată, ca tardivă. 
32.În temeiul celor expuse, în conformitate cu prevederile art. 448, art. 462- 463 Cod 
contravențional, instanța de judecată,-
h o t ă r ă ș t e:
Se respinge contestația depusă de către Vasilevschi Ludmila, în conformitate cu 
prevederile art. 448 Cod contravențional, asupra deciziei agentului constatator al 
Inspectoratului de Poliție Fălești, în temeiul procesului-verbal cu privire la contravenție nr. 
MAI06 558103, încheiat la 09 aprilie 2025, ca fiind tardivă. 
Hotărârea poate fi atacată cu recurs, în termen de 15 zile, la Curtea de Apel Nord, prin 
intermediul Judecătoriei Bălți, sediul Fălești. 
Hotărârea pronunțată public la 12 decembrie 2025. 
Preşedintele şedinţei, 
judecător                                                                                                          Dorin 
Cazacu