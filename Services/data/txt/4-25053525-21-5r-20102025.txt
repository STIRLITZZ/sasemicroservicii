Dosarul nr. 5r-702/2025 
H O T Ă R Â R E
În numele Legii
11.12.2025 or.Cimislia
Judecătoria Cimislia
Instanţa compusă din:
Președintele ședinței, judecătorulIon Volcovschi
Grefier Carolina Cainareanu
A examinat cauza 
Petititonarului Zaporojan Aliona 
În lipsa:
Agentului constatator Mețel Andrei
examinând în ședință publică contestația depusă de Zaporojan Aliona împotriva 
procesului verbal MAI 06 472 340 cu privire la contravenție si deciziei din data de 09.04.2025 în 
baza art. 47/1 alin. (1) Cod contravențional, instanța -
c o n s t a t ă:
Prin Procesul-verbal cu privire la contravenție din 09.04.2025, încheiat de către 
Inspectoratul de Poliție Cimislia, Zaporojan Aliona a fost sancționată în baza art. 47/1 alin. (1) 
Cod contravențional cu amendă în mărime de 500 unități convenționale, echivalentul sumei de 
25000 lei, fiind reținut în sarcina acesteia că,, în perioada lunii august 2024 folosind numarul de 
terlefon indicat si aplicatia mobilă ,,PSB,, a pretins mijloace banesti pentru coruperea electorală 
in favoarea P.P.,,Sansa,, in cadrul elegerilor prezedentiale si referendumul republican din 
20.10.2024,,.
Actiunile contraveninetei au fost claficitate de căre agentul constatator iconform 
componentei de contraventiei stabilite in baza prevederilor art.47/1 alin.(1) Cod contraventional 
fiindu-i aplicata in baza deciziei amenda in marime de 500 unitati conventionale.
Pozitia petitionarului
La data de 17.04.2025, Zaporojan Aliona a depus o contestație împotriva Procesului verbal 
MAI 06 472 340 si deciziei din aceasi data prin care a fost recunoscut vinovat si sanctionat de 
comiterea contraventiei in baza art. 47/1 alin. (1) Cod contravențional.
În dezacord cu decizia de sancționare contravențională, Zaporojan Aliona a motivat faptic 
si procesual pozitia de declararea anularea procesului verbal si deciziei, precum solicitind 
incetarea procesului in lipsa in actiunile acestuia a elementelor constituitive prevazute de 
art.47/1Cod contravnetional.
Conform contestatiei petentul a sustinut că, nu este de acord cu procesul-verbal cu privire 
la contravenție și decizia agentului constatator. A menționat că niciodată n-a pretins, n-a primit 
careva surse financiare pentru exercitarea/neexercitarea careva drepturi electorale. Iar, la 
materialele cauzei contraventionale lipsește careva probatoriu in sensul dat, care ar indica sau a 
stabili faptul că petentul, ar fi admis în acțiunile sale latura obiectivă a contravenției prevăzute de 
art. 47/1 alin. (1) Cod contravențional.
Solicită admiterea contestației, anularea procesului verbal contraventional MAI06 472 
340 din 09.04.2025, anularea deciziei din aceasi data prin care a fost sanctionat de comiterea 
contraventiei prevăzute de art. 47/1 alin. (1) Cod contravențional, cu încetarea procesului 
contravențional.
Suplimentar, in sedinta de jduecata a mentionat, ca ca nu este de acord cu procesul verbal si 
cu amenda, roagă instanţa sa o anuleze, n-a primit mita electorala si n-a pretins la mita electorală, fiind 
mentionat ca, -n-a făcut parte din partidul politic ŞOR sau Şansa, si nici menbrul acestor partide n-a fost.
- Am fost în calitate de membru la comisia electorală, cu 4 ani în urmă, în anul 2020, fiind 
ca observator.
- ***** este numărul meu de telefon mobil, îl am de mulţi ani, abonament la unite, de când 
s-a început serviciul unite, la moment abonamentul este după soţ.
-Soţul nu face parte din careva partide politice.
-Aplicaţia PSB n-a instalat-o în telefon, nici de către soţ nu a fost instalată.
- Acces la numărul de telefon şi la de telefon îl are soţul si fiul meu Zaporojan Marcel, are 
30 ani, fiul nu putea sa instaleze aplicaţia PSB în telefonul meu.
- Fiul nu face parte din partid politic.
- A frecventat câteva adunări la partid politic, aproximativ 5-6 adunări, acolo a fost cerut 
doar numărul de telefon, insă n-a pretins la careva bani sau alte mijloace de la partid politic, careva bani 
de la adunări sau de la persoane care organizau aceste adunări n-a cerut.
-Soţul n-a participat nici o dată la adunările acestea.
- Bani la adunările respective n-a primit.
- Nici pentru viitor nu i s-a promis că va primi careva bani.
Suplimentar a mai mentionat, ca când a primit mesajul s-a gândit că a venit mesaj de la fostul 
ginere Roşca Andrei, care a fost căsătorit cu fiica Daniela, au impreună un băiat comun de 6 ani, 
împotriva lui Roşca este inaintată actiune civilă privind încasarea pensiei alimentare şi se alfa la executor 
judecătoresc, a strâns pachetul de acte pentru a-1 decade de drepturi părinteşti, pe Roşca Andrei, el este în 
Federaţia Rusa, când a venit mesaj PSB, am crezut că este de la ginere.
Pozitia agentului constatator
Conform cererii inregistrate la data de 05.11.2025, agentul constatator a solicitat 
examianrea contestatiei in lipsa sa, precum si a inaintat dezacord cu contestatia inaintate de către 
pententul Zaporojan Aliona, prin care s-a solicitat mentinerea actiunilor si actelor indeplinite de 
către agentul constatator in vederea stabilirii vinovatiei petentului si sanctionarii cu amenda, cu 
respingerea constatiei inaintate ca fiind neîntemiata.
Prezenta partilor
În cadrul ședinței de judecată, persoana în privința căreia a fost pornit procesul 
contravențional Zaporojan Aliona, nu s-a prezentat fiind citat legal.
În cadrul ședinței de judecată, agentul constatator Metel Andrei nu s-a prezentat, deși a 
fost legal citat, insa fiind depusa cerere privind examianrea in lipsa.
În conformitate cu prevederile art. 455 din Codul contravențional, instanța de judecată a 
dispus examinarea contestației în lipsa celor absenti de la sedinta de judecata.
Concluzia instanței de judecată referitoare la examinarea cauzei în lipsa participanților la 
proces rezultă inclusiv din cauzele Mihalopa împotriva Letoniei și Ovus împotriva Turciei, în 
care Curtea Europeană a Drepturilor Omului a stabilit că instanţele trebuie să facă tot ce se poate 
aştepta în mod rezonabil de la acestea pentru a cita părţile în proces şi să se asigure că aceştia din 
urmă au cunoştinţă de procedurile din care fac parte.
Comunicarea actelor judiciare, în măsura în care este un act de comunicare între organul 
judiciar şi părţi, permite să fie făcute cunoscute hotărârea instanţei şi temeiurile ei, pentru a 
permite părţilor, dacă e cazul, să declare recurs (Diaz Ochoa c. Spaniei, 22 iunie 2006, nr.423/03, 
par.48, şi S.C. Raissa M.Shipping SRL c. României, 8 ianuarie 2013, nr.37576/05, par.30).
Instanţele trebuie să facă tot ce se poate în mod rezonabil aștepta de la ele pentru a cita 
părţile şi a se asigura că acestea sunt la curent cu procedurile la care participă (Miholapa, citată 
anterior, par. 31, şi Ovuş c. Turciei, 13 octombrie 2009, nr. 42981 04, par. 48).
Prin urmare instanţa de judecată a întreprins toate măsurile prevăzute de lege pentru a 
asigura dreptul participanților la proces privind participarea efectivă la examinarea cauzei, întru 
respectarea unui proces echitabil, însă aceștia nu s-au prezentat în instanţa de judecată, 
asumându-și în aşa mod benevol riscul neparticipării la examinarea cauzei.
Instanța de judecata menționează, ca participanților la proces le-au fost respectate toate 
posibilitățile legale disponibile privind transparenta examinării cauzei, posibilitatea de a lua 
cunoștința de ședințele judiciare stabilite, inclusiv si de pe portalul 
WWW.INSTANTE.JUSTICE.MD al instanței judecătorești, in raport cu obiectul suspus 
examinării.
Deci, instanța de judecata constată, ca de către petentul si agentul constatator nu pot fi 
invocate circumstanțe de necunoașterii despre ședințele judiciare, precum si despre obiectul 
supus examinării, si/sau încălcării drepturilor la apărare a parților la proces, in legătura cu 
acțiunile de procedura executate de către instanță si indicate supra.
Termenul de contestare
Soluționând contestația depusă de Zaporojan Aliona împotriva deciziei de sancționare 
contravențională, instanța o consideră depusa in termen, având în vedere următoarele 
considerente de fapt și de drept.
Conform art. 448 alin. (1) și (3) din Codul contravențional, contravenientul, victima sau 
reprezentantul acestora, precum și procurorul, dacă este parte în cauza contravențională, în cazul 
în care nu sunt de acord cu decizia agentului constatator sau în cazul în care aceasta a fost emisă 
cu încălcarea normelor procesuale stabilite de prezentul cod, sunt în drept să conteste decizia 
emisă asupra cauzei contravenționale. Termenul de contestare a deciziei agentului constatator 
este de 15 zile de la data emiterii acesteia sau, pentru părțile care nu au fost prezente la ședința de 
examinare a cauzei contravenționale, de la data înmânării copiei de pe decizia respectivă, în 
condițiile art. 447¹ alin. (8). Persoana față de care a fost emisă decizia și care a lipsit atât la 
examinarea cauzei, cât și la pronunțarea deciziei și nu a fost informată despre decizia emisă, 
poate contesta decizia agentului constatator și peste termen, dar nu mai târziu de 15 zile de la 
data începerii executării sancțiunii contravenționale sau a perceperii despăgubirii materiale.
Potrivit materialelor cauzei contravenționale, procesul-verbal cu privire la contravenție a 
fost emis în prezența Zaporojan Aliona la data de 09.04.2025, iar la 17.04.2025, aceasta a 
înregistrat contestatie la autoritatea din care face parte agentul constatator. 
Astfel, instanța consideră contestația depusă în termen, potrivit prevederilor art. 448 alin. 
(1) Codul contravențional.
Aprecierea instantei
Examinind contestatia motivata, examinând probele administrate prezentate de agentul 
constatator întru dovedirea celor invocate și raportându-le, per ansamblu, la prevederile legale ce 
guvernează speța, instanța de judecată consideră necesar să admită contestația partial depusă de 
Zaporojan Aliona împotriva Procesului verbal MAI 06 472 340 din data de 09.04.2025, reieșind 
din următoarele motive.
Potrivit art. 399 Cod contravențional, cauza contravenţională se soluţionează de agentul 
constatator în a cărui rază teritorială a fost săvîrşită contravenţia. Acesta poate aplica sancţiunile 
prevăzute în partea specială a cărţii întâi în limitele competenţei şi numai în exerciţiul funcţiunii. 
Agentul constatator poate constata contravenţii ale căror constatare, soluţionare şi sancţionare 
sînt atribuite competenţei unor alte organe. În astfel de cazuri, agentul va remite organelor 
respective procesele-verbale de constatare a contravenţiilor.
Conform art. 458 alin. (1) Cod contravențional, examinând cauza contravențională, 
instanța de judecată este obligată să determine: caracterul veridic al contravenției imputate; 
existența cauzelor care înlătură caracterul contravențional al faptei; vinovăția persoanei în a cărei 
privința a fost pornit procesul contravențional; existența circumstanțelor atenuante şi/sau 
agravante; necesitatea sancționării și, după caz, caracterul sancțiunii contravenționale; alte 
aspecte importante pentru soluționarea justă a cauzei.
Potrivit art. 7 Cod contravenţional persoana poate fi sancţionată numai pentru contravenţia 
în a cărei privinţă este dovedită vinovăţia sa, cu respectarea normelor prezentului cod.
Conform art. 375 din Codul contravențional, persoana acuzată de săvârșirea unei 
contravenții se consideră nevinovată atâta timp cît vinovăția sa nu este dovedită în modul 
prevăzut de prezentul cod. Nimeni nu este obligat să dovedească nevinovăția sa. Concluziile 
despre vinovăția persoanei în săvârșirea contravenției nu pot fi întemeiate pe presupuneri. 
Toate dubiile în probarea învinuirii care nu pot fi înlăturate în condițiile prezentului cod se 
interpretează în favoarea persoanei în a cărei privință a fost pornit proces contravențional.
Din materialele cauzei contravenționale, rezultă că, la data de 09.04.2025, de către agentul 
constatator din cadrul IP Cimislia a fost încheiat procesul-verbal cu privire la contravenție MAI 
06 472 340, pe faptul că Zaporojan Aliona în perioada lunii august 2024 folosind numarul de 
terlefon indicat si aplicatia mobilă ,,PSB,, a pretins mijloace banesti pentru coruperea electorală 
in favoarea P.P.,,Sansa,, in cadrul elegerilor prezedentiale si referendumul republican din 
20.10.2024,,, iar, acțiunile imputate fiind încadrate după semnele contravenției prevăzută la art. 
47/1 alin. (1) Cod contravențional, fiindu-i aplicata amenda in marime de 500 unitati 
conventionale.
Procesul-verbal cu privire la contravenție MAI 06 472 340 din 09.04.2025 a fost întocmit 
în prezența persoanei, însă Zaporojan Aliona a indicat prin contestatie dezacord cu procesul si 
sanctiunea aplicata.
Astfel, conform art. 47/1 alin. (1) din Codul contravențional, prevede sancționare pentru 
acceptarea sau primirea, personal sau prin mijlocitor, de către un alegător a bunurilor, serviciilor, 
privilegiilor sau avantajelor sub orice formă, care nu i se cuvin, pentru sine sau pentru o altă 
persoană, în scopul exercitării sau al neexercitării unor drepturi electorale în cadrul alegerilor, 
inclusiv al alegerilor regionale, dacă fapta nu constituie infracțiune.
Astfel, instanța remarcă că, în susținerea vinovăției făptuitorului, agentul constatator nu a 
anexat nici o probă, din care să rezulte circumstanțele descrise în procesul-verbal cu privire la 
contravenție, și anume, însăși pretinderea banilor, suma primită, precum și scopul exercitării sau 
al neexercitării unor drepturi electorale în cadrul alegerilor, pentru partidul politic, la caz, fiind 
anexate doar actele procesuale Raportul din 16.04.2025 nr.593060, Raportul cu nr.875 din 
08.04.2025, Raportul  din 09.04.2025 privind atribuire statutlui de agenti constatator in privinta a 
30 colaboratori din cadrul IP Cimislia, Informatia cu nr.34/17/1-3580 din 07.04.2025 remisa de 
către Inspectoratul Natiopnal de Securitate Publica spre IP Cimislia privind initierea procesului 
contraventional in baza raportului RAP01433516 conform prevederilor art.393 Cod 
contraventional, Raprtul  din 20.03.2025 emis Sef al DIICSOP a INI către Procuratura 
Anticoruptie, Incheierele si Mandatele judecatoresti emise de către Judecatoria Chisinau sediul 
Ciocana din data de 22.10.2024 si 01.04.2025 privind autorizarea masurilor speciale de 
investigatii in cauza penala *****, Informatia pe numele Zaporojan Aliona privind domiciliu, 
numarul de telefon, operatorul de comunicare mobila, ne fiind indicata care perioada a anilor de 
referință. 
Astfel, se stabileste, ca nu rezultă o legătură cauzală cu fapta imputată făptuitorului, or, 
înscrisurile nu se referă în mod concret și direct la fapta imputată lui Zaporojan Aliona, iar actele 
anexate la cauza contravnetionala nu sunt suficiente si clare în ce mod ar fi accesat Zaporojan 
Aliona aplicația ,,PSB,, și în ce perioada ar fi aceasta efectuat așa acțiuni, si prin care metodă a 
realizat latura obiectiva a contravnetiei imputate.
Instanta de judecata constată, ca conform materialelor prezentate de către agentul 
cosntatator si examinate in cadrul sedintei de judecata nu se regaseste informatie despre 
detinerea de către petentă in telefonul personal a aplicatiei mobile cu indentificatorul ,,PSB,,.
Totodată, instanta de judecata constată aplicabiltiatea Hotarii CEDO in cauza Demiirham si 
altii impotriva Turciei privind condamnarile pe baza utilizarii aplicatiei ,,ByLock,, in Turcia fiind 
stabilit incalcarea dreptului la proces echitabil si principiul legalitatii.
Astfel, conform Hotaririi sus mentionate este specifica ,,Curtea a constatat că abordarea 
categorică a instanțelor turce privind utilizarea aplicației criptate de mesagerie „ByLock” – în 
special că oricine a folosit aplicația putea, în principiu, fi condamnat doar pe acest criteriu, pentru 
apartenență la o organizație teroristă armată – a încălcat dreptul reclamanților la protecție efectivă 
împotriva urmăririi penale arbitrare, condamnării și pedepsei, precum și dreptul la un proces 
echitabil,,. ,,Curtea a subliniat că situația care a condus la constatarea încălcării articolelor 7 și 6 § 
1 a rezultat dintr-o problemă sistemică ce afectează un număr mare de persoane și care necesită 
soluționare la nivel național,,.
Astfel, in czul incare se constată detinerea unei simple aplicatii mobile cu indentifactorul 
,,PSB,, nu constituie in sine suficient probatoriu cu privire la acuzatiile imputate, precum si 
detinerea acestei aplicatii nu este sanctionabil de către legislatia nationala.  
Conform art. 425 din Codul contravențional ”(1) Probele sînt elemente de fapt, dobîndite 
în modul stabilit de prezentul cod, care servesc la constatarea existenţei sau inexistenţei 
contravenţiei, la identificarea făptuitorului, la constatarea vinovăţiei şi la cunoaşterea altor 
circumstanţe importante pentru justa soluţionare a cauzei. (2) În calitate de probe se admit 
elementele de fapt constatate prin intermediul următoarelor mijloace: procesul-verbal cu privire 
la contravenţie, procesul-verbal de ridicare a obiectelor şi documentelor, procesul-verbal de 
percheziţie, procesul-verbal privind cercetarea la fața locului, procesele-verbale privind alte 
acțiuni procesuale efectuate în conformitate cu prezentul cod, explicaţiile persoanei în a cărei 
privinţă a fost pornit proces contravenţional, declaraţiile victimei, ale martorilor, înscrisurile, 
înregistrările audio sau video, fotografiile, corpurile delicte, obiectele şi documentele; (7) 
Procesului contravenţional, în partea ce ţine de declaraţii, se aplică în mod corespunzător 
prevederile Codului de procedură penală cu privire la mijloacele de probă şi la procedeele 
probatorii, cu excepţiile prevăzute de prezentul cod.”
În conformitate cu articolul 93 din Codul de procedură penală, probele sunt elemente de 
fapt dobândite în modul stabilit de lege, care servesc la constatarea existenței sau inexistenței 
infracțiunii, la identificarea făptuitorului, la constatarea vinovăției, precum și la stabilirea altor 
împrejurări importante pentru soluționarea cauzei.
În acest context și porind de la prevederile art. 425 din Codul contravențional și art. 93 
din Codul de procedură penală este esențial să se facă distincție între actele procesuale și 
mijloacele de probă administrate în conformitate cu normele procesuale.
În speța analizată, instanța constată că încheierile judecătorești de autorizare a măsurilor 
speciale de investigație, mandatele judecătorești de efectuare a acestor măsuri, precum și 
ordonanțele procurorului care dispun și apreciază pertinența rezultatelor obținute prin măsurile 
respective nu pot fi considerate mijloace de probă conform art. 93 alin. (2) din Codul de 
procedură penală.
În acest sens, în pofida faptului că aceste acte, sunt importante pentru cadrul procesual al 
cercetării și investigării, ele nu sunt mijloace de probă conform dispozițiilor art. 93 alin. (2), care 
reglementează explicit mijloacele de probă admisibile.
Astfel, instanța trebuie să aprecieze că, deși aceste acte pot contribui la contextul 
procedurii legale, ele nu îndeplinesc cerințele necesare pentru a fi considerate dovezi în cadrul 
procesului contravențional. Ele sunt doar acte procesuale care permit desfășurarea unor 
investigații, dar nu pot influența direct soluționarea fondului cauzei, întrucât nu furnizează 
elemente factuale suficiente pentru a stabili vinovăția contravenientului.
Cu referire la rolul probatoriu în opinia instanței în cazul efecturării măsurilor speciale de 
investigații urmează a fi utilizate rezultatele acestora, respectiv actele de consemnare a 
rezultatelor și purtărorii de informații.
Consemnarea măsurilor speciale de investigație trebuie să fie realizată prin întocmirea 
unui proces-verbal pentru fiecare măsură efectuată, care trebuie să includă datele referitoare la 
locul și data efectuării măsurii, ora de început și finalizare, funcția și numele persoanei care 
întocmește documentul, numele și statutul celor care au participat la efectuarea măsurii, precum 
și descrierea faptelor constatate și a acțiunilor întreprinse.
De asemenea, procesul-verbal trebuie să menționeze, atunci când este cazul, utilizarea 
mijloacelor tehnice precum fotografierea, filmarea, înregistrarea audio și rezultatele obținute în 
urma acestor măsuri. În definitiv conținutul proceseleor verbale de consemnare a rezultatelor 
măsurilor speciale de investigații trebuie să corespundă prevederilor art. 260 – 261 din Codul de 
procedură penală.
La caz, anume aceste mijloace de probă nu au fost prezentate, respectiv în absența 
acestora și fără să dispune de posibilitatea de a examina datele care au fost obținute instanța nu 
poate determina pertinența actelor procesuale enunțate supra cu obiectul cercetării.
La fel este important în opinia instanței este faptul că utilizarea actelor procesuale și 
rezultatelor măsurilor speciale de investigații au fost autorizate prin încheierile si mandatele 
emise de Judecătoria Chisinau, sediul Ciocana, la 01.04.2025 si respectiv din 22.10.2024.
În context instanța consideră determinant faptul că de către judecătorul de instrucție s-a 
dispus autorizarea utilizării datelor pentru cauza contravențională RAP01433516 nu și pe cauza 
contravențională cu nr. MAI 06 472 340, care fost intentată prin de căre agentul cosntator al IP 
Cimislia, Metel Andrei. Din conținutul Raportului rezultă că IP Cimislia a fost sesizat prin 
demersal INSP prin intermediul căruia s-a comunicat că la 21.03.2025 a fost inițiat procesul 
contravențional RAP01433516. Din același raport rezultă că acest proces contravențional a fost 
pornit în privința ”unor persoane”.
Potrivit art. 374 alin. (2/1) din Codul contravențional ”procesul contravențional începe de 
drept din momentul sesizării sau al autosesizării agentului constatator privind săvîrşirea 
contravenției.”
Respectiv, instanța stabilește că prezentul proces contravențional în privința Zaporojan 
Aliona a fost pornit prin Raportul din 07.04.2025 cu nr.34/17/1-3580, adică odată cu sesizarea 
agentului constatator și este un proces distinct decât cel aflat spre examinare în cadrul INSP și 
intentat la data de 21 martie 2025 cu nr.RAP01 433516, pentru care de altfel a fost autorizată 
utilizarea datelor măsurilor speciale de investigație.
Pentru prezenta cauză contravențională procedura legală de autorizare a datelor respective 
de către judecătorul de instrucție nu a fost efectuată.
Important, la caz, este de menționat și faptul că, instanței de judecată nu i-au fost 
prezentate nemijlocit rezultatele obținute după efectuarea măsurilor speciale de investigație, nu 
constată că există un impediment în anexarea actelor procesuale la materialele cauzei, însă nu le 
stabilește aplicabilitatea.
Subsecvent, este de relatat că, instanța apreciază că simpla existență a unei asemenea 
încheieri nu este de natură să acopere cerințele legale stricte privind admisibilitatea probelor, 
întrucât folosirea rezultatelor măsurilor speciale de investigație într-o altă procedură decât cea 
penală în care au fost obținute impune, potrivit art. 136 alin. (7) din Codul de procedură penală, 
nu doar o autorizare formală, ci și respectarea integrală a cadrului legal privind administrarea și 
verificarea acestor date.
Conform art. 93 alin. (4) din același cod, datele obținute prin activități speciale de 
investigație pot fi admise ca probe numai dacă au fost administrate și verificate prin mijloacele 
prevăzute expres de lege. În cauză, aceste date nu au fost analizate în mod efectiv, nefiind 
prezentate stenograme, rapoarte de conținut, expertize sau alte mijloace care să confirme 
autenticitatea și pertinența rezultatelor.
Instanța reține, că probatoriul administrat în cauza intentată în privința cet. Zaporojan 
Aliona se bazează exclusiv pe datele provenite din cauza penală, sau bazata doar pe decalratiile 
contravenientului, de care s-a refuzat in contestatia depusa, fără a exista în procedura 
contravențională o cercetare proprie, independentă, ori administrarea unor probe obținute 
direct și legal în această cauză.
În consecința, instanța va supune analizei și aprecierii în calitate de mijloace de probă 
doar procesul-verbal cu privire la contravenție, procesul-verbal privind consemnarea declarațiilor 
Zaporojan Aliona.
Din examinarea acestor documente, instanța constată că Zaporojan Aliona, inclusiv în 
fața agentului constatator, a dat declarații, nerecunoscând fapta contravențională. Astfel că acesta 
nu este informativ în ceea ce privește stabilirea faptei sau a vinovăției persoanei.
În asemenea împrejurări, instanța califică această presupusă probă ca fiind inadmisibilă, 
în conformitate cu art. 94 din Codul de procedură penală.
În această conjunctură, instanța constată că există dubii rezonabile cu privire la temeinicia 
învinuirii aduse Zaporojan Aliona. Or, unica probă viabilă rămâne procesul-verbal cu privire la 
contravenție seria/nr. MAI06 472 340 din 09.04.2025, care nu este susținut de alte probe, în 
rezultatul examinării coroborate a cărora instanța să ajungă la soluția certă priviind săvârșirea cu 
vinovăție de către Zaporojan Aliona a faptei contravenționale.
În cadrul procedurii de examinare, constatările agentului constatator nu au fost confirmate 
prin alte probe obiective, iar contravenienta a respins acuzațiile în mod constant și coerent, atât 
în fața organului constatator, cât și prin intermediul contestatiei depusa instanței. Mai mult, 
organul constatator a lipsit nemotivat de la ședința de judecată, fără a aduce explicații 
suplimentare privind temeiurile întocmirii actului constatator.
Instanța reiterează că o mare parte a materialului probator s-a bazat pe rezultatele unor 
măsuri speciale de investigație efectuate în cadrul unei cauze penale distincte (nr. *****), 
rezultatele cărora au fost transferate în prezenta procedură contravențională în temeiul unor 
încheieri judecătorești din 22.10.2024 si 01.04.2025. Cu toate acestea, rezultatele respective nu 
au fost prezentate și nici supuse unei verificări efective și nu au fost însoțite de procese-verbale 
clare, stenograme sau alte elemente care să certifice autenticitatea și relevanța lor în prezenta 
cauză.
În lipsa unor probe suficiente, legale și concludente, temeinicia procesului-verbal nu 
poate fi susținută fără a încălca principiul prezumției de nevinovăție.
Potrivit dispoziţiilor art.374 alin.(3) Cod contravenţional, procesul contravenţional se 
desfăşoară pe principii generale de drept contravenţional, în temeiul normelor dreptului 
internaţional şi ale tratatelor internaţionale cu privire la drepturile şi libertăţile fundamentale ale 
omului la care Republica Moldova este parte, iar, pct. 1 din Hotărârea Plenului CSJ a Republicii 
Moldova nr.3 din 09.06.2014 privind aplicarea în practica judiciară de către instanţele 
judecătoreşti a unor prevederi ale Convenţiei pentru apărarea drepturilor omului şi libertăţilor 
fundamentale, aderând la CEDO, Republica Moldova şi-a asumat obligaţia de a garanta 
protejarea drepturilor şi a libertăţilor proclamate de CEDO ale tuturor persoanelor aflate sub 
jurisdicţia sa. 
Iar, din prevederile Constituţiei Republicii Moldova (art.4 alin.2) precum şi din hotărârea 
Curţii Constituţionale nr.55 din 14 octombrie 1999 „Privind interpretarea unor prevederi ale art.4 
din Constituţia Republicii Moldova” rezultă că CEDO constituie o parte integrantă a sistemului 
legal intern şi respectiv urmează a fi aplicată direct ca oricare altă lege a Republicii Moldova cu 
deosebirea că CEDO are prioritate faţă de restul legilor interne care îi contravin.
Art.6 din Convenţia Europeană pentru Drepturile Omului, consacră dreptul la un proces 
echitabil, iar reieşind din jurisprudenţa Curţii Europene pentru Drepturile Omului, reflectate în 
cauza Ziliberberg contra Moldovei (nr.61821/40, 1 februarie 2005), Curtea a decis că, 
contravenţia comportă un caracter „penal” în sensul articolului art.6 din Convenţia Europeană.
Prin urmare, la examinarea acestei cauze, urmează a fi aplicate prevederile art.6 din 
Convenţia Europeană şi normele generale ale procesului contravenţional prevăzute de Codul 
contravenţional, precum și cele ale procesului penal prevăzute de Codul penal și de procedură 
penală.
Potrivit prevederilor art.6 §3 lit. a) din Convenţia Europeană, orice persoană acuzată de o 
infracţiune este prezumată nevinovată până ce vinovăţia sa va fi legal stabilită. Orice acuzat are, 
în special dreptul: să fie informat, în termenul cel mai scurt, într-o limbă pe care o înțelege şi în 
mod amănunţit, asupra naturii şi cauzei acuzaţiei aduse împotriva sa, să prezinte probele 
respective, să fie asigurat cu apărător.
Conform prevederilor art. 375 din Codul contravențional, persoana acuzată de săvârșirea 
unei contravenții se consideră nevinovată atâta timp cât vinovăția sa nu este dovedită în modul 
prevăzut de prezentul cod. Nimeni nu este obligat să dovedească nevinovăția sa, iar concluziile 
despre vinovăția persoanei nu pot fi întemeiate pe presupuneri. Toate dubiile în probarea 
învinuirii care nu pot fi înlăturate în condițiile prezentului cod se interpretează în favoarea 
persoanei în a cărei privință a fost pornit procesul contravențional.
Astfel, noțiunea de vinovăție trebuie analizată exclusiv prin prisma principiului 
prezumției Curții Europene pentru Drepturile Omului, se încadrează în sfera noțiunii de 
„acuzație în materie penală” și beneficiază, prin urmare, de aceleași garanții fundamentale.
În concluzie, în cazul dedus judecății, Zaporojan Aliona nu era obligat să-și probeze 
nevinovăția. Dimpotrivă, sarcina probei revenea agentului constatator, care, însă, nu a 
administrat suficiente dovezi legale și convingătoare pentru a susține învinuirea. Simpla 
întocmire a unui proces-verbal contravențional nu este suficientă pentru ca instanța să stabilească 
vinovăția unei persoane în lipsa unui probatoriu adecvat.
În ordinea respectivă, instanţa ține cont de dispoziţiile art. 461 alin. (1) Cod 
contravenţional potrivit cărora ”în cazul în care, pe parcursul judecării cauzei, se constată unul 
din temeiurile prevăzute la art. 441 sau 445 alin. (1), instanța de judecată încetează procesul 
contravențional.” Conform art. 441 lit. a) din Codul contravențional, ”procesul contravențional 
trebuie încetat atunci când nu există fapta contravențională.”
Instanta de judecata ajunge la concluzia ca cerinta petentului privind anularea a 
procesului verbal contravnetional MAI06 472 340 din 09.04.2025 este neîntemeiat pe motivele 
invocate supra, fiind intrunite conditiile de anulare a deciziei de sanctionare din lipsa faptei 
conform prevederilor art.441 alin.(1), lit.a) Cod contraventional.
Instanta de judecata constată, ca conform Deciziei Curtii de Apel Sud din 13.10.2025 cu 
nr.4r-149/25 prin care a fost casata hotarirîrea primei instante, a atentionat instant care urmeaza să 
examineze contestatia in prima instanță in vederea ,, necesitatea administrării de probe 
suplimentare,,.(p.d.100, Decizia p.d.13)
Instanta de judecata la examinarea contestatiei a tinut cont de cele specificate in Decizia 
Curtii de Apel Sud din 13.10.2025 cu nr.4r-149/25 prin care a fost casata hotarirîrea primei instante, 
unde a fost atentionat instanța de fond care urmeaza sa examineze contestatia în vederea ,,necesitatea 
administrării de probe suplimentare,, , specificînd următoarele.
Conform art.6 din Convenţia Europeană pentru Drepturile Omului, consacră dreptul la un 
proces echitabil, iar reieşind din jurisprudenţa Curţii Europene pentru Drepturile Omului, 
reflectate în cauza Ziliberberg contra Moldovei (nr.61821/40, 1 februarie 2005), Curtea a decis 
că, contravenţia comportă un caracter „penal” în sensul articolului art.6 din Convenţia 
Europeană.
Potrivit prevederilor art.10 alin.(4) Cod procedura penala, stabileste, ca, orice persoană este 
în drept să-şi apere prin orice mijloc neinterzis de lege drepturile, libertăţile şi demnitatea umană, 
lezate sau limitate nelegitim în cursul procesului penal.
Urmeaza de mentionat, ca in conformtiate cu prevederile art.24 Cod procedură penală, 
urmărirea penală, apărarea şi judecarea cauzei sînt separate şi se efectuează de diferite organe şi 
persoane. Instanţa judecătorească nu este organ de urmărire penală, nu se manifestă în 
favoarea acuzării sau a apărării şi nu exprimă alte interese decît interesele legii. Părţile 
participante la judecarea cauzei au drepturi egale, fiind învestite de legea procesuală penală cu 
posibilităţi egale pentru susţinerea poziţiilor lor. Instanţa de judecată pune la baza sentinţei numai 
acele probe la cercetarea cărora părţile au avut acces în egală măsură. Părţile în procesul penal îşi 
aleg poziţia, modul şi mijloacele de susţinere a ei de sine stătător, fiind independente de instanţă, de 
alte organe ori persoane. Instanţa de judecată acordă ajutor oricărei părţi, la solicitarea acesteia, în 
condiţiile prezentului cod, pentru administrarea probelor necesare.
Astfel, instant de judecata nu detine dreptul de a administra probe suplimentare in favoarea 
unui participant la proces, fiind investită doar cu respectarea conditiilor stabilite de Lege.
În baza celor expuse mai sus, în conformitate cu prevederile art. 441, art.448, art. 460 - 
462 Cod contravențional, instanţa de judecată,
H O T Ă R Ă Ș T E:
Se admite parțial contestația depusă de Zaporojan Aliona.
Se anulează decizia de sancționare înserată în procesul-verbal cu privire la contravenție 
seria/nr. MAI06 472 340 din 09.04.2025 și se încetează procesul contravențional în privința 
Zaporojan Aliona, din motiv că nu există faptul contravenției.
Se respinge cererea petentului in partea anularii procesului verbal contraventional, ca 
fiind neîntemeiat.
Hotărârea poate fi atacată cu recurs în Curtea de Apel Sud în termen de 15 zile prin 
intermediul judecătoriei Cimislia.
Preşedintele şedinţei, Judecător___________ Ion Volcovschi