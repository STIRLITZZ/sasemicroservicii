Dosarul nr.5r-5363/2025;
4-25124240-12-5r-29082025
H O T Ă R Î R E
În numele Legii
11 decembrie 2025                                                                             mun. 
Chişinău
 
Judecătoria Chişinău 
Instanţa compusă din:
Preşedintele şedinţei, judecătorul                                                    Roman 
Mazureţ
Grefierul                                                                                         Filoteia 
Anghel
În lipsa părților
examinând în şedinţă judiciară publică, cauza contravențională în baza contestației 
depuse de petiționarul LEVINEȚ Andrei, împotriva procesului-verbal cu privire la 
contravenție seria MAI 07 nr. 103668, încheiat în privința cet. LEVINEȚ Andrei, născut 
la *****, IDNP: *****, domiciliat în *****, în temeiul art. 47 1 alin. (1) Cod 
contravențional, precum și împotriva deciziei de sancționare a contravenientului din 
aceeași dată, instanța,- 
 A constatat :   
Circumstanțele cauzei:
La data de 27 iunie 2025, agentul constatator Romanciuc Adrian, a încheiat 
procesul-verbal cu privire la contravenție seria MAI07 nr. 5103668 în privința cet. 
LEVINEȚ Andrei în temeiul art.47 1 alin. (1) Cod contravențional, incriminându-i 
ultimului comiterea faptei prejudiciabile în următoarele circumstanțe: la data de 07 
octombrie 2024, ora 18:27, numitul, urmare a implimentării de către organizația 
criminală "Șor" a unui mecanism de corupere electorală, prin intermediul conturilor 
bancare decshise în "Promsvyaz Bank", a primit pentru sine transferuri în ruble rusești în 
vederea determinării persoanei  sus nominalizate de a vota candidatura unui anumit 
concurent electoral, precum și pentru aleberea opțiunii  "Nu" în cadrul referendumului 
constituțional din anul 2024.
 La aceeași dată, în baza procesului-verbal cu privire la contravenție indicat supra, 
agentul constatator a emis decizia de sancționare a lui LEVINEȚ Andrei, aplicându-i 
acestuia o sancțiune sub formă de amendă în mărime de 500 u.c., echivalentul sumei de 
25000 lei.
Nefiind de acord cu decizia de sancționare, la data de 22 august 2025, 
contravenientul LEVINEȚ Andrei a depus la autoritatea din care face parte agentul 
constatator o contestație, solicitând repunerea în termenul de contestare și anularea 
procesului-verbal cu privire la contravenție din 14.07.2025, cu încetarea procesului 
contravențional.
În argumentarea contestației sale, petiționarul a relatat că procesul-verbal cu privire 
la contravenție a fost întocmit în lipsa sa, despre existența cărua a aflat de la un angajat 
bancar care i-a comunicat despre blocarea conturilor de către executorul judecătoresc, 
odată  cu primirea spre excutare și intentare a procedurii de excutare emise la data de 
12.08.2025 în cadrul dosarului de executare nr. 069s-5631/2025.
În continuare relevă că la data de 27 iunie 2025, agentul constatator ar fi stabilit 
precum că cet. LEVINEȚ Andrei ar fi implicat în contravenția de corupere electorală 
pasivă.
Vina în comiterea contravenției care i se impută nu o recunoaște.
Invocă faptul că, procesul contravențional a derulat în regim de urgență maximă, iar 
agentul constatator a examinat procesul efectiv în lipsa sa, nu i-a explicat drepturile și 
obligațiile, nu i-a asigurat dreptul la apărare al contravenientului, după caz nu l-a sigurat 
cu serviciile unui interpret, nu i-au explicat esența faptei imputate și nu a prezentat nicio 
probă care ar confirma acest fapt, a întocmit procesul-verbal cu grave erori de conținut. 
Descrie că, legea contravențională nu urmărește cauzarea de suferințe fizice sau 
lezarea demnității omului, nimeni nu poate fi supus torturii, nici la pedepse sau 
tratamente crude, inumane ori degradante.
Insistă asupra lipsei faptului contravenției, și pentru acest motiv cere încetarea 
procesului contravențional pornit în privința sa.
Cu referire la prevederile art.art.374, 425 din Codul contravențional, petiționarul a 
indicat că, în speță este dificil de stabilit care a fost materialul probator pe care l-a utilizat 
agentul constatator la formularea concluziilor cu privire la faptele indicate în procesul-
verbal, aspect care afectează echitatea procesului contravențional per ansamblu.
Deopotrivă, petiționarul invocă temeiuri de nulitate a procesului-verbal cu privire la 
contravenție, prin prisma faptului că agentul constatator nu a indicat exact locul și nici 
timpul sau perioada comiterii faptei contravenționale. Or, agentul constatator s-a limitat 
la întocmirea formală a procesului-verbal cu emiterea deciziei asupra cauzei 
contravenționale.
Mai indică petiționarul că, agentul constatator a omis să probeze cine anume i-a 
transmis contravenientului bani, care persoană fizică, or aplicația bancară nu poate fi 
subiect al contravenției, nu este menționat timpul pretinsei acceptări a banilor, nu este 
probat scopul transferului banilor, nu a fost probat dacă careva bani au ajuns efectiv la 
patent și/sau au fost ridicați de ultimil, nu este probată legătura cauzală între o aplicație 
bancară, un mesaj și alegerile, nu este probată acceptarea participării la alegeri din interes 
material, nu este probat că anumiți bani au avut scopul influențării opiniei la alegeri, nu 
este răsturnată ipoteza unei simple donații sau a unui simplu transfer.
Reține că, unica pretinsa probă ar fi o oarecare listă precum că există un mesaj de la 
o bancă străină pe un număr de telefon, precum că ar fi existat un transfer, date care nici 
nu au fost verificate corespunzător.
Așadar, consideră că fapta ce i s-a incriminat, se bazează doar pe constatări 
subiective personale ale agentului constatator.
În concluzie afirmă că, existența faptei contravenționale și comiterea acesteia cu 
vinovăție de către persoana specificată în procesul-verbal cu privire la contravenție, 
trebuie să fie demonstrate potrivit principiului dincolo de orice dubiu rezonabil, pe când 
în situația de referință, prezumția de nevinovăție de care se bucură acuzatul, nu a fost 
răsturnată.
La data de 07.10.2025, prin intermediul Secției evidență și documentare procesuală 
a Judecătoriei Chișinău, sediul Ciocana, a parvenit o contestație înaintată de avocatul 
David Șeremet în interesele contravenientului Andrei Levineț, îndreptată împotriva 
aceluiași proces-verbal cu privire la contravenție și a deciziei de sancționare din 27 iunie 
2025. În această contestație se invocă, suplimentar față de celelalte argumente deja 
menționate, lipsa citării legale în fața agentului constatator.
Petiționarul LEVINEȚ Andrei, fiind legal citat, nu s-a prezentat la ședința de 
judecată și nu a informat instanța despre motivele imposibilității sale de a se prezenta.
Agentul constatator Romanciuc Adrian, fiind citat legal, nu s-a prezentat la ședința 
de judecată din motiv că este antrenat în alte activități de serviciu care se suprapun cu 
ședința de judecată, solicitând examinarea cauzei în lipsa sa. 
În condițiile enunțate, conducându-se de prevederile art. 455 alin. (2) și (3) Cod 
contravențional, instanța a dispus examinarea contestației în lipsa acestuia.
Aprecierea instanţei:
Examinând materialele cauzei în raport cu cadrul legal relevant speței, instanţa 
apreciază necesar să admită contestația petiționarului, reieşind din următoarele 
considerente:
Preliminar instanța de judecată verifică chestiunea admisibilității contestației spre 
examinare.
Astfel, potrivit art. 448 alin. (1) Cod Contravențional, contravenientul, victima sau 
reprezentantul acestora, procurorul, dacă este parte în cauza contravenţională, în cazul în 
care nu sînt de acord cu decizia agentului constatator sau în cazul în care aceasta a fost 
emisă cu încălcarea normelor procesuale stabilite de prezentul cod, sînt în drept să 
conteste decizia emisă asupra cauzei contravenţionale. Termenul de contestare a deciziei 
agentului constatator este de 15 zile de la data emiterii acesteia sau, pentru părţile care nu 
au fost prezente la şedinţa de examinare a cauzei contravenţionale, de la data înmînării 
copiei de pe decizia respectivă în condiţiile art.4471alin.(8).
De la bun început instanța reține că, de caz, contestația deferită spre soluționare se 
înscrie în categoria de cauze contravenționale atribuite spre examinare în competența 
instanței de judecată, în acord cu dispozițiile art. 395 alin. (1) pct. 2) Cod contravențional.
Concomitent, se constată că procesul-verbal cu privire la contravenție a fost 
întocmit la data de 27 iunie 2025, în lipsa cetățeanului LEVINEȚ Andrei, fapt dedus atât 
din mențiunile înscrise la rubrica nr. 15, unde sunt indicate datele martorului asistent, cât 
și din absența semnăturilor făptuitorului în rubricile corespunzătoare. Copia procesului-
verbal cu privire la contravenție a fost expediată pe adresa cetățeanului LEVINEȚ Andrei 
la data de 04 iulie 2025, la dosar fiind anexat plicul de expediere a copiei procesului-
verbal, cu mențiunea de pe avizul poștal „nereclamat”. De asemenea, la contestație a fost 
anexată copia încheierii privind intentarea procedurii de executare nr. 069s-5631/2025 
din 12.08.2025.
Contestația a fost înregistrată la organul din care face parte agentul constatator la data de 
22 august 2025.
În circumstanțele expuse și în conformitate cu prevederile art. 448 alin. (3) Cod 
contravențional, care stabilește că, persoana față de care a fost emisă decizia și care a 
lipsit atât la examinarea cauzei, cât și la pronunțarea deciziei, și care nu a fost informată 
despre decizia emisă, poate contesta decizia agentului constatator și peste termen, dar nu 
mai târziu de 15 zile de la data începerii executării sancțiunii contravenționale sau a 
perceperii despăgubirii materiale, se constată că contestația a fost depusă în termen.
În aceeași ordine de analiză, instanța reține că potrivit art. 448 alin. (8) Cod 
contravențional, pentru contestația depusă împotriva deciziei de aplicare a sancțiunii 
contravenționale se percepe o taxă de timbru în mărimea prevăzută de Legea taxei de stat 
nr. 143/2023.
La materialele cauzei se regăsește bonul fiscal din 22.08.2025, prin care se confirmă 
că LEVINEȚ Andrei a achitat taxa de timbru în sumă de 200,00 lei.
Așadar, și la acest capitol instanța apreciază contestația ca fiind admisibilă spre 
examinare.
Cu referire la fondul cauzei:
Potrivit art. 1 al. (3) al Constituţiei Republicii Moldova, Republica Moldova este un 
stat de drept, democratic, în care demnitatea omului, drepturile şi libertăţile lui, libera 
dezvoltare a personalităţii umane, dreptatea şi pluralismul politic reprezintă valori 
supreme şi sunt garantate.
Conform art. 1 al Convenţiei Europene pentru Drepturile Omului, se obligă Statele 
Membre să recunoască oricărei persoane aflate sub jurisdicţia lor drepturile şi libertăţile 
definite în titlul I al Convenţiei. Această obligaţie trebuie respectată de către toate 
instituţiile statale, de către puterea executivă a statului, însă şi de puterile legislativă şi 
judecătorească, precum şi de către toate persoanele care acţionează în numele acestor 
puteri.
Potrivit constatărilor CtEDO în cauza Ozturk vs. Germania (hotărârea din 
14.02.1984) „În dreptul intern al multor state părți la Convenție operează distincția între 
infracțiune, delicte și contravenții. Pe de altă parte, ar fi contrar obiectului și scopului art. 
6, care garantează oricărei persoane dreptul la un proces echitabil, dacă statelor le-ar fi 
permis să excludă din câmpul de aplicare al art. 6 o întreagă categorie de fapte pe motivul 
că acestea sunt contravenții”. 
Deopotrivă, CtEDO a concluzionat că, „distincția între contravenții și infracțiuni, 
existentă în legislația internă, nu poate avea ca efect scoaterea unei categorii de fapte din 
sfera de incidență a art. 6 din Convenția Europeană a Drepturilor Omului și a Libertăților 
Fundamentale” (CEDO). Iar, în speța Ziliberberg vs. Moldova, de CtEDO este menționat 
că, la examinarea cauzelor contravenționale urmează să fie respectate toate exigențele ce 
derivă din prevederile art. 6 CEDO.
Potrivit materialelor cauzei, la data de 27 iunie 2025, agentul constatator Romanciuc 
Adrian, a încheiat procesul-verbal cu privire la contravenție seria MAI06 nr. 516869 în 
privința cet.LEVINEȚ Andrei în temeiul art.47 1 alin.(1) Cod contravențional, 
incriminându-i ultimului comiterea faptei prejudiciabile în următoarele circumstanțe: în 
perioada  lunii octombroe 2024, numitul, urmare a implimentării de către organizația 
criminală "Șor" a unui mecanism de corupere electorală, prin intermediul conturilor 
bancare decshise în "Promsvyazbank" R.F., a primit transferuri în ruble rusești în vederea 
determinării persoanei de a vota candidatra unui anumit candidat electoral, cît și 
opțiuiunea "Nu" în cadrul rreferendumului constituțional din 2024.
 La aceeași dată, în baza procesului-verbal cu privire la contravenție indicat supra, 
agentul constatator a emis decizia de sancționare a cet. LEVINEȚ Andrei, aplicându-i 
acestuia o sancțiune sub formă de amendă în mărime de 500 u.c., echivalentul sumei de 
25000 lei.
În context, potrivit art. 7 din Codul Contravențional, persoana poate fi sancționată 
numai pentru contravenția în a cărei privință este dovedită vinovăția sa, cu respectarea 
normelor prezentului cod. 
În conformitate cu art. 8 alin. (2) din Codul Contravenţional, este supusă răspunderii 
contravenţionale numai persoana care a săvârșit cu intenţie sau din imprudenţă o faptă 
prevăzută de legea contravenţională. 
Potrivit art. 10 din Codul Contravențional, constituie contravenție fapta – acțiunea 
sau inacțiunea ilicită, cu un grad de pericol social mai redus decît infracțiunea, săvîrșită 
cu vinovăție, care atentează la valorile sociale ocrotite de lege, este prevăzută de 
prezentul cod și este pasibilă de sancțiune contravențională. Fapta prejudiciabilă 
constituie temeiul real al răspunderii contravenționale și se manifestă sub două forme prin 
intenție sau din imprudență.
În conformitate cu prevederile art. 458 alin. (1) din Codul contravențional, 
examinând cauza contravențională, instanța de judecată este obligată să determine: a) 
caracterul veridic al contravenției imputate; b) existența cauzelor care înlătură caracterul 
contravențional al faptei; c) vinovăția persoanei în a cărei privință a fost pornit procesul 
contravențional; d) existența circumstanțelor atenuante și/sau agravante; e) necesitatea 
sancționării și, după caz, caracterul sancțiunii contravenționale; f) alte aspecte importante 
pentru soluționarea justă a cauzei. 
În sensul art. 462 alin. (5) din Codul contravențional, atunci când examinează cauza 
contravențională, instanța de judecată trebuie să pronunțe una din aceste două soluții: a) 
încetarea procesului contravențional; sau b) declararea vinovăției persoanei care a comis 
contravenția imputată și, după caz, stabilirea sancțiunii contravenționale, aplicarea 
măsurii de siguranță sau înlăturarea executării sancțiunii. 
În vederea determinării existenței sau inexistenței faptei contravenționale, prioritar 
instanța de judecată va analiza cuprinsul procesului-verbal cu privire la contravenție prin 
raportarea acestuia la celelalte materiale existente la dosar.
Așadar, potrivit art. 442 alin. (1) din Codul contravențional, procesul-verbal cu 
privire la contravenție este un act prin care se individualizează fapta ilicită și se identifică 
făptuitorul. Procesul-verbal se încheie de agentul constatator pe baza constatărilor 
personale și a probelor acumulate, în prezența făptuitorului sau în absența lui. 
La rândul său și art. 440 alin. (1) din Codul Contravențional prescrie că, constatarea 
faptei contravenționale înseamnă activitatea, desfășurată de agentul constatator, de 
colectare și de administrare a probelor privind existența contravenției, deciziei privind 
examinarea contravenției în temeiul constatării agentului constatator sau procesului-
verbal cu privire la contravenție, de aplicare a sancțiunii contravenționale sau de 
trimitere, a dosarului, după caz, funcționarului abilitat să examineze cauza 
contravențională, din cadrul autorității din care face parte agentul constatator, în instanța 
de judecată sau în alt organ spre soluționare.
În accepțiunea art.425 alin. (1) și (2) din Codul contravențional, (1) Probele sînt 
elemente de fapt, dobîndite în modul stabilit de prezentul cod, care servesc la constatarea 
existenţei sau inexistenţei contravenţiei, la identificarea făptuitorului, la constatarea 
vinovăţiei şi la cunoaşterea altor circumstanţe importante pentru justa soluţionare a 
cauzei. (2) În calitate de probe se admit elementele de fapt constatate prin intermediul 
următoarelor mijloace: procesul-verbal cu privire la contravenţie, procesul-verbal de 
ridicare a obiectelor şi documentelor, procesul-verbal de percheziţie, procesul-verbal 
privind cercetarea la fața locului, procesele-verbale privind alte acțiuni procesuale 
efectuate în conformitate cu prezentul cod, explicaţiile persoanei în a cărei privinţă a fost 
pornit proces contravenţional, declaraţiile victimei, ale martorilor, înscrisurile, 
înregistrările audio sau video, fotografiile, corpurile delicte, obiectele şi documentele 
ridicate, constatările tehnico-ştiinţifice şi medico-legale, raportul de expertiză. Probele 
pot fi dobândite, prelucrate, păstrate și prezentate ca documentație pe suport de hârtie sau 
în formă electronică ori cu convertirea documentației respective într-un format electronic 
ușor accesibil, inclusiv cu utilizarea semnăturii electronice simple.
În subsidiar, prevederile art. 425 alin. (3) din Codul Contravențional consacră că, 
aprecierea probelor se face de persoana competentă să soluționeze cauza 
contravențională, potrivit convingerii sale pe care și-a format-o cercetând toate probele 
administrate în raport cu circumstanțele constatate ale cauzei și călăuzindu-se de lege. 
Totodată, legiuitorul a instituit obligația încheierii procesului-verbal cu privire la 
contravenție fiind obligatorie întrunirea cumulativă a 2 condiții: a constatărilor personale 
a agentului constatator și a probelor acumulate.
Pe caz, în susținerea de facto a învinuirii aduse cet. LEVINEȚ Andrei în baza 
normei incriminatorii citate anterior, agentul constatator a administrat cu titlu de 
mijloace materiale de probă următoarele înscrisuri: procesul-verbal cu privire la 
contravenție seria MAI 07 nr. 103668, în original; citația adresată cet. LEVINEȚ Andrei 
cu solicitarea de a se prezenta la IP Botanica la data de 14.07.2025 ora 11:00; copia 
raportului șefului SSP al IP Botanica, mun. Chișinău, comisar principal Vasile Tacu din 
08.04.2025 adresat șefului IP Botanica al DP mun. Chișinău, Sergiu Erhan, prin care 
ultimul este informat asupra faptul că la data de 21 martie 2025, în cadrul INSP al IGP, a 
fost inițiat procesul contravențional cu nr. RAP01433516 cu privire la acțiunile unor 
persoane implicate în fapte de pretindere, personal sau prin mijlocitor, de către un 
alegător a bunurilor, serviciilor, privilegiilor sau avantajelor sub orice formă ce nu i se 
cuvin, pentru sine sau pentru o altă persoană, în scopul exercitării sau neexercitării unor 
drepturi electorale în cadrul scrutinului electoral și Referendumului republican 
constituțional din toamna anului 2024, solicitând înregistrarea materialului în Registrul 
de evidență a altor informații referitoare la infracțiuni și incidente, pentru examinare și 
adoptarea unei decizii legale; copia scrisorii Direcției de Poliție mun. Chișinău adresată 
șefilor IP teritoriale Chișinău nr. 34/205066 din 08 aprilie 2025 prin care au fost remise 
materialele acumulate în cadrul procesului contravențional RAP01433516  conform 
competenței; filă cu printscreen al datelor extrase din Excel; copia ordonanței din 
08.11.2024 privind aprecierea pertinenței rezultatelor măsurii speciale de investigații, 
prin care rezultatele măsurii speciale de investigații - colectarea de informații de la 
furnizorii de servicii de comunicații electronice - SA ”Moldcell”, privind aplicația mobilă 
cu identificatorul PSB și/sau ”ПСБ” (Federația Rusă) ce aparține Băncii Comerciale 
Promsveazibank din Federația Rusă, pentru perioada de timp 01.01.2024-22.10.2024, au 
fost apreciate ca fiind pertinente pentru cauza penală nr. 2023970322; copia ordonanței 
din 22.10.2024, prin care a fost dispusă efectuarea măsurii speciale de investigații - 
colectarea de informații de la furnizorii de servicii de comunicații electronice - SA 
”Moldcell”, privind aplicația mobilă cu identificatorul PSB și/sau ”ПСБ” (Federația 
Rusă) ce aparține Băncii Comerciale Promsveazibank din Federația Rusă, pentru 
perioada de timp 01.01.2024-până la momentul executării; copia încheierii judecătorului 
de instrucție nr.13-2236/2025 din 01.04.2025 prin care a fost autorizată folosirea datelor 
obținute în urma efectuării măsurilor speciale de investigații din cauza penală 
nr.2023970322 în cauza contravențională RAP01 433516, precum și copia mandatului 
judecătoresc emis în baza acesteia; copia încheierii judecătorului de instrucție din 
22.10.2024, prin care a fost autorizată efectuarea măsurii speciale de investigații - 
colectarea de informații de la furnizorii de servicii de comunicații electronice - SA 
”Moldtelecom”, privind aplicația mobilă cu identificatorul PSB și/sau ”ПСБ” (Federația 
Rusă) ce aparține Băncii Comerciale Promsveazibank din Federația Rusă, pentru 
perioada de timp 01.01.2024-până la 22.10.2024, precum și copia mandatului 
judecătoresc emis în baza acesteia; copia ordonanței privind aprecierea pertinenței 
rezultatelor măsurii speciale de investigații din 11.12.2024, prin care a fost constatat că 
la efectuarea măsurii speciale de investigații - identificarea abonatului sau a utilizatorului 
unei rețele de comunicații electronice de la furnizorul de servicii de comunicați 
electronice SA ”Moldcell” privind aplicația mobilă cu identificatorul PSB și/sau ”ПСБ”, 
a utilizatorilor cartelelor SIM unice (46040 numere), au fost respectate condițiile și 
temeiurile legale pre văzute de Codul de procedură penală, cu aprecierea rezultatelor 
acestei măsuri ca fiind pertinente pentru cauza penală nr.2023970322, pornită la data de 
15.08.2023 de către organul de urmărire penală a DGUP al CNA în baza art.181 3 Cod 
penal; copia ordonanței  din 19 noiembrie 2024 privind autorizarea efectuării în cadrul 
cauzei penale nr.2023970322 a măsurii speciale de investigații - identificarea abonatului 
sau a utilizatorului unei rețele de comunicații electronice de la furnizorul de servicii de 
comunicații electronice SA ”Moldcell” cu indicarea datelor de identificare ale abonatului 
sau ale utilizatorului unei rețele de comunicații electronice a utilizatorilor cartelelor SIM 
unice (46040 numere) fixate pe un CD de tip DVD-R având pe el inscripția ”Anexa 1 
Moldcell”, cu stocarea informației pe un suport informațional și/sau CD; copia încheierii 
judecătorului de instrucție nr.13-2239/2025 din 01.04.2025 prin care a fost autorizată 
folosirea datelor obținute în urma efectuării măsurilor speciale de investigații din cauza 
penală nr.2023970322 în cauza contravențională RAP01 433516, precum și copia 
mandatului judecătoresc emis în baza acesteia; telefonogramă care atestă faptul citării lui 
Levineț Andrei la sediul sectorului de Poliție nr. 5 al IP Botanica, pentru data de 
27.06.2025 ora 09:00, O filă ce conține captura de ecran a unui apel efectuat la ora 13:45 
către numărul 060409234, cu durata de 2 minute.
Petiționarul nu a fost de acord cu învinuirea adusă lui prin actul administrativ 
prenotat și decizia de sancționare, astfel că a exercitat dreptul la contestație în ordinea 
stabilită de art.448 alin.(1) Cod contravențional.
Ab initio, în vederea respectării garanțiilor procedurale specifice în materie penală în 
ceea ce privește dreptul la un proces echitabil, printre care şi prezumţia de nevinovăţie, 
prevăzută de art.6 § 2 din Convenţia Europeană a Drepturilor Omului, instanţa de 
judecată verifică legalitatea şi temeinicia procesului-verbal cu privire la contravenţie. 
Totodată, în conformitate cu prevederile art.6 alin.(2) şi (3) CEDO, orice persoană 
acuzată de o infracţiune este prezumată nevinovată până ce vinovăţia sa va fi legal 
stabilită. În conformitate cu jurisprudența relevantă a Curţii Europene a Drepturilor 
Omului, instanţele de judecată sunt obligate să demonstreze vinovăţia inculpatului prin 
adoptarea unor soluţii motivate. Lipsa motivelor reprezintă o încălcare a dreptului la un 
proces echitabil: „în cazul în care instanţele judecătoreşti naţionale se abţin de a da un 
răspuns special şi explicit la cele mai importante întrebări, fără a-i oferi părţii care le-a 
formulat posibilitatea de a şti dacă o anumită susţinere a fost neglijată sau respinsă, acest 
fapt va fi considerat o încălcare a dreptului la un proces echitabil. (Boldea v. România, 15 
februarie 2007, §30). 
Așadar, cu referire la legalitatea procesului-verbal cu privire la contravenție seria 
MAI 07 nr. 103668, instanța evidențiază că, acesta a fost întocmit în corespundere cu 
criteriile de formă prevăzute de art. 443 Cod contravențional, iar careva situații care ar 
determina nulitatea absolută a acestuia (în acord cu prevederile art. 445 Cod 
contravențional), instanța nu a identificat. 
În subsidiar, instanța va examina temeinicia acuzațiilor reținute de agentul 
constatator în sarcina petiționarului prin decizia de sancționare și procesul-verbal cu 
privire la contravenție, contestate în speță.
În acest sens instanța învederează că, art. 47 1 alin.(1) Cod contravențional 
incriminează: Pretinderea, acceptarea sau primirea, personal sau prin mijlocitor, de către 
un alegător a bunurilor, serviciilor, privilegiilor sau avantajelor sub orice formă, care nu i 
se cuvin, pentru sine sau pentru o altă persoană, sau acceptarea promisiunii ori a ofertei 
acestora, în scopul exercitării sau al neexercitării unor drepturi electorale în cadrul 
alegerilor, inclusiv al alegerilor regionale, dacă fapta nu constituie infracțiune, care se 
sancționează cu amendă de la 500 la 750 de unități convenționale.
Analiza probatoriului administrat la caz în coroborare cu învinuirea formulată cet. 
LEVINEȚ Andrei, determină instanța să conchidă asupra necesității încetării procesului 
contravențional pe motivul lipsei faptului contravenției. Or, condiția complementară 
obligatorie pentru încheierea procesului-verbal cu privire la contravenție, în speță nu a 
fost justificată de către agentul statului, astfel lipsind careva probe ce ar confirma 
învinuirea incriminată cet.LEVINEȚ Andrei.
În dezvoltarea raționamentului anterior invocat, instanța pornește de la faptul că, 
potrivit jurisprudenței CtEDO, în materie penală, o informare precisă şi completă cu 
privire la acuzaţiile aduse unui inculpat şi, prin urmare, cu privire la încadrarea juridică 
pe care instanţa ar putea să o reţină împotriva acestuia, este o condiţie esenţială a echităţii 
procedurii [Pélissier şi Sassi împotriva Franţei (MC), pct. 52; Sejdovic împotriva Italiei 
(MC), pct. 90]. 
Cu transpunere la caz, deși aparent rubrica nr.6 din procesul-verbal expune fabula 
potrivit căreia: la data de 07 octombrie 2024, ora 18:27, numitul, urmare a implimentării 
de către organizația criminală "Șor" a unui mecanism de corupere electorală, prin 
intermediul conturilor bancare decshise în "Promsvyaz Bank", a primit pentru sine 
transferuri în ruble rusești în vederea determinării persoanei  sus nominalizate de a vota 
candidatura unui anumit concurent electoral, precum și pentru aleberea opțiunii  "Nu" în 
cadrul referendumului constituțional din anul 2024 - însă, nici descrierea pretinsei acțiuni 
ilicite, nici înscrisurile administrate la dosarul contravențional nu permit identificarea 
acțiunilor/inacțiunilor concrete prin care se pretinde că s-a manifestat modalitatea 
normativă de exteriorizare a laturii obiective a contravenției de corupere electorală 
pasivă. Or, descrierea faptei contravenționale incriminate trebuia să se identifice cu 
claritate și precizie conținutul activităților, acțiunilor, fie inacțiunilor pretins ilicite, 
împrejurările în care acestea au avut loc (subiecți implicați, spațiu, timp, mijloace de 
comitere), care au generat răspunderea contravențională a cet. LEVINEȚ Andrei potrivit 
normei de incriminare de la art.47 1 alin.(1) Cod contravențional. Or, agentul constatator 
s-a limitat la preluarea din contextul normei materiale a modalității normative de 
exteriorizare a laturei obiective de primire, fără a identifica acțiunile concerte specifice 
cazului examinat.
Concomitent instanța observă că la materialele cauzei contravenționale nu sunt 
prezente mijloace de probă necesare și nici suficiente demonstrării învinuirii formulate în 
procesul-verbal cu privire la contravenție. Or, în ceea ce privește copiile ordonanțelor 
procurorului adoptate într-o altă cauză penală, prin care au fost dispuse și autorizate 
efectuarea mai multor măsuri speciale de investigații, în niciuna dintre ele nu este vizat 
nemijlocit contravenientul/petiționarul LEVINEȚ Andrei (nefiind examinată și nici 
demonstrată legătura acelei cauze penale cu persoana contravenientului, se încalcă 
principiul caracterului personal al răspunderii contravenționale), acestea constituind în 
fapt niște acte procesuale care certifică procedura dobândirii, administrării acelor măsuri 
speciale. Însă, rezultatul măsurilor speciale de investigații nu a fost nici prezentat la 
materialele dosarului contravențional, și subsecvent nici corelat cu învinuirea adusă pe 
caz cet. LEVINEȚ Andrei.
De asemenea, încheierile judecătorilor de instrucție prin care s-a dispus autorizarea 
utilizării datelor obținute în urma măsurilor speciale de investigație, de rând cu 
ordonanțele procurorului, toate adoptate în cauza penală nr.2023970322 nu reprezintă 
mijloace de probă, ci sunt acte procesuale de dispoziție prin s-au dispus și s-au autorizat 
măsuri speciale de acțiuni de urmărire penală. 
Respectivele acte procesuale doar certifică modalitatea de desfășurare a 
investigațiilor și garantarea respectării procedurilor legale, dar nu constituie probe, 
deoarece nemijlocit ele nu conțin în mod direct fapte, declarații sau elemente de probă 
efective care să susțină acuzațiile aduse pe caz a cet. LEVINEȚ Andrei.
În acest sens, în pofida faptului că aceste acte sunt importante pentru cadrul 
procesual al cercetării și investigării, ele nu sunt mijloace de probă conform dispozițiilor 
art. 93 alin. (2) Cod de procedură penală, și nici în sensul instituit de art.425 alin.(2) Cod 
contravențional, care reglementează explicit mijloacele de probă admisibile în procedura 
penală, și respectiv cea contravențională. De asemenea, ele nu pot influența direct 
soluționarea fondului cauzei, întrucât nu furnizează elemente factuale suficiente pentru a 
stabili vinovăția contravenientei.
Totodată instanța observă că, utilizarea actelor procesuale și rezultatelor măsurilor 
speciale de investigații au fost autorizate prin încheierile emise de Judecătoria Chișinău, 
sediul Ciocana, la 01.04.2025, și prevăzute pentru utilizare pentru cauza contravențională 
RAP01 433516, nu și pe cauza contravențională cu nr. MAI 07 nr. 103668, care fost 
intentată de căre agentul constatator al IP Botanica al DP mun. Chișinău, Romanciuc 
Adrian. 
Totodată, fila care conține printscreen-ul datelor extrase din Excel nu poate fi 
reținută de instanță ca mijloc de probă, pentru aceleași motive expuse anterior, aceasta 
urmând a fi încadrată într-unul dintre mijloacele de probă prevăzute de art. 425 alin. (2) 
din Codul contravențional.
Or, așa cum garanțiile procesuale instituite unui proces penal sunt valabile și 
pentru procedurile contravenționale, instanța reține că din accepțiunea art. 24 alin.(2) 
Cod de procedură penală, instanţa judecătorească nu este organ de urmărire penală, 
nu se manifestă în favoarea acuzării sau a apărării şi nu exprimă alte interese decît 
interesele legii.
Prin urmare, instanța de judecată nu este în postura de a deduce elemente ale 
învinuirii care nu au fost nici formulate, nici probate de către organul de drept competent 
în acest sens.
Pe fundalul omisiunilor stabilite, instanța relevă că potrivit practicii CtEDO, 
carențele autorităților nu pot fi imputabile reclamanților și nu trebuie să-i pună într-o 
situație defavorabilă (a se vedea HCC nr.12 din 14.05.2015). Tot în opinia CtEDO, 
omisiunile sau erorile autorităților trebuie să servească în beneficiul acuzatului. Cu 
alte cuvinte, riscul oricărei erori comise de organul de urmărire penală, sau chiar de o 
instanță, urmează să fie suportat de către stat, iar corectarea acesteia nu trebuie să fie pusă 
în sarcina persoanei (HCC nr.12 din 14.05.2015, parag.76), cu excepțiile prevăzute de 
lege.
De altfel, instanța constată că citarea a fost efectuată cu încălcarea prevederilor art. 
382 alin. (3) din Codul contravențional, potrivit cărora citarea trebuie realizată astfel încât 
persoana vizată să primească invitația cu cel puțin 5 zile înainte de data la care este 
obligată să se prezinte în fața autorității. În speță, persoana a fost citată cu doar o zi 
înainte de termenul stabilit pentru prezentarea în fața agentului constatator.
Din aceste considerente, instanța de judecată ajunge la concluzia că, acuzația adusă 
cet.LEVINEȚ Andrei de comitere a contravenției prevăzute de art. 47 1 alin. (1) din Codul 
contravențional, nu și-a găsit confirmare în ședința de judecată. 
În conformitate cu prevederile art. 461 Cod Contravenţional RM, în cazul în care, pe 
parcursul judecării cauzei, se constată vreunul din temeiurile prevăzute la art.441 instanţa 
încetează procesul contravenţional.
Conform art.441 alin. (1) lit.a) Cod Contravenţional RM, procesul contravenţional 
nu poate fi pornit, iar dacă a fost pornit, nu poate fi efectuat şi va fi încetat în cazurile în 
care: nu există faptul contravenţiei.
Respectând principiul contradictorialităţii procesului contravenţional şi limitele 
judecării cauzei, cercetând şi apreciind probele prezentate în şedinţa de judecată din 
punct de vedere al pertinenţei, concludenţii, utilităţii şi veridicităţii, iar toate în ansamblu 
din punct de vedere al coroborării lor, conform propriei convingeri, formate în urma 
examinării probelor în ansamblu, sub toate aspectele şi în mod obiectiv, călăuzindu-se de 
lege, instanţa de judecată concluzionează că, în şedinţa de judecată nu a fost dovedit că 
LEVINEȚ Andrei ar fi comis fapta contravenţională specificată la art. 47 1 alin. (1) din 
Codul contravenţional, din care considerente, cu referire la dispoziţia art. 461 coroborată 
cu cea a art. 441 alin. (1) lit. a) din Codul contravenţional, contestaţia urmează a fi 
admisă, iar procesul contravenţional respectiv necesită a fi încetat pe motiv că nu există 
faptul contravenţiei.
Conducându-se de prevederile art. art. 448, 458, 460-462 Cod contravenţional, 
instanţa de judecată,-
H O T Ă R Ă Ş T E:
Se admite contestația înaintată de petiționarul LEVINEȚ Andrei, împotriva 
procesului-verbal cu privire la contravenție seria MAI 07 nr. 103668, încheiat în privința 
cet. LEVINEȚ Andrei, născut la *****, IDNP: *****, în temeiul art. 47 1 alin. (1) Cod 
contravențional, precum și împotriva deciziei de sancționare a contravenientei din aceeași 
dată.  
Se încetează procesul contravențional pornit în privința cet. LEVINEȚ Andrei, în 
temeiul art. 471 alin. (1) Cod contravențional, din motiv că nu există faptul contravenţiei. 
Se declară nulă decizia agentului constatator Romanciuc Andrian, seria MAI 07 nr. 
103668, de aplicare a sancțiunii contravenționale lui LEVINEȚ Andrei, sub formă de 
amendă în mărime de 500 (cinci sute) unități convenționale, în baza art. 47 1 alin. (1) Cod 
Contravențional RM. 
Hotărîrea poate fi atacată cu recurs la Curtea de Apel Centru în termen de 15 zile 
prin intermediul Judecătoriei Chişinău, sed. Buiucani.
Peşedintele şedinţei
    Judecătorul                                                                 Roman Mazureț
