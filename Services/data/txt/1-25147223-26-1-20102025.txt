Dosarul penal nr. 1-315/2025 
(PIGD: 1-25147223-26-1-20102025) 
S E N T I N Ț Ă
În numele Legii
11 decembrie 2025                                                                                             orașul 
Drochia
Judecătoria Drochia, sediul Central 
Instanța de judecată având în componența sa: 
Președintele ședinței, judecător:               Corina Tăbăcaru
Grefier:                                                          Ala Bejanu  
Cu participarea
Procurorului în Procuratura Drochia, Oficiul Dondușeni – Nicolae Solomei 
Apărătorului părții vătămate – avocata Victoria Mititiuc 
Apărătorului inculpatului – avocata Lucreția Socolov 
Inculpatului – Baluh Serghei *****                                          
A examinat în şedinţă de judecată publică, în procedura prevăzută de art. 364 1 Cod de 
Procedură Penală (Judecata pe baza probelor administrate în faza de urmărire penală) cauza 
penală privind învinuirea inculpatului – 
Baluh Serghei *****, născut la data de *****:
-prin sentința Judecătoriei Edineț, sediul Dondușeni din 08 mai 2018 Baluh Serghei ***** a fost recunoscut vinovat de comiterea 
infracțiunii prevăzute de art. 2641 alin. (4) Cod Penal și i s-a stabilit pedeapsa sub formă de 135 (una sută treizeci și cinci) ore muncă 
neremunerată în folosul comunității (f.d. 89-92);
-prin sentința Judecătoriei Edineț, sediul Dondușeni din 23 februarie 2021 Baluh Serghei ***** a fost recunoscut vinovat de 
comiterea infracțiunii prevăzute de art. 349 alin. (1 1) Cod Penal și i s-a aplicat pedeapsa sub formă de 140 (una sută patruzeci) ore 
muncă neremunerată în folosul comunității. Baluh Serghei ***** a fost recunoscut vinovat de comiterea infracțiunii prevăzute de art. 
2641 alin. (4) Cod Penal și i s-a aplicat pedeapsa sub formă de 140 (una sută patruzeci) ore muncă neremunerată în folosul 
comunității. Baluh Serghei ***** a fost recunoscut vinovat de comiterea infracțiunii prevăzute de art. 186 alin. (2), lit. lit. c), d) Cod 
Penal și i s-a aplicat pedeapsa sub formă de 180 (una sută optzeci) ore muncă neremunerată în folosul comunității. În conformitate cu 
art. 84 Cod Penal, pentru cumulul parțial al pedepselor aplicate i s-a stabilit lui Baluh Serghei ***** pedeapsa definitivă sub formă 
de 240 (două sute patruzeci) ore muncă neremunerată în folosul comunității (f.d. 93-101);
-prin sentința Judecătoriei Edineț, sediul Dondușeni din 06 octombrie 2023 Baluh Serghei ***** a fost recunoscut vinovat de 
comiterea infracțiunii prevăzute de art. 264 1 alin. (4) Cod Penal și i s-a stabilit pedeapsa sub formă de 150 (una sută cincizeci) ore 
muncă neremunerată în folosul comunității (f.d. 102-107);
în comiterea infracțiunii prevăzute de art. 2011 alin. (1), lit. a) Cod Penal 
al RM
În temeiul art. 20 Cod de Procedură Penală - termenul de examinare a cauzei penale: 20 
octombrie 2025 – 11 decembrie 2025
Cauza penală examinată în conformitate cu art. 364 1 Cod de Procedură Penală, pe baza 
probelor administrate în faza de urmărire penală.
În temeiul art. 319 Cod de Procedură Penală a fost îndeplinită procedura legală de 
citare a participanților la proces 
În baza materialelor cauzei penale, a explicațiilor părților la proces și a probelor 
administrate la faza urmăririi penale, care au fost cercetate nemijlocit în ședința de judecată, cu 
respectarea limitelor judecării cauzei în temeiul art. 325 Cod de Procedură Penală, instanța de 
judecată – 
c o n s t a t ă:
I. Fapta prejudiciabilă săvârșită (temeiul real al răspunderii penale) 
Inculpatul Baluh Serghei ***** la data de 12 iunie 2025, în jurul orelor 19:00, fiind în 
stare de ebrietate provocată de consumarea alcoolului, aflându-se la domiciliul său situat în satul 
***** şi urmărind scopul aplicării violenței fizice concubinei sale Graur Svetlana, care potrivit 
art. 1331 lit. a) Cod Penal este membru de familie, dându-și seama de caracterul prejudiciabil al 
acţiunilor sale, prevăzând urmările lor şi dorind în mod conștient survenirea acestora, acționând 
cu intenţie directă îndreptată spre atingerea scopului său, a inițiat un conflict în rezultatul căruia a 
aruncat în direcția concubinei sale Graur Svetlana o farfurie, lovind-o în zona urechii stângi, 
după care continuându-şi acţiunile sale criminale, i-a aplicat multiple lovituri cu pumnul în 
regiunea capului şi spatelui şi cu un cuţit i-a aplicat o lovitură în regiunea pieptului, cazându-i 
leziuni corporale sub formă de plagă tăiată la pavilionul urechii stângi cu defect de țesut, plagă 
tăiată retroauricular pe stânga, care au fost cauzate în rezultatul acțiunii traumatice a unui obiect 
ascuțit, excoriația infraclavicular pe stânga a fost cauzată în rezultatul acțiunii traumatice a unui 
obiect ascuțit, echimoză cu edem al țesuturilor moi la nivelul gâtului posterior cu trecere pe cutia 
toracică suprafața posterioară, care a fost cauzată în rezultatul acțiunii traumatice a unui obiect 
contondent dur, care potrivit raportului de expertiză judiciară nr. 202519D0221 din 30 iulie 2025 
se califică ca vătămare corporală ușoară, în baza criteriului dereglării sănătății de scurtă durată. 
II. Procedura de examinare a cauzei 
În cadrul ședinței de judecată, inculpatul Baluh Serghei *****, asistat de avocata Lucreția 
Socolov, până la începerea cercetării judecătorești, a recunoscut în totalitate faptele indicate în 
actul de învinuire, și-a recunoscut vina, nesolicitând administrarea de probe noi, prin cerere 
scrisă personal, a solicitat examinarea cauzei penale în baza probelor administrate în faza de 
urmărire penală, pe care le recunoaște și asupra cărora nu are obiecţii. 
Avocata Lucreția Socolov în interesele inculpatului Baluh Serghei a solicitat admiterea 
cererii inculpatului privind examinarea cauzei penale în procedură simplificată.
Procurorul în Procuratura Drochia, Oficiul Dondușeni, Nicolae Solomei a susținut cererea 
inculpatului Baluh Serghei privind examinarea cauzei penale în procedură simplificată. Obiecții 
nu a formulat. 
Apărătorul părții vătămate Graur Svetlana, avocata Victoria Mititiuc a susținut cererea 
inculpatului privind examinarea cauzei penale în procedură simplificată. Obiecții nu au formulat. 
Partea vătămată Graur Svetlana, fiind legal citată despre data, ora și locul examinării 
cauzei penale, fapt adeverit prin avizul de recepție a citației, la ședința de judecată nu s-a 
prezentat, iar cu referire la prevederile art. 323 alin. (3) Cod de Procedură Penală, instanța de 
judecată a dispus examinarea cauzei în lipsa acesteia.
În conformitate cu art. 364 1 alin. (1) Cod de Procedură Penală, (1) Pînă la începerea 
cercetării judecătoreşti, inculpatul persoană fizică poate declara, personal prin înscris autentic, că 
recunoaşte săvîrşirea faptelor indicate în rechizitoriu şi solicită ca judecata să se facă pe baza 
probelor administrate în faza de urmărire penală.
În acord cu prevederile art. 364 1 alin. (2) - (4) Cod de Procedură Penală, (2) Judecata nu 
poate avea loc pe baza probelor administrate în faza de urmărire penală, decît dacă inculpatul 
declară că recunoaşte în totalitate faptele indicate în rechizitoriu şi nu solicită administrarea de 
noi probe, iar din probele administrate în faza de urmărire penală rezultă suficiente date cu 
privire la vinovăţia inculpatului. (3) În cadrul şedinţei preliminare sau pînă la începerea cercetării 
judecătoreşti, instanţa îl întreabă pe inculpat dacă solicită ca judecata să aibă loc pe baza probelor 
administrate în faza de urmărire penală, pe care le cunoaşte şi asupra cărora nu are obiecţii, apoi 
acordă cuvîntul procurorului, părţii vătămate şi celorlalte părţi asupra cererii formulate. (4) 
Instanţa de judecată admite, prin încheiere, cererea dacă din probele administrate rezultă că 
faptele inculpatului sînt stabilite şi dacă sînt suficiente date cu privire la persoana sa pentru a 
permite stabilirea unei pedepse şi procedează la audierea inculpatului potrivit regulilor de audiere 
a martorului.
Astfel, având în vedere faptul că, inculpatul Baluh Serghei ***** a declarat că, 
recunoaște în totalitate faptele indicate în rechizitoriu şi nu solicită administrarea de noi probe, 
din probele administrate rezultă că, faptele inculpatului sunt stabilite şi sunt suficiente date cu 
privire la persoana lui pentru a permite stabilirea unei pedepse, declarația este semnată personal, 
depusă până la începerea cercetării judecătorești, ținând cont de faptul că, nu sunt încălcate astfel 
drepturile și interesele legitime în proces, instanța de judecată, prin încheierea protocolară din 10 
noiembrie 2025 a admis cererea inculpatului privind examinarea cauzei penale în baza probelor 
administrate la faza de urmărire penală în temeiul art. 3641 Cod de Procedură Penală.
Ulterior, în cadrul ședinței de judecată inculpatul Baluh Serghei *****, nu s-a prezentat, 
iar în acest sens, prin încheierea Judecătoriei Drochia, sediul Central din 18 noiembrie 2025 s-a 
dispus anunțarea în căutare a inculpatului, iar potrivit informației parvenită de la Inspectoratul de 
Poliție Dondușeni din 02 decembrie 2025 în privința inculpatului a fost pornită procedura de 
căutare nr. 2025110118 din 02 decembrie 2025.
În conformitate cu art. 321 alin. (2) și (6) Cod de Procedură Penală, instanța de judecată a 
dispus continuarea examinării cauzei penale în lipsa inculpatului, cu participarea apărătorului 
inculpatului, avocata Lucreția Socolov. 
III. Inculpatul Baluh Serghei *****, fiind audiat în cadrul ședinței de judecată sub 
jurământ în conformitate cu art. art. 108, 364 1 alin. (4) Cod de Procedură Penală, prin expunere 
factologică ce nu contravine învinuirii formulate în rechizitoriu, a recunoscut integral vinovăția, 
susținând integral declarațiile date la faza urmăririi penale. A declarat că, la data de 12 iunie 
2025 era la domiciliu împreună cu concubina Graur Svetlana. Erau serviții ambii și în urma unui 
conflict a aruncat cu o farfurie în direcția concubinei, apoi a lovit-o cu pumnii. Alte detalii nu 
ține minte, deoarece era tare servit. Cu rezultatele raportului de expertiză este de acord. Îi pare 
rău de cele comise, și-a cerut scuze de la partea vătămată. Acum sunt în relații bune. Recunoaște 
acțiunea civilă a părții vătămate Graur Svetlana, recunoaște pretențiile acesteia. La fel, 
recunoaște pretențiile înaintate de Compania Națională de Asigurări în Medicină. Este de acord 
să achite sumele solicitate de părțile civile. 
Deși, inculpatul Baluh Serghei *****, fiind audiat în cadrul ședinței de judecată vina în 
comiterea faptei prejudiciabile a recunoscut-o integral, vinovăția acestuia este pe deplin 
dovedită prin probele administrate la faza urmăririi penale de către partea acuzării, și anume:
-declarațiile părții vătămate Graur Svetlana care fiind audiată la faza urmăririi penale a 
declarat că, aproximativ din anul 2020 a făcut cunoştinţă cu Baluh Serghei, a început a 
concubina împreună cu el. Mai întâi o perioadă de aproximativ 4-5 ani au locuit în satul 
Pivniceni, raionul Donduşeni la bunica lui Baluh Serghei. Apoi aproximativ în anul 2024 au 
cumpărat împreună o casă în satul *****, unde iarăşi au locuit împreună până la data de 12 iunie 
2025. Perioada de 5 ani cât au locuit împreună cu Baluh Serghei nu s-au căsătorit, au concubinat. 
Pe perioada de 5 ani de concubinaj cu acesta au fost conflicte între ei, adică Baluh Serghei când 
întrebuința băuturi spirtoase devenea agresiv, o agresa fizic și o numea cu cuvinte necenzurate, 
iar atunci c\ndnu întrebuința alcool devenea adecvat, își cerea scuze și ea permanent îl ierta. A 
comunicat că, au fost mai multe cazuri când fostul concubin era beat și o agresa fizic, chema 
poliția, a fost un caz, aproximativ în anul 2023, când Baluh Serghei tot era beat și a încuiat-o în 
casă, a stropit-o în casă cu benzină și a dat foc spunând că îi va da foc, apoi a ieșit din casă și a 
lăsat-o acolo, acest caz tot l-a raportat la poliție. A mai fost un caz, când acesta a bătut-o cu 
picioarele peste picioarele ei bolnave, totodată, a lovit-o în cap și astfel de cazuri au fost foarte 
multe, însă când venea poliția ea mereu se refuza de expertiza medico-legală, au fost și cazuri 
când a depus cerere de împăcare. A menţionat că, a concubinat cu Baluh Serghei fiindcă ea are 
defecte locomotorii şi credea că el se va schimba şi va fi totul bine. La data de 12 iunie 2025 de 
dimineaţă s-au trezit ambii, totul a fost bine, nu s-au certat, probleme nu au fost. În jurul orelor 
11:00 Baluh Serghei şi-a luat maşina de cosit iarbă şi a plecat în sat, în Climăuţi, comunicând că 
pleacă la vecini să lucreze. Ea a făcut curățenie, mâncare şi l-a aşteptat ca de obicei acasă pe 
concubin. La orele 16:00-16:30 a revenit concubinul acasă, acesta fiind în stare de ebrietate 
avansată, în buzunar mai având o sticlă de rachiu, vizual se vedea că el este foarte nervos. Ea 
văzând aceasta nu l-a întrebat nimic. Baluh Serghei s-a aşezat la masă şi a început a servi rachiul, 
ulterior cerând mâncare, ea a fiert pelemeni, i-a pus într-o farfurie pelemeni şi smântână şi i-a dat 
să mănânce. Tot atunci în ospeţie a venit bunica concubinului, Baluh Iulia, care s-a aşezat şi ea la 
masă. Baluh Serghei a iniţiat cu ea un conflict verbal cu pretenția că de ce nu i-a pus mâncare în 
două farfurii, atunci bunica lui i-a făcut observaţie, însă ea s-a ridicat şi s-a dus şi i-a pus într-o 
farfurie pelemeni şi în alta smântână şi i-a dat să mănânce. Totodată, s-a aşezat lângă el şi i-a 
comunicat să nu strige la bunica lui, în acest moment concubinul a scăpat farfuria cu pelemeni 
jos. După aceasta pe neașteptate acesta a aruncat cu farfuria în care era smântână în regiunea 
capului, lovind-o în regiunea urechii. Farfuria de la lovitură s-a stricat de partea urechii stângi, 
tot atunci a lovit-o cu pumnul în regiunea capului, ulterior începând să o bată, lovind-o în spate, 
trăgând-o de păr şi i-a smuls păr din cap. În acest timp cât o bătea Baluh Serghei, ultimul i-a 
aruncat bastonul ca ea să nu se poată deplasa, fiindcă fără baston nu se poate deplasa. Ea a dorit 
să apeleze la ambulanţă fiindcă-i era tăiată urechea şi curgea sânge, însă Baluh Serghei i-a luat şi 
telefonul, ulterior a luat cuţitul şi a tăiat-o în regiunea pieptului pe partea stângă, spunându-i să 
nu sune nicăieri. Văzând Baluh Iulia că ea este agresată în aşa mod, aceasta a fugit afară şi l-a 
chemat pe tatăl concubinului, ***** Baluh, care în grabă a intrat în casă şi a scăpat-o din mâinile 
concubinului, apoi a chemat ambulanța, dar poliția nu a chemat fiindcă concubinul a ameninţat-o 
să nu cheme poliţia. Aproximativ la orele 19:00 a venit ambulanţa şi deja tatăl acestuia a rugat 
medicii să cheme poliţia. Cu ambulanţa a plecat în Edineţ, unde a stat acolo noaptea și deja 
dimineața la data de 13 iunie 2025 a venit la mama acesteia și fiindcă nu i-au făcut nimic la 
spital, i-au pus o injecție, ultima a decis să se deplaseze în mun. Chișinău, unde deja s-a adresat 
și la spital. În spitalul din Edineț i-a fost cusută urechea, totodată, i-a fost recomandat să se 
adreseze la specialist, fiindcă a fost tare bătută. În mun. Chişinău deja s-a adresat la neurolog şi 
tot i-a fost prescris tratament. În timp ce se afla în mun. Chişinău unde locuieşte şi în prezent, 
Baluh Serghei i-a scris de câteva ori pe reţelele de socializare „TikTok” şi a ameninţat-o să-şi i-a 
cererea de la poliţie şi să-l ierte, în caz contrar va veni la Chişinău şi o va agresa, însă ultima nu-i 
răspundea nimic. A mai declarat că, concubinul i-a dat foc la toate lucrurile şi hainele după ce a 
plecat de la el. Tot în timpul concubinajului, ea a procurat un telefon în credit în suma de 5 630 
lei de model „Xiaomi Redmi note 12 Pro” în anul 2024, care la moment achită creditul pe el şi 
tot pe parcurs a achitat acest telefon, însă telefonul a rămas la concubin și nu dorește să-l 
restituie. A mai menționat faptul că, la data de 12 iunie 2025 atunci când a fost lovită cu farfuria, 
i-a fost tăiată o bucată de ureche. În continuare, dorește să-și facă o operație plastică la ureche. 
Dorește să înainteze acțiune civilă față de Baluh Serghei, deoarece prin infracțiunea comisă i s-a 
cauzat o daună morală în sumă de 10 000 lei și prejudiciul material în sumă de 50 000 lei;                                               
(f.d. 53-58)
-declaraţiile martorului Arapu Anastasia, care fiind audiată la faza urmăririi penale a 
declarat că, locuieşte în mun. *****, împreună cu familia. Graur Svetlana este fiica acesteia, care 
este încadrată în gradul I de invaliditate, suferă de paralizie cerebrală infantilă. În anul 2020 
Graur Svetlana s-a cunoscut cu un băiat din raionul Donduşeni, după care a plecat la el să 
trăiască. Mai întâi ea a crezut că la aceasta este totul bine, însă ulterior în timp ce discutau prin 
intermediul telefonului a auzit de câteva ori cum fiica se ceartă cu concubinul Baluh Serghei, 
acesta strigând la ea. Apoi situaţia a început a se agrava, fiica Graur Svetlana fiind agresată de 
către concubin, în urmă la care fiica deja revenea la domiciliul ei din mun. Chişinău. Ea a văzut-
o de mai multe ori pe fiica sa vânătă pe faţă şi corp, însă de fiecare dată Baluh Serghei o suna sau 
venea şi îşi cerea scuze, iar Graur Svetlana îl ierta şi continua să trăiască cu el mai departe, 
întorcându-se la el în raionul Donduşeni. Au fost multe cazuri când fiica acesteia a fost bătută de 
concubin şi pleca la domiciliu în mun. Chişinău. La data de 13 iunie 2025, a fost apelată de fiică, 
care i-a comunicat că, i-a fost tăiată urechea de concubin şi la moment se află în oraşul Edineț. 
Auzind cele întâmplate, s-a deplasat îndată în or. Edineţ. A menţionat că, în Edineț i-a fost cusută 
urechea, au investigat-o şi după care a luat-o acasă, aceasta fiind toată vânătă şi în stare gravă. A 
dus-o pe fiica sa la specialist în Chișinău, inclusiv şi neurolog. A menţionat că, fiica ei i-a 
comunicat că, în toţi aceşti cinci ani de concubinaj cu Baluh Serghei, ultima a fost mereu 
agresată fizic şi verbal de acesta;                                                                                                                                           
(f.d. 59-60)
-declaraţiile martorului Baluh Iulia care fiind audiată la faza urmăririi penale a declarat 
că, locuiește în satul Pivniceni, raionul Dondușeni de una singură. Baluh Serghei este nepotul ei. 
Timp de cinci ani nepotul ei Baluh Serghei a concubinat cu Graur Svetlana, originară din 
municipiul Chişinău. Din start aceştia doi au locuit la ea în satul Pivniceni, raionul Donduşeni, 
aproximativ de vreo trei ani. În timp ce aceştia au locuit la ea relațiile lor au fost bune, nu se 
certau şi nu se băteau, nepotul mergea la muncă, iar Graur Svetlana stătea acasă. Nu au fost 
niciodată cazuri ca nepotul Baluh Serghei să o bată pe concubina sa. Apoi nepotul Baluh Serghei 
a strâns bani şi a cumpărat casă în satul *****. Baluh Serghei împreună cu concubina Graur 
Svetlana s-au mutat să trăiască în satul *****. Cât aceştia trăiau în satul Climăuţi ea mereu îi 
vizita, la ei totul a fost bine, scandaluri nu a văzut la ei. De câteva ori Graur Svetlana s-a dus în 
Chişinău fiindcă ea dorea să locuiască în oraş, iar nepotul doreşte în sat să locuiască, după ce 
Graur Svetlana se întorcea înapoi la nepotul acesteia. De trei ori Graur Svetlana s-a deplasat în 
mun. Chişinău. La data de 12 iunie 2025, aproximativ după amiază, nu ține minte ora, s-a 
deplasat în satul Climăuți în ospeție la nepot. Acasă se afla doar concubina Graur Svetlana, 
nepotul fiind la muncă. Ea a fiert pelemeni şi a preparat un borş. În ospeţie a venit vecina 
Apostol Raisa, atunci Graur Svetlana a scos o sticlă 1,5 nu plin de rachiu şi au servit rachiu toate 
trei împreună. Peste ceva timp a venit nepotul acasă, s-a aşezat la masă, băuturi spirtoase nu a 
servit, dar a solicitat mâncare. Ea i-a pus într-o farfurie pelemeni şi i-a pus pe masă să mănânce. 
Graur Svetlana a răsturnat farfuria cu pelemeni peste picioarele nepotului Baluh Serghei, aceasta 
bănuieşte că nu a fost întâmplător. Apoi Baluh Serghei a luat farfuria şi a aruncat-o spre sobă şi 
fiindcă Graur Svetlana era lângă sobă, de la sobă un ciob de sticlă a zburat în urechea ei. Ea a 
văzut că Graur Svetlana a fost tăiată la urechea stângă în partea de sus. Chiar îndată Graur 
Svetlana a apelat serviciul „112” pentru a solicita ambulanţa, apoi în scurt timp a venit 
ambulanţa şi apoi angajaţii poliţiei. Baluh ***** a venit la locul faptei când deja la faţa locului 
era poliţia şi ambulanţa. Tot atunci pe Graur Svetlana a luat-o ambulanţa la Spitalul din Edineţ şi 
aceasta a mers cu ea. Ea a stat împreună cu Graur Svetlana în Spitalul din Edineţ, apoi dimineaţa 
la data de 13 iunie 2025 a venit mama Svetlanei Graur şi a luat-o în mun. Chişinău; 
                                                                                                                                        (f.d. 
63-65)
-declaraţiile martorului Baluh *****, care fiind audiat la faza urmăririi penale a declarat 
că, locuieşte împreună cu soţia. Baluh Serghei este fiul său. Acesta aproximativ 5 ani de zile a 
concubinat cu Graur Svetlana, originară din mun. Chişinău. Primii trei ani au locuit în satul 
Pivniceni, raionul Donduşeni la Baluh Iulia, mama sa. În timp ce aceştia locuiau în satul 
Pivniceni, raionul Donduşeni el îi mai vizita şi a observat că, aceștia se aflau în stare de ebrietate. 
Apoi a înţeles că, concubinii împreună cu mama lui serveau băuturi spirtoase. De fiecare dată 
când se ducea în Pivniceni doar vedea că sunt în stare de ebrietate, o întreba pe Graur Svetlana 
dacă totul este bine, aceasta îi răspundea că totul este bine şi fiul nu o agresează. Ulterior 
concubinii au început să comunice că mama lui le aducea băuturi spirtoase și-i alungă de acasă. 
El atunci a găsit o gospodărie în satul *****, fiul său s-a angajat la muncă, i-a fost achitat 
salariul pentru trei luni și a cumpărat casă în satul Climăuți cu 15 000 lei. Atunci aceştia doi au 
început a locui în satul *****. O perioadă totul a fost bine, apoi într-o zi l-a telefonat şeful fiului 
său şi i-a comunicat că, nu a ieşit la muncă. Apoi în genere Graur Svetlana împreună cu ful său 
au început iarăşi să întrebuințeze băuturi spirtoase. Cunoaște că, Graur Svetlana primea pensie de 
invaliditate bună, pe acești bani cumpărau şi băuturi alcoolice. Cât au trăit doi ani în satul 
Climăuţi el aproximativ fiecare zi se ducea acolo, nu a văzut niciodată să fie bătută şi o întreba 
dacă nu o obijduiește, la ce ea spunea că nu au probleme. A fost o situație în relaţia fiului său cu 
concubina lui, într-o zi a venit mama sa la ei în ospeţie, au servit băuturi alcoolice, s-au certat toţi 
trei, Graur Svetlana şi mama sa s-au speriat şi s-au dus în satul Pivniceni. Atunci el a vorbit cu 
mama lui Graur Svetlana şi i-a comunicat că, ei în toată ziua beau, i-a dat hainele lui Svetlana şi 
a trimis-o a doua zi la Chişinău, însă ea iarăşi s-a întors. Ulterior, la data de 12 iunie 2025, în 
jurul orelor 17.00, mama sa a venit la dânsul şi i-a comunicat că, fiul său Baluh Serghei s-a 
început a bate, el s-a dus la ei într-o fugă, a intrat în casă şi a observat că, fiul său era întins în 
pat, lângă el așezată era Graur Svetlana cu o cârpă la ureche. Svetlana i-a spus să cheme 
ambulanța, el i-a spus să cheme singură, fiindcă el nu cunoaște ce s-a întâmplat. A fost apelată 
ambulanţa, el a ieşit afară împreună cu Svetlana şi a așteptat ambulanţa. Întrebând-o ce s-a 
întâmplat aceasta a spus că fiul său a aruncat cu farfuria spre sobă şi din sobă a sărit spre ea o 
bucată de farfurie, totodată la piept era tot zgâriată posibil de la ciobul de sticlă când a căzut. La 
venirea ambulanţei el le-a comunicat medicilor că aceştia au servit băuturi spirtoase şi s-au bătut, 
atunci medicii au apelat poliţia. Tot atunci, la data de 12 iunie 2025 a văzut că la aceştia pe masă 
era o sticlă de bere de 2,5 l şi jos lângă uşă o sticlă. Toţi aceşti cinci ani fiul său Baluh Serghei cu 
concubina Graur Svetlana au întrebuințat băuturi spirtoase mereu şi duceau un mod de viaţă 
destrăbălat, cu vânătăi niciodată nu a văzut-o şi nu cunoaşte să fi fost bătută de fiul său;                                              
(f.d. 66-68)
-raportul de expertiză judiciară medico-legală nr. 202519D0221 din 30 iulie 2025, prin 
care s-a concluzionat că la cet. Graur Svetlana s-au depistat leziuni corporale sub formă de plagă 
tăiată la pavilionul urechii stângi cu defect de ţesut, plagă tăiată retroauricular pe stânga, care au 
fost cauzate în rezultatul acţiunii traumatice a unui obiect ascuţit, excoriația infraclavicular pe 
stânga a fost cauzată în rezultatul acţiunii traumatice a unui obiect ascuţit, echimoză cu edem al 
ţesuturilor moi la nivelul gâtului posterior cu trecere pe cutia toracică suprafața posterioară care a 
fost cauzată în rezultatul acţiunii traumatice a unui obiect contondent dur, care condiţionează 
dereglarea sănătăţii de scurtă durată şi în baza acestui criteriu se califică ca vătămare corporală 
uşoară;                                                    (f.d. 75-77)
-procesul-verbal de cercetare la faţa locului cu tabel fotografic din 12 iunie 2025, în 
cadrul căruia, la domiciliul ce aparţine lui Baluh Serghei, situat în satul *****, din odaia unde a 
fost conflictul a fost depistată şi ridicată o bucată de farfurie;                                         (f.d. 16-
18)
-procesul-verbal de examinare din 25 iulie 2025, prin care a fost consemnată acțiunea de 
examinare a unui un ciob de la farfurie care a fost ridicat în cadrul procesului-verbal de cercetare 
la faţa locului din 12 iunie 2025;                                                                                                                  
(f.d. 69)
-corp delict: un ciob de la farfurie care se păstrează în camera de păstrare a corpurilor 
delicte a Inspectoratului de Poliție Donduşeni;                                                                                          
(f.d. 71-73)
IV. Încadrarea juridică a acțiunilor (temeiul juridic al răspunderii penale) și analiza 
probelor
Instanța de judecată cercetând în cumul probele administrate în ședința de judecată prin 
prisma admisibilității, pertinenței și concludenței, utilității și veridicității raportată la declarațiile 
date în ședința de judecată și probele administrate la faza urmăririi penale, a stabilit în acțiunile 
inculpatului Baluh Serghei ***** întrunirea elementelor constitutive ale infracțiunii prevăzute de 
art. 201 1 alin. (1), lit. a) Cod Penal al RM – violența în familie, adică acțiunea intenționată 
comisă de un membru al familiei în privința altui membru al familiei, manifestată prin 
maltratare, alte acțiuni violente, soldate cu vătămarea ușoară a integrității corporale sau a 
sănătății. 
În conformitate cu prevederile art. 93 alin. (1) Cod de Procedură Penală, (1) Probele sînt 
elemente de fapt dobîndite în modul stabilit de prezentul cod, care servesc la constatarea 
existenţei sau inexistenţei infracţiunii, la identificarea făptuitorului, la constatarea vinovăţiei, 
precum şi la stabilirea altor împrejurări importante pentru justa soluţionare a cauzei.
În temeiul art. 95 alin. (1) Cod de Procedură Penală, (1) Sînt admisibile probele 
pertinente, concludente şi utile administrate în conformitate cu prezentul cod.
Iar, potrivit art. 99 alin. (2) Cod de Procedură Penală, (2) Probele administrate se verifică 
şi se apreciază de către organul de urmărire penală sau instanţă.
În acord cu prevederile art. 389 alin. (1) Cod de Procedură Penală, (1) Sentinţa de 
condamnare se adoptă numai în condiţia în care, în urma cercetării judecătoreşti, vinovăţia 
inculpatului în săvîrşirea infracţiunii a fost confirmată prin ansamblul de probe cercetate de 
instanţa de judecată.
Conform art. 100 alin. (4) Cod de Procedură Penală, (4) Toate probele administrate în 
cauza penală vor fi verificate sub toate aspectele, complet şi obiectiv. Verificarea probelor constă 
în analiza probelor administrate, coroborarea lor cu alte probe, administrarea de noi probe şi 
verificarea sursei din care provin probele, în conformitate cu prevederile prezentului cod, prin 
procedee probatorii respective.
Potrivit art. 101 alin. (1) şi (2) Cod de Procedură Penală, (1) Fiecare probă urmează să fie 
apreciată din punct de vedere al pertinenţei, concludenţei, utilităţii şi veridicităţii ei, iar toate 
probele în ansamblu – din punct de vedere al coroborării lor.
În conformitate cu art. 52 alin. (1) Cod Penal, (1) Se consideră componenţă a infracţiunii 
totalitatea semnelor obiective şi subiective, stabilite de legea penală, ce califică o faptă 
prejudiciabilă drept infracţiune concretă.
Conform art. 113 Cod Penal, (1) Se consideră calificare a infracţiunii determinarea şi 
constatarea juridică a corespunderii exacte între semnele faptei prejudiciabile săvîrşite şi semnele 
componenţei infracţiunii, prevăzute de norma penală. (2) Calificarea oficială a infracţiunii se 
efectuează la toate etapele procedurii penale de către persoanele care efectuează urmărirea penală 
şi de către judecători.
V. Astfel, verificând respectarea condițiilor prevăzute de art. 364 1 Cod de Procedură 
Penală, audiind inculpatul în coraport cu cercetarea tuturor probelor administrate la faza 
urmăririi penale, instanța de judecată a constatat că, inculpatul Baluh Serghei a recunoscut în 
totalitate faptele indicate în rechizitoriu, acțiunile căruia instanța de judecată le-a încadrat în 
conformitate cu prevederile art. 201 1 alin. (1), lit. a) Cod Penal după semnele calificative – 
violența în familie, adică acțiunea intenționată comisă de un membru al familiei în privința altui 
membru al familiei, manifestată prin maltratare, alte acțiuni violente, soldate cu vătămarea 
ușoară a integrității corporale sau a sănătății.
În acest context, instanța de judecată reține că, conform ordonanței de punere sub 
învinuire din 03 septembrie 2025 (f.d. 129-130), dar şi potrivit rechizitoriului, inculpatul Baluh 
Serghei a fost pus sub acuzare pentru comiterea infracțiunii prevăzute de art. 201 1 alin. (1), lit. a) 
Cod Penal.
Infracțiunea prevăzută la art. 2011 alin. (1), lit. a) Cod Penal stabilește răspunderea penală 
pentru violența în familie, adică, acțiunea intenționată comisă de un membru al familie asupra 
altui membru al familiei, manifestată prin acțiuni violente soldate cu vătămarea ușoară a 
integrității corporale sau a sănătății. 
Instanța de judecată apreciind în conformitate cu prevederile art. 101 alin. (1) Cod de 
Procedură Penală, declarațiile părții vătămate Graur Svetlana atestă că, prin informațiile relevate 
de către partea vătămată este demonstrat faptul că, la data comiterii faptei prejudiciabile, dânsa 
era membrul familiei inculpatului, în sensul dat acestei noțiuni de prevederile art. 133 1 lit. lit. a), 
b) Cod Penal, dar și de prevederile art. 3 alin. (2), lit. lit. a), b) din Legea nr. 45 din 01 martie 
2007 „cu privire la prevenirea şi combaterea violenţei împotriva femeilor şi a violenţei în 
familie”, ultimii fiind concubini. 
Astfel, prin declarațiile părții vătămate Graur Svetlana se demonstrează faptul că, la data 
de 12 iunie 2025, inculpatul Baluh Serghei a realizat în raport cu partea vătămată forma de 
violență stabilită de art. 2 din Legea nr. 45 din 01 martie 2007 „cu privire la prevenirea şi 
combaterea violenţei împotriva femeilor şi a violenţei în familie”, și anume: violența fizică 
(partea vătămată a indicat că, concubinul ei Baluh Serghei a aruncat cu farfuria în care era 
smântână în regiunea capului, lovind-o în regiunea urechii. Farfuria de la lovitură s-a stricat de 
partea urechii stângi, tot atunci a lovit-o cu pumnul în regiunea capului, ulterior începând să o 
bată, lovind-o în spate, trăgând-o de păr şi i-a smuls păr din cap. În acest timp cât o bătea Baluh 
Serghei, ultimul i-a aruncat bastonul ca ea să nu se poată deplasa, fiindcă fără baston nu se 
poate deplasa. Ea a dorit să apeleze la ambulanţă fiindcă-i era tăiata urechea şi curgea sânge, 
însă Baluh Serghei i-a luat şi telefonul, ulterior a luat cuţitul şi a tăiat-o în regiunea pieptului pe 
partea stângă, spunându-i să nu sune nicăieri).
Instanța de judecată reține că, prin declarațiile părții vătămate Graur Svetlana se 
demonstrează faptul că, inculpatul Baluh Serghei a aplicat violența fizică față de aceasta.
În acest sens, instanța de judecată a apreciat că, declarațiile părții vătămate Graur 
Svetlana coroborează și cu celelalte probe administrate de către partea acuzării la faza urmăririi 
penale și anume declarațiile martorilor Arapu Anastasia, Baluh Iulia și Baluh *****, cât și cu 
concluziile raportului de expertiză judiciară nr. 202519D0221 din 30 iulie 2025.
În acest sens, instanța de judecată a apreciat ca fiind pertinente și concludente declarațiile 
martorului Arapu Anastasia, prin care se confirmă că, la data de 13 iunie 2025, a fost apelată de 
fiică, care i-a comunicat că, i-a fost tăiată urechea de concubin, în Edineț i-a fost cusută urechea, 
au investigat-o şi după care a luat-o acasă, aceasta fiind toată vânătă şi în stare gravă.
La fel, instanța de judecată a apreciat ca fiind pertinente și concludente declarațiile 
martorului Baluh ***** care a confirmat că, la data de 12 iunie 2025, în jurul orelor 17:00, 
mama sa a venit la dânsul şi i-a comunicat că, fiul său Baluh Serghei s-a început a bate, el s-a dus 
la ei într-o fugă, a intrat în casă şi a observat că fiul său era întins în pat, lângă el așezată era 
Graur Svetlana cu o cârpă la ureche. Întrebând-o ce s-a întâmplat aceasta a spus că fiul său a 
aruncat cu farfuria spre sobă şi din sobă a sărit spre ea ca o bucată de farfurie, totodată la piept 
era tot zgâriată posibil de la ciobul de sticlă când a căzut.
În conformitate cu art. 1331 Cod Penal, prin membru de familie se înţelege: a) în condiţia 
de conlocuire: persoanele aflate în căsătorie, în divorţ, persoanele în privinţa cărora a fost 
instituită o măsură de ocrotire judiciară, rudele, afinii lor, soţii rudelor, persoanele aflate în relaţii 
asemănătoare celora dintre soţi (concubinaj) sau dintre părinţi şi copii; b) în condiţia de locuire 
separată: persoanele aflate în căsătorie, în divorţ, rudele, afinii lor, copiii adoptivi, persoanele în 
privinţa cărora a fost instituită o măsură de ocrotire judiciară, persoanele care se află ori s-au 
aflat în relaţii asemănătoare celora dintre soţi (concubinaj).
Potrivit art. 3 alin. (2), lit. a) din Legea nr. 45 din 01 martie 2007 „cu privire la prevenirea 
şi combaterea violenţei împotriva femeilor şi a violenţei în familie”, (2) Membri de familie, în 
sensul prezentei legi, sînt: a) în condiţia de conlocuire: persoanele aflate în căsătorie, în divorţ, 
sub tutelă şi curatelă, în privinţa cărora a fost instituită o măsură de ocrotire judiciară, rudele, 
afinii lor, soţii rudelor, persoanele aflate în relaţii asemănătoare celora dintre soţi (concubinaj) 
sau dintre părinţi şi copii.
Conform prevederilor art. 2 din Legea nr. 45 din 01 martie 2007 „cu privire la prevenirea 
şi combaterea violenţei împotriva femeilor şi a violenţei în familie”, prin violență în familie se 
înțelege acte de violenţă fizică, sexuală, psihologică, spirituală sau economică, cu excepţia 
acţiunilor de autoapărare sau de apărare ale altei persoane, inclusiv ameninţarea cu asemenea 
acte, comise de către un membru de familie în privinţa altui membru al aceleiaşi familii, prin 
care s-a cauzat victimei prejudiciu material sau moral.
În contextul stării de fapt stabilită în urma aprecierii probelor administrate la faza 
urmăririi penale, instanța de judecată a constatat că, în faptele inculpatului sunt întrunite toate 
elementele și semnele distinctive obligatorii ale componenței de infracțiune stabilită de art. 201 1 
alin. (1), lit. a) Cod Penal.
VI. Cu referire la componența de infracțiune prevăzută de art. 201 1 alin. (1), lit. a) Cod 
Penal urmează a se reține că, prin fapta prejudiciabilă comisă, inculpatul Baluh Serghei a adus 
atingere relațiilor sociale cu privire la solidaritatea familială și la relațiile sociale cu privire la 
integritate corporală a concubinei sale, partea vătămată Graur Svetlana.
Victima infracțiunii este concubina inculpatului și în conformitate cu prevederile art. 1331 
Cod Penal este membrul de familie, iar atingerea integrității corporale a victimei se confirmă 
prin raportul de expertiză judiciară nr. 202519D0221 din 30 iulie 2025.
Latura obiectivă a infracţiunii prevăzute de art. 201 1 alin. (1), lit. a) Cod Penal are 
următoarea structură: 1) fapta prejudiciabilă care constă în acţiunea sau inacţiunea manifestată 
fizic sau verbal; 2) urmările prejudiciabile sub forma vătămării uşoare a integrităţii corporale sau 
a sănătăţii; 3) legătura de cauzalitate dintre fapta prejudiciabilă şi urmările prejudiciabile. 
În speţă, fapta prejudiciabilă comisă de inculpatul Baluh Serghei s-a realizat prin acțiunea 
manifestată prin maltratare și alte acțiuni violente, care au provocat urmările prejudiciabile sub 
forma vătămărilor corporale ușoare. 
Aceste circumstanțe sunt confirmate prin declarațiile părţii vătămate Graur Svetlana, 
apreciate din punct de vedere al coroborării cu declarațiile martorilor Arapu Anastasia, Baluh 
Iulia, Baluh *****, care au relatat despre circumstanțele conflictului dintre inculpat și partea 
vătămată, precum și cu concluziile raportului de expertiză judiciară nr. 202519D0221 din 30 
iulie 2025.
Totodată, instanța de judecată notează că, infracțiunea prevăzută de art. 201 1 alin. (1), lit. 
a) Cod Penal în modalitatea în care a fost săvârșită de inculpatul Baluh Serghei este o infracțiune 
materială. 
La caz, aceasta s-a consumat din momentul cauzării vătămărilor corporale ușoare părții 
vătămate Graur Svetlana, fapt confirmat prin raportul de expertiză judiciară nr. 202519D0221 
din 30 iulie 2025.
Latura subiectivă a infracţiunii în cauză s-a materializat prin intenţia directă a 
inculpatului Baluh Serghei de atentare la integritatea corporală a victimei.
Or, instanța de judecată conchide că, inculpatul aplicând violenţa fizică asupra părţii 
vătămate își dădea seama de caracterul prejudiciabil al acţiunilor sale şi a prevăzut că acţiunile 
sale pot cauza urmări prejudiciabile sub forma vătămărilor ușoare a integrităţii corporale, în acest 
fel confirmându-se caracterul intenționat al acțiunilor sale. 
Subiectul infracţiunii prevăzute de art. 2011 alin. (1), lit. a) Cod Penal, în conformitate cu 
prevederile art. 21 alin. (1) Cod Penal este persoana fizică care a atins vârsta de 16 ani la 
momentul comiterii infracţiunii, condiţie întrunită în speţă, inculpatul la data comiterii faptei 
prejudiciabile avea împlinită vârsta de 26 ani și era responsabil. 
Mai mult, inculpatul Baluh Serghei întrunește și condițiile subiectului special, la data 
comiterii faptei prejudiciabile, fiind concubinul părții vătămate Graur Svetlana, circumstanțe 
elucidate în partea descriptivă a sentinței. 
Prin urmare, instanța de judecată constată că, fapta inculpatului Baluh Serghei întrunește 
elementele constitutive ale infracțiunii prevăzute la art. 2011 alin. (1), lit. a) Cod Penal. 
VII. În concluzie, instanța de judecată a constatat cu certitudine în baza materialelor 
dosarului penal că, inculpatul Baluh Serghei a comis infracțiunea prevăzută de art. 201 1 alin. (1), 
lit. a) Cod Penal.
Instanţa de judecată reţine cu titlu de principiu general recunoscut că sentinţa de 
condamnare se adoptă numai în condiţia în care vinovăţia inculpatului în săvârşirea infracţiunii a 
fost confirmată prin ansamblul de probe examinate de instanţa de judecată şi nu poate fi bazată 
pe presupuneri. 
În temeiul art. 389 alin. (1), (2) Cod de Procedură Penală, (1) Sentinţa de condamnare se 
adoptă numai în condiţia în care, în urma cercetării judecătoreşti, vinovăţia inculpatului în 
săvîrşirea infracţiunii a fost confirmată prin ansamblul de probe cercetate de instanţa de 
judecată. (2) Sentinţa de condamnare nu poate fi bazată pe presupuneri sau, în mod exclusiv ori 
în principal, pe declaraţiile martorilor depuse în timpul urmăririi penale şi citite în instanţa de 
judecată în absenţa lor.
Instanța de judecată şi-a întemeiat sentința de condamnare a inculpatului pentru 
comiterea infracțiunii incriminate atât în baza probelor administrate de către acuzatorul de stat, 
care au fost cercetate și examinate atât în cadrul cercetării judecătorești, cât şi cu concursul 
analizei faptului dacă condamnarea este justificată, „în afara oricăror dubii rezonabile” 
(hotărârea Curţii Europene a Drepturilor Omului pronunţată în cauza Irlanda c. Regatului Unit, 
18 ianuarie 1978).
În acest sens, instanța de judecată reține cu referire la procesul de apreciere a probelor că 
în jurisprudenţa Curţii Europene a Drepturilor Omului s-a conturat standardul „dincolo de orice 
îndoială rezonabilă”, care presupune că, pentru a putea fi pronunţată o soluţie de condamnare, 
acuzaţia trebuie dovedită dincolo de orice îndoială rezonabilă.
Existenţa unor probe dincolo de orice îndoială rezonabilă constituie o componentă 
esenţială a dreptului la un proces echitabil şi instituie în sarcina acuzării obligaţia de a proba 
toate elementele vinovăţiei într-o manieră aptă să înlăture dubiul (hotărârea Bragadireanu 
contra României, 06 decembrie 2006; hotărârea Orhan contra Turciei din 18 iunie 2002).
Astfel, instanța de judecată a constatat în afara oricăror dubii rezonabile că, acțiunile 
inculpatului Baluh Serghei ***** întrunesc elementele constitutive ale infracțiunii prevăzute la 
art. 2011 alin. (1), lit. a) Cod Penal după semnele calificative – violența în familie, adică acțiunea 
intenționată comisă de un membru al familiei în privința altui membru al familiei, manifestată 
prin maltratare, alte acțiuni violente, soldate cu vătămarea ușoară a integrității corporale sau a 
sănătății.
VIII. La individualizarea pedepsei penale, instanța de judecată reține prevederile art. 
art. 7, 75 Cod Penal, respectiv: modalitatea şi împrejurările în care a fost comisă infracţiunea, 
gradul de pericol social mediu al faptei săvârşite, de împrejurările în care a fost comisă fapta, dar 
şi circumstanţele cauzei care atenuează ori agravează răspunderea penală. 
În conformitate cu art. 61 alin. (1) şi (2) Cod Penal, (1) Pedeapsa penală este o măsură de 
constrîngere statală şi un mijloc de corectare şi reeducare a condamnatului ce se aplică de 
instanţele de judecată, în numele legii, persoanelor care au săvîrşit infracţiuni, cauzînd anumite 
lipsuri şi restricţii drepturilor lor. (2) Pedeapsa are drept scop restabilirea echităţii sociale, 
corectarea şi resocializarea condamnatului, precum şi prevenirea săvîrşirii de noi infracţiuni atît 
din partea condamnaţilor, cît şi a altor persoane. Executarea pedepsei nu trebuie să cauzeze 
suferinţe fizice şi nici să înjosească demnitatea persoanei condamnate.
Potrivit art. 75 alin. (1), (2) Cod Penal, (1) Persoanei recunoscute vinovate de săvîrşirea 
unei infracţiuni i se aplică o pedeapsă echitabilă în limitele fixate în Partea specială a prezentului 
cod şi în strictă conformitate cu dispoziţiile Părţii generale a prezentului cod. La stabilirea 
categoriei şi termenului pedepsei, instanţa de judecată ţine cont de gravitatea infracţiunii 
săvîrşite, de motivul acesteia, de persoana celui vinovat, de circumstanţele cauzei care atenuează 
ori agravează răspunderea, de influenţa pedepsei aplicate asupra corectării şi reeducării 
vinovatului, precum şi de condiţiile de viaţă ale familiei acestuia. (2) În cazul alternativelor de 
pedeapsă prevăzute pentru infracţiunea săvîrşită, pedeapsa cu închisoare are un caracter 
excepţional şi se aplică atunci cînd gravitatea infracţiunii şi personalitatea infractorului fac 
necesară aplicarea pedepsei cu închisoare, iar o altă pedeapsă este insuficientă şi nu şi-ar atinge 
scopul. O pedeapsă mai aspră, din numărul celor alternative prevăzute pentru săvîrşirea 
infracţiunii, se stabileşte numai în cazul în care o pedeapsă mai blîndă, din numărul celor 
menţionate, nu va asigura atingerea scopului pedepsei. Caracterul excepţional la aplicarea 
pedepsei cu închisoare urmează a fi argumentat de către instanţa de judecată.
Instanța de judecată reține că, inculpatul Baluh Serghei a recunoscut vina în comiterea 
infracțiunii incriminate, a solicitat examinarea cauzei penale în procedură simplificată (art. 364 1 
Cod de Procedură Penală), sincer s-a căit de cele comise. 
În conformitate cu art. 76 Cod Penal cu titlu de circumstanțe atenuante se reține – căința 
sinceră. 
În conformitate cu art. 77 Cod Penal, circumstanțe agravante nu au fost stabilite. 
Cu referire la personalitatea inculpatului Baluh Serghei, instanța de judecată reține că, 
anterior  a fost atras la răspundere penală (f.d. 86); a fost atras la răspundere contravențională 
(f.d. 87); la evidența medicului narcolog sau psihiatru nu se află (f.d. 83; 85); la locul de trai este 
caracterizat din punct de vedere satisfăcător (f.d. 81).
Prin sentința Judecătoriei Edineț, sediul Dondușeni din 08 mai 2018 Baluh Serghei ***** 
a fost recunoscut vinovat de comiterea infracțiunii prevăzute de art. 264 1 alin. (4) Cod Penal și i 
s-a stabilit pedeapsa sub formă de 135 (una sută treizeci și cinci) ore muncă neremunerată în 
folosul comunității; 
                                                                                                                                        (f.d. 
89-92)
Prin sentința Judecătoriei Edineț, sediul Dondușeni din 23 februarie 2021 Baluh Serghei 
***** a fost recunoscut vinovat de comiterea infracțiunii prevăzute de art. 349 alin. (1 1) Cod 
Penal și i s-a aplicat pedeapsa sub formă de 140 (una sută patruzeci) ore muncă neremunerată în 
folosul comunității. Baluh Serghei ***** a fost recunoscut vinovat de comiterea infracțiunii 
prevăzute de art. 264 1 alin. (4) Cod Penal și i s-a aplicat pedeapsa sub formă de 140 (una sută 
patruzeci) ore muncă neremunerată în folosul comunității. Baluh Serghei ***** a fost recunoscut 
vinovat de comiterea infracțiunii prevăzute de art. 186 alin. (2), lit. lit. c), d) Cod Penal și i s-a 
aplicat pedeapsa sub formă de 180 (una sută optzeci) ore muncă neremunerată în folosul 
comunității. În conformitate cu art. 84 Cod Penal, pentru cumulul parțial al pedepselor aplicate i 
s-a stabilit lui Baluh Serghei ***** pedeapsa definitivă sub formă de 240 (două sute patruzeci) 
ore muncă neremunerată în folosul comunității;                                                       (f.d. 93-101)
Prin sentința Judecătoriei Edineț, sediul Dondușeni din 06 octombrie 2023 Baluh Serghei 
***** a fost recunoscut vinovat de comiterea infracțiunii prevăzute de art. 264 1 alin. (4) Cod 
Penal și i s-a stabilit pedeapsa sub formă de 150 (una sută cincizeci) ore muncă neremunerată în 
folosul comunității; 
                                                                                                                                    (f.d. 
102-107)
Potrivit comunicatului Biroului de Probațiune Dondușeni din 23 iulie 2025 se atestă că, la 
data de 23 februarie 2024, Baluh Serghei ***** a fost exclus de la evidență, în legătură cu 
executarea integrală a pedepsei, și anume a orelor de muncă neremunerată în folosul comunității 
în mărime de 150 ore; 
                                                                                                                                           
(f.d. 109)
După caracterul și gradul prejudiciabil al faptei, infracțiunea prevăzută de art. 201 1 alin. 
(1), lit. a) Cod Penal se clasifică ca infracțiune „mai puțin gravă” (art. 16 alin. (3) Cod Penal), 
pentru care legea penală prevede pedeapsa sub formă de „muncă neremunerată în folosul 
comunităţii de la 150 la 180 de ore sau cu închisoare de pînă la 4 ani”.
În condițiile art. 80 1 alin. (1) Cod Penal se stabilesc noile limite minime şi maxime de 
pedepse, stabilită la art. 2011 alin. (1), lit. a) Cod Penal, prin reducerea cu o pătrime a limitelor de 
pedeapsă cu muncă neremunerată în folosul comunităţii sau cu închisoare, adică, muncă 
neremunerată în folosul comunității de la 112,5 la 135 ore sau închisoare de la 3 luni (raportat la 
art. 70 alin. (2) Cod Penal) până la 3 ani.
Conform art. 75 alin. (2) Cod Penal, o pedeapsă mai aspră, din numărul celor alternative 
prevăzute pentru săvîrşirea infracţiunii, se stabileşte numai în cazul în care o pedeapsă mai 
blîndă, din numărul celor menţionate, nu va asigura atingerea scopului pedepsei.
În contextul circumstanțelor menționate supra, având în vedere scopul pedepsei penale, 
consfințit de art. 61 alin. (2) Cod Penal, reieșind din personalitatea inculpatului, care anterior a 
fost atras la răspundere penală, de caracterul infracțiunii, care potrivit prevederilor art. 16 alin. 
(3) Cod Penal este una „mai puțin gravă”, de prezența circumstanțelor atenuante și lipsa celor 
agravante, precum şi de limitele pedepsei stabilite la art. 201 1 alin. (1), lit. a) Cod Penal, reduse 
prin aplicarea art. 80 1 alin. (1) Cod Penal, instanța de judecată apreciază că, în privința 
inculpatului Baluh Serghei ***** pentru comiterea de către acesta a infracțiunii prevăzute de art. 
2011 alin. (1), lit. a) Cod Penal este echitabilă aplicarea unei pedepse penale sub formă de 
închisoare pe un termen de 4 (patru) luni, cu executarea pedepsei în penitenciar de tip 
semiînchis (art. 72 alin. (3) Cod Penal).
La individualizarea pedepsei, sub aspectul modalității de executare a acesteia, instanța de 
judecată reieșind din faptul că, inculpatul Baluh Serghei nu este la prima abatere de la legea 
penală, ținând cont de faptul că, infracțiunea săvârșită de inculpat are un grad de pericol social 
ridicat în contextul în care fapta prejudiciabilă a fost îndreptată împotriva unui membru de 
familie, care este încadrată în gradul I de invaliditate, circumstanțe care în ansamblul lor denotă 
faptul că, corectarea şi reeducarea inculpatului Baluh Serghei este posibilă doar cu aplicarea unei 
pedepse penale sub formă de închisoare, cu executarea pedepsei în penitenciar de tip semiînchis. 
Tot în contextul dat, instanța de judecată reiterează că, scopul preventiv al pedepsei, 
precum şi funcțiile de constrângere şi de reeducare pot fi realizate numai printr-o corectă 
individualizare şi că, pe lângă prevenţia specială, în procesul de individualizare 
a pedepsei trebuie avută în vedere şi prevenţia generală, prin descurajarea generală a 
potenţialilor făptuitori în comiterea unor astfel de infracţiuni.
Deși, categoria infracțiunii incriminate inculpatului prevede și altă sancțiune alternativă 
non privativă de libertate sub formă de „muncă neremunerată în folosul comunității”, instanța de 
judecată reieșind atât din circumstanțele comiterii faptelor prejudiciabile, cât și din personalitatea 
inculpatului, care anterior a fost judecat, apreciază ca fiind inechitabilă și inoportună stabilirea 
față de inculpatul Baluh Serghei a unei pedepse non privativă de libertate, or, aceasta ar avea un 
caracter iluzoriu, iar pedeapsa penală nu și-ar realiza scopul de restabilire a echității sociale, de 
corectare a condamnatului, precum și prevenirea săvârșirii de noi infracțiuni atât din partea 
condamnatului, cât și a altor persoane și consideră că corijarea şi reeducarea acestuia este 
posibilă doar prin aplicarea unei pedepse sub formă de închisoare.
De asemenea, instanța de judecată a reținut faptul că, în rezultatul acțiunilor 
prejudiciabile comise de inculpatul Baluh Serghei au fost afectate relațiile sociale cu privire la 
solidaritatea familială și cu privire la integritatea psihică a persoanei, care este garantat atât prin 
Constituție, cât și prin actele internaționale la care Republica Moldova este parte, în raport cu 
Legea nr. 45 din 01 martie 2007 „cu privire la prevenirea şi combaterea violenţei împotriva 
femeilor şi a violenţei în familie” și constatările Curții Europene a Drepturilor Omului la acest 
aspect, inclusiv în cauzele contra Moldovei. 
IX. Măsura preventivă 
În conformitate cu art. 385 alin. (1), pct. 15) Cod de Procedură Penală, (1) La adoptarea 
sentinţei, instanţa de judecată soluţionează următoarele chestiuni în următoarea consecutivitate: 
15) dacă urmează să fie revocată, înlocuită sau aplicată o măsură preventivă în privinţa 
inculpatului.
În conformitate cu prevederile art. 395 alin. (1), pct. 5) Cod de Procedură Penală, în 
dispozitivul sentinţei de condamnare trebuie să fie arătate: 5) dispoziţia privitoare la măsura 
preventivă ce se va aplica inculpatului pînă cînd sentinţa va deveni definitivă.
Conform art. 329 alin. (1) Cod de Procedură Penală, la judecarea cauzei, instanţa, din 
oficiu sau la cererea părţilor şi ascultînd opiniile acestora, este în drept să dispună aplicarea, 
înlocuirea sau revocarea măsurii preventive aplicate inculpatului. 
Potrivit prevederilor art. 175 alin. (1), (2) Cod de Procedură Penală, (1) Măsurile cu 
caracter de constrîngere prin care bănuitul, învinuitul, inculpatul este împiedicat să întreprindă 
anumite acţiuni negative asupra desfăşurării procesului penal, securităţii şi ordinii publice sau 
asupra asigurării executării sentinţei constituie măsuri preventive. (2) Măsurile preventive sînt 
orientate spre a asigura buna desfăşurare a procesului penal sau a împiedica bănuitul, învinuitul, 
inculpatul să se ascundă de urmărirea penală sau de judecată, spre aceea ca ei să nu împiedice 
stabilirea adevărului ori spre asigurarea de către instanţă a executării sentinţei.
În conformitate cu prevederile art. 176 alin. (1) Cod de Procedură Penală, (1) Măsurile 
preventive pot fi aplicate de către procuror, din oficiu ori la propunerea organului de urmărire 
penală, sau, după caz, de către instanţa de judecată numai în cazurile în care există suficiente 
temeiuri rezonabile, susţinute prin probe, de a presupune că bănuitul, învinuitul, inculpatul ar 
putea să se ascundă de organul de urmărire penală sau de instanţă, să exercite presiune asupra 
martorilor, să nimicească sau să deterioreze mijloacele de probă sau să împiedice într-un alt mod 
stabilirea adevărului în procesul penal, să săvîrşească alte infracţiuni ori că punerea în libertate a 
acestuia va cauza dezordine publică. De asemenea, ele pot fi aplicate de către instanţă pentru 
asigurarea executării sentinţei.
Instanţa de judecată reţine că, în cadrul urmăririi penale și la faza judecării cauzei penale 
în privinţa inculpatului Baluh Serghei ***** nu a fost aplicată măsură preventivă.
În conformitate cu prevederile art. 176 alin. (1) Cod de Procedură Penală, (1) Măsurile 
preventive pot fi aplicate de către procuror, din oficiu ori la propunerea organului de urmărire 
penală, sau, după caz, de către instanţa de judecată numai în cazurile în care există suficiente 
temeiuri rezonabile, susţinute prin probe, de a presupune că bănuitul, învinuitul, inculpatul ar 
putea să se ascundă de organul de urmărire penală sau de instanţă, să exercite presiune asupra 
martorilor, să nimicească sau să deterioreze mijloacele de probă sau să împiedice într-un alt mod 
stabilirea adevărului în procesul penal, să săvîrşească alte infracţiuni ori că punerea în libertate a 
acestuia va cauza dezordine publică. De asemenea, ele pot fi aplicate de către instanţă pentru 
asigurarea executării sentinţei.
Tot în acest sens, instanța de judecată reține că, prin încheierea Judecătoriei Drochia, 
sediul Central din 18 noiembrie 2025 s-a dispus anunțarea în căutare a inculpatului Baluh 
Serghei *****, iar potrivit informației parvenită de la Inspectoratul de Poliție Dondușeni din 02 
decembrie 2025 în privința inculpatului a fost pornită procedura de căutare nr. 2025110118.
Astfel, instanța de judecată va dispune punerea în executare a pedepsei penale din 
momentul devenirii definitive a sentinței, cu menținerea investigațiilor de căutare a inculpatului, 
iar din aceste considerente, nu consideră oportună aplicarea unei măsuri preventive pentru 
asigurarea executării sentinței.
X. Corpuri delicte
În conformitate cu art. 385 alin. (1), pct. 13) Cod de Procedură Penală, (1) La adoptarea 
sentinţei, instanţa de judecată soluţionează următoarele chestiuni în următoarea consecutivitate: 
13) ce trebuie să se facă cu corpurile delicte.
În conformitate cu art. 158 alin. (1) Cod de Procedură Penală, corpuri delicte sînt 
recunoscute obiectele în cazul în care există temeiuri de a presupune că ele au servit la săvîrşirea 
infracţiunii, au păstrat asupra lor urmele acţiunilor criminale sau au constituit obiectivul acestor 
acţiuni, precum şi bani sau alte valori ori obiecte şi documente care pot servi ca mijloace pentru 
descoperirea infracţiunii, constatarea circumstanţelor, identificarea persoanelor vinovate sau 
pentru respingerea învinuirii ori atenuarea răspunderii penale.
Prin ordonanța privind recunoașterea în calitate de corp delict la cauza penală nr. 
2025110119 din 25 iulie 2025 s-a dispus: recunoașterea unui ciob de la farfurie, în calitate de 
corp delict și transmiterea acestuia la păstrare în camera corpurilor delicte a Inspectoratului de 
Poliție Dondușeni;           (f.d. 71-72)
Potrivit art. 162 alin. (1), pct. 1) Cod de Procedură Penală, (1) În cazul în care procurorul 
dispune încetarea urmăririi penale sau în cazul soluţionării cauzei în fond, se hotărăşte chestiunea 
cu privire la corpurile delicte. În acest caz: 1) uneltele care au servit la săvîrşirea infracţiunii vor 
fi confiscate şi predate instituţiilor respective sau nimicite.
Astfel, în conformitate cu art. 162 alin. (1), pct. 1) Cod de Procedură Penală, corpul delict 
– un ciob de la farfurie, recunoscut drept corp delict prin ordonanța organului de urmărire penală 
din 25 iulie 2025 și transmis spre păstrare în camera de păstrare a corpurilor delicte a 
Inspectoratului de Poliție Dondușeni, urmează a fi nimicit, după devenirea definitivă a sentinței.
XI. Compensarea cheltuielilor judiciare
În conformitate cu prevederile art. 385 alin. (1), pct. 14) Cod de Procedură Penală, la 
adoptarea sentinţei, instanţa de judecată soluţionează următoarele chestiuni în următoarea 
consecutivitate: 14) cine şi în ce proporţie trebuie obligat să plătească cheltuielile judiciare.
În cadrul ședinței de judecată, Procurorul în Procuratura Drochia, Oficiul Dondușeni, 
Nicolae Solomei a solicitat încasarea de la inculpatul Baluh Serghei, în folosul statului suma de 
864 lei, cu titlu de cheltuieli judiciare.  
În conformitate cu art. 227 Cod de Procedură Penală, (1) Cheltuieli judiciare sînt 
cheltuielile suportate potrivit legii pentru asigurarea bunei desfăşurări a procesului penal. (2) 
Cheltuielile judiciare cuprind sumele: 1) plătite sau care urmează a fi plătite martorilor, părţii 
vătămate, reprezentanţilor lor, experţilor, specialiştilor, interpreţilor, traducătorilor şi asistenţilor 
procedurali; 2) cheltuite pentru păstrarea, transportarea şi cercetarea corpurilor delicte; 3) care 
urmează a fi plătite pentru acordarea asistenţei juridice garantate de stat; 4) cheltuite pentru 
restituirea contravalorii obiectelor deteriorate sau nimicite în procesul de efectuare a expertizei 
sau de reconstituire a faptei; 5) cheltuite în legătură cu efectuarea acţiunilor procesuale în cauza 
penală. (3) Cheltuielile judiciare se plătesc din sumele alocate de stat dacă legea nu prevede altă 
modalitate.
În conformitate cu art. 229 Cod de Procedură Penală, (1) Cheltuielile judiciare sînt 
suportate de condamnat sau sînt trecute în contul statului. (2) Instanţa de judecată poate obliga 
condamnatul să recupereze cheltuielile judiciare, cu excepţia sumelor plătite interpreţilor, 
traducătorilor, precum şi apărătorilor în cazul asigurării inculpatului cu avocat care acordă 
asistenţă juridică garantată de stat, atunci cînd aceasta o cer interesele justiţiei şi condamnatul nu 
dispune de mijloacele necesare. Achitarea cheltuielilor judiciare poate fi suportată şi de 
condamnatul care a fost eliberat de pedeapsă sau căruia i-a fost aplicată pedeapsă, precum şi de 
persoana în privinţa căreia urmărirea penală a fost încetată pe temeiuri de nereabilitare.
Instanța de judecată constată că, în prezenta cauză penală au fost suportate cheltuieli 
judiciare în sumă de 864 lei, pentru efectuarea raportului de constatare nr. 202519P0302 din 27 
iunie 2025 – 544 lei (f.d. 32-34) și a raportului de expertiză judiciară nr. 202519D0221 din 30 
iulie 2025 – 320 lei (f.d. 75-77).
În acest context, instanța de judecată constată că, solicitarea părții acuzării referitor la 
încasarea din contul inculpatului Baluh Serghei a cheltuielilor judiciare în sumă de 864 lei este 
întemeiată și urmează a fi admisă integral, or, în conformitate art. 229 alin. (1) Cod de Procedură 
Penală, cheltuielile judiciare sînt suportate de condamnat sau sînt trecute în contul statului. 
Pe cale de consecință, instanța de judecată va admite solicitarea părții acuzării și va 
dispune încasarea din contul inculpatului Baluh Serghei în beneficiul statului a cheltuielilor 
judiciare în sumă de 864 lei.
XII. Acțiunea civilă în cadrul procesului penal înaintată de partea civilă Graur 
Svetlana
În conformitate cu art. 385 alin. (1), pct. 10) Cod de Procedură Penală, (1) La adoptarea 
sentinţei, instanţa de judecată soluţionează următoarele chestiuni în următoarea consecutivitate: 
10) dacă trebuie admisă acţiunea civilă, în folosul cui şi în ce sumă.
Instanța de judecată reține că, la faza urmăririi penale, partea vătămată Graur Svetlana a 
înaintat cerere prin care a solicitat să fie recunoscută în calitate de parte civilă, dat fiind faptul că, 
prin infracțiune i s-a cauzat un prejudiciu moral în sumă de 10 000 lei și prejudiciul material în 
sumă de 50 000 lei; 
                                                                                                                                             
(f.d. 49)
Totodată, partea vătămată Graur Svetlana fiind audiată la faza urmăririi penale a reiterat 
că, prin infracțiunea comisă i s-a cauzat o daună morală în sumă de 10 000 lei și prejudiciul 
material în sumă de 50 000 lei;                                                                                                                                     
(f.d. 53-58)
Instanța de judecată reține că, inculpatul Baluh Serghei a recunoscut pretențiile morale și 
materiale invocate de partea vătămată Graur Svetlana, exprimându-și disponibilitatea de a 
recupera prejudiciul material și moral cauzat părții vătămate, în cuantumul evaluat de către 
ultima în sumă de 60 000 lei.  
În conformitate cu art. 219 alin. (1), (2) pct. 1) Cod de Procedură Penală, (1) Acţiunea 
civilă în procesul penal se intentează prin depunerea unei cereri, adresate procurorului sau 
instanţei de judecată, de către persoanele fizice sau juridice cărora le-au fost cauzate prejudicii 
materiale sau morale nemijlocit prin fapta (acţiunea sau inacţiunea) interzisă de legea penală sau 
în legătură cu săvîrşirea acesteia. (2) Persoanele fizice şi juridice cărora le-a fost cauzat 
prejudiciu nemijlocit prin acţiunile interzise de legea penală pot intenta o acţiune civilă privitor 
la despăgubire prin: 1) restituirea în natură a obiectelor sau a contravalorii bunurilor pierdute ori 
nimicite în urma săvîrşirii faptei interzise de legea penală.
Potrivit art. 220 Cod de Procedură Penală, (1) Acţiunea civilă în procesul penal se 
soluţionează în conformitate cu prevederile prezentului cod. (2) Normele procedurii civile şi 
normele procesului de mediere a litigiilor civile se aplică dacă ele nu contravin principiilor 
procesului penal şi dacă normele procesului penal nu prevăd asemenea reglementări. (3) 
Hotărîrea privind acţiunea civilă se adoptă în conformitate cu normele dreptului civil şi ale altor 
domenii de drept.
Conform art. 225 Cod de Procedură Penală, (1) Judecarea acţiunii civile în procesul 
penal, indiferent de valoarea acţiunii, se efectuează de către instanţa de competenţa căreia este 
cauza penală. (2) La adoptarea sentinţei de acuzare sau de aplicare a măsurilor de constrîngere cu 
caracter medical, instanţa soluţionează şi acţiunea civilă prin admiterea ei, totală sau parţială, ori 
prin respingere. (3) Odată cu soluţionarea cauzei penale, judecătorul este obligat să soluţioneze 
acţiunea civilă.
Potrivit art. 118 alin. (1) Cod de Procedură Civilă, (1) Fiecare parte trebuie să dovedească 
circumstanţele pe care le invocă drept temei al pretenţiilor şi obiecţiilor sale dacă legea nu 
dispune altfel.
Conform art. 123 alin. (6) Cod de Procedură Civilă, (6) Faptele invocate de una din parţi nu 
trebuie dovedite în măsura în care cealaltă parte nu le-a negat.
În temeiul circumstanțelor de fapt și de drept invocate supra, instanța de judecată reieșind 
din faptul că, partea vătămată Graur Svetlana a înaintat pretenții materiale și morale în sumă 
totală de 60 000 lei față de inculpatul Baluh Serghei, iar ultimul a recunoscut integral pretențiile 
date, va admite integral pretențiile invocate de către partea vătămată și va dispune încasarea de la 
inculpatul Baluh Serghei în beneficiul Svetlanei Graur suma de 60 000 (șaizeci mii) lei, cu titlu 
de prejudiciu material și moral cauzat prin infracțiune. 
XIII. Acțiunea civilă în cadrul procesului penal înaintată de partea civilă Compania 
Națională de Asigurări în Medicină, Agenția Teritorială Nord.
a) La data de 27 octombrie 2025 la Judecătoria Drochia, sediul Central a parvenit spre 
examinare cererea depusă de partea civilă Compania Națională de Asigurări în Medicină, 
Agenția Teritorială Nord către pârâtul Baluh Serghei cu privire la recuperarea cheltuielilor pentru 
acordarea asistenței medicale în urma prejudiciului cauzat sănătății persoanei asigurate în cadrul 
procesului penal. 
În motivarea cererii s-a invocat că, în cadrul urmăririi penale pornită de către secția 
urmărire penală a Inspectoratului de Poliție Dondușeni, în temeiul bănuielii rezonabile de 
comiterea infracțiunii prevăzute de art. 201 1 alin. (1), lit. a) Cod Penal, pe faptul că, Baluh 
Serghei a comis violența în familie față de concubina sa Graur Svetlana, soldată cu vătămări 
corporale ușoare, ca urmare a fost preluată de către Centrul Național de Asistență Urgentă 
Prespitalicească, fiindu-i acordată asistență medicală urgentă prespitalicească și transportată la 
IMSP „Spitalul Raional Edineț”, fiindu-i acordată asistență medicală spitalicească, respectiv, au 
fost suportate cheltuieli de către Fondul Asigurării Obligatorii de Asistență Medicală a 
Companiei Naționale de Asigurări în Medicină pentru acordarea asistenței medicale. 
Conform contractului de acordare a asistenței medicale în cadrul Asigurării Obligatorii de 
Asistență Medicală nr. 05-08/33 din 31 decembrie 2024 încheiat între Companie (CNAM) şi 
IMSP „Spitalul Raional Edineţ” (contractul publicat pe site-ul cnam.md fiind informație cu 
caracter public) sunt transferate Prestatorului mijloacele financiare în scopul acordării asistenței 
medicale persoanelor fizice care necesită ajutor medical conform Programului Unic și normelor 
metodologice.
Colectarea datelor cu privire la asistenţa medicală spitalicească se efectuează în baza 
Ordinului comun al Ministerului Sănătății și CNAM nr. 397/125-A/2013 „Privind aprobarea 
Regulamentului cu privire la modalitatea de codificare, colectare, raportare şi validare a datelor 
la nivel de pacient în cadrul finanţării spitalelor în bază de DRG (CASE-MIX)” prin 
intermediului Sistemului Informațional DRG „Evidenţa şi raportarea serviciilor medicale în 
sistem DRG” (SI DRG), cu numărul 0000074-003 în Registrul de evidenţă a operatorilor date cu 
caracter personal.
Respectiv, Baluh Serghei a cauzat un prejudiciu fondului asigurării obligatorii de 
asistenţă medicală al Companiei Naţionale de Asigurări în Medicină echivalent cu suma 
cheltuielilor bănești suportate de asistenţă medicală din IMSP „Spitalul Raional Edineţ” şi IMSP 
„Centrul Național de Asistenţă Medicală Urgentă Prespitalicească”.
Drept urmare, costul pentru asistență medicală spitalicească constituie – 5 855,64 lei 
(extras DRG anexă), care a fost achitat din fondurile asigurării obligatorii de asistență medicală 
(FAOAM a CNAM). 
Faptul prejudicierii fondurilor asigurării obligatorii de asistență medicală este pe deplin 
probată de: factura electronică fiscală nr. EAZ000578250 din 26.07.2025/30.06.2025 a IMSP 
„Spitalul Raional Edineţ” şi raportul privind serviciile medicale incluse în factura fiscală 
electronică pentru luna iunie 2025 nr. 2825 din 25.07.2025.
Potrivit informaţiei prezentate de Centrul Naţional de Asistenţă Medicală Urgentă 
Prespitalicească pentru luna iunie 2025 suma achitată de Compania Națională de Asigurări în 
Medicină pentru serviciile prestate (asistenţa medicală urgentă prespitalicească) constituie după 
cum urmează: Graur Svetlana – 3 239,55 lei (extras anexă).
Faptul prejudicierii fondurilor asigurării obligatorii de asistenţă medicală este pe deplin 
probată de: factura electronică fiscală nr. EAZ000885419 din 05.08.2025 / 30.06.2025 a 
Centrului Național de Asistenţă Medicală Urgentă Prespitalicească şi Raportul privind serviciile 
medicale incluse în factura fiscală electronică pentru luna iunie 2025 nr. 2777 din 25.07.2025 
(copiile se anexează).
Prin urmare, în rezultatul acțiunilor ilegale săvârșite în adresa cet. Graur Svetlana, a cărei 
sănătate a fost prejudiciată în urma infracţiunii au fost cauzate daune materiale Fondului 
Asigurării Obligatorii de Asistență Medicală a Companiei Naționale de Asigurări în Medicină în 
sumă totală de 9 095,19 lei pentru asistenţă medicală.
Respectiv, Baluh Serghei a cauzat un prejudiciu fondului asigurării obligatorii de 
asistență medicală a Companiei Naționale de Asigurări în Medicină echivalent cu suma 
cheltuielilor bănești suportate de asistență medicală spitalicească și prespitalicească.
Astfel, s-a solicitat încasarea de la Baluh Serghei în beneficiul Companiei Naționale de 
Asigurări în Medicină a sumei 9 095,19 lei, cu titlu de prejudiciu material pentru acordarea 
asistenței medicale.  
b) Instanța de judecată reține că, în conformitate cu art. 6 alin. (2) din Legea nr. 1585-
XIII din 27 februarie 1998 „cu privire la asigurarea obligatorie de asistență medicală”, statutul de 
persoană asigurată conferă dreptul de a beneficia de volumul integral de asistenţă medicală 
prevăzut în Programul unic al asigurării obligatorii de asistenţă medicală şi acordat de prestatorii 
de servicii medicale şi farmaceutice contractaţi de Compania Naţională de Asigurări în 
Medicină.
Potrivit art. 15 din Legea nr. 1585 din 27 februarie 1998, Compania Naţională de 
Asigurări în Medicină şi agenţiile ei teritoriale (ramurale) sunt în drept să ceară persoanelor 
juridice sau fizice responsabile pentru prejudiciul cauzat sănătăţii persoanelor recuperarea 
cheltuielilor pentru acordarea asistenţei medicale acoperite din fondurile asigurării obligatorii de 
asistenţă medicală.
În conformitate cu art. 1998 alin. (1) Cod Civil, (1) Cel care acţionează faţă de altul în 
mod ilicit, cu vinovăţie este obligat să repare prejudiciul patrimonial, iar în cazurile prevăzute de 
lege, şi prejudiciul moral cauzat prin acţiune sau omisiune.
În acest sens, instanța de judecată reține că, pentru antrenarea răspunderii delictuale este 
necesar să fie întrunite cumulativ următoarele elemente (condiţii): fapta ilicită, vinovăţia 
autorului faptei ilicite, prejudiciul şi raportul cauzal dintre faptă şi prejudiciu.
c) Instanța de judecată reține că, probele administrate și cercetate în cadrul cercetării 
judecătorești demonstrează existența faptei prejudiciabile și comiterii ei cu vinovăție de către 
inculpatul Baluh Serghei, care au determinat suportarea de către Fondul Asigurării Obligatorii de 
Asistență Medicală a Companiei Naționale de Asigurări în Medicină pentru acordarea asistenței 
medicale pentru partea vătămată Graur Svetlana, care a beneficiat de asistență medicală urgentă 
prespitalicească și spitalicească, fiind transportată la IMSP „Spitalul Raional Edineț” în sumă de 
9 095,19 lei.
În acest sens, instanța de judecată reține că, prin darea de seamă privind persoanele cărora 
le-a fost cauzat prejudiciu sănătății de către persoanele fizice și juridice pentru luna iunie 2025 se 
atestă că, pentru Graur Svetlana (diagnosticul: amputația traumatică a urechii) au fost suportate 
cheltuieli în  mărime de 5 855,64 lei, iar potrivit informației cu privire la cazurile pentru care s-a 
acordat asistența medicală de urgență (28 iulie 2025) pentru Graur Svetlana se atestă costul 
cheltuielilor în mărime de 3 239,55 lei.
La fel, relevant sub aspect probatoriu, instanța de judecată reține și factura electronică 
fiscală nr. EAZ000578250 din 26.07.2025/30.06.2025 a IMSP „Spitalul Raional Edineţ” şi 
raportul privind serviciile medicale incluse în factura fiscală electronică pentru luna iunie 2025 
nr. 2825 din 25.07.2025; factura electronică fiscală nr. EAZ000885419 din 
05.08.2025/30.06.2025 a Centrului Național de Asistenţă Medicală Urgentă Prespitalicească şi 
Raportul privind serviciile medicale incluse în factura fiscală electronică pentru luna iunie 2025 
nr. 2777 din 25.07.2025.
Astfel, instanța de judecată va admite acțiunea civilă în sensul formulat de partea civilă 
Compania Națională de Asigurări în Medicină, Agenția Teritorială Nord și va dispune încasarea 
de la Baluh Serghei a sumei de 9 095,19 lei, cu titlu de cheltuieli pentru acordarea asistenței 
medicale în urma prejudiciului cauzat sănătății persoanei asigurate.
XIV. În conformitate cu art. 80 1 alin. (1) Cod Penal al RM, art. art. 340, 364 1, 384, 385, 
389, 392-395 și 397 Cod de Procedură Penală al RM, instanţa de judecată,-
h o t ă r ă ș t e:
Baluh Serghei ***** se recunoaște vinovat de săvârșirea infracțiunii prevăzute de art. 
2011 alin. (1), lit. a) Cod Penal al RM și cu aplicarea prevederilor art. 80 1 alin. (1) Cod Penal al 
RM i se stabilește pedeapsa penală sub formă de 4 (patru) luni închisoare, cu executarea pedepsei 
în penitenciar de tip semiînchis.
Pedeapsa penală sub formă de închisoare aplicată inculpatului Baluh Serghei *****, prin 
prezenta sentință, urmează a fi pusă în executare din momentul rămânerii definitive a sentinței, 
cu menținerea investigațiilor de căutare, cu calcularea termenului pedepsei din momentul 
reținerii acestuia de către organele competente, cu includerea în termenul de executare a pedepsei 
a duratei reținerii acestuia de la 13 octombrie 2025, orele 18:40 până la 14 octombrie 2025, orele 
13:30. 
Se încasează de la Baluh Serghei *****, născut la data de *****, IDNP *****, domiciliat 
în raionul *****în beneficiul părții vătămate Graur Svetlana, născută la data de ***** *****, 
IDNP *****, domiciliată în mun. ***** suma de 60 000 (șaizeci mii) lei, cu titlu de prejudiciu 
material și moral cauzat prin infracțiune. 
Acțiunea civilă înaintată în cadrul procesului penal de către partea civilă Compania 
Națională de Asigurări în Medicină, Agenția Teritorială Nord către Baluh Serghei ***** cu 
privire la recuperarea cheltuielilor pentru acordarea asistenței medicale în urma prejudiciului 
cauzat sănătății persoanei asigurate în cadrul procesului penal, se admite integral.
Se încasează de la Baluh Serghei *****, născut la data de *****, IDNP *****, domiciliat 
în raionul *****în beneficiul Companiei Naționale de Asigurări în Medicină, Cod Fiscal: 
1006601000037, IBAN: MD30TRGAAC14513001300000 suma de 9 095,19 (nouă mii nouăzeci 
și cinci,19) lei, cu titlu de cheltuieli pentru acordarea asistenței medicale în urma prejudiciului 
cauzat sănătății persoanei asigurate.
Solicitarea Procurorului în Procuratura Drochia, Oficiul Dondușeni, Nicolae Solomei 
privind încasarea din contul inculpatului Baluh Serghei ***** în beneficiul statului a 
cheltuielilor judiciare în sumă de 864 (opt sute șaizeci și patru) lei, se admite integral.
Se încasează de la Baluh Serghei *****, născut la data de *****, IDNP *****, domiciliat 
în raionul *****în beneficiul Statului suma de 864 (opt sute șaizeci și patru) lei, cu titlu de 
cheltuieli de judecată.
Corpul delict – un ciob de la farfurie, recunoscut drept corp delict prin ordonanța 
organului de urmărire penală din 25 iulie 2025 și transmis spre păstrare în camera de păstrare a 
corpurilor delicte a Inspectoratului de Poliție Dondușeni, urmează a fi nimicit, după devenirea 
definitivă a sentinței.
Sentinţa este susceptibilă de a fi contestată cu recurs, la Curtea de Apel Nord, în termen 
de 15 zile de la data pronunțării, prin intermediul Judecătoriei Drochia, sediul Central.
Sentința pronunțată integral în ședința de judecată publică din data de 11 decembrie 2025 
în conformitate cu art. 338 Cod de Procedură Penală.
Preşedintele şedinţei, 
Judecător:                                                  /semnătura/                            Corina 
Tăbăcaru 
 „Copia corespunde originalului”
Judecător:                                                                                                      Corina 
Tăbăcaru 
 