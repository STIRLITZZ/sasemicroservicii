Dosarul nr.: 4-1751/2025
(nr. electronic: 4-25103452-12-4-21072025)
HOTĂRÂRE
în numele Legii
11 decembrie 2025                                                                                                         or. Chișinău
Judecătoria Chișinău, sediul Buiucani,
În componența:
Președintele ședinței, judecătorCazacicov Andrei  
Grefier Mazur Olga
Cu participarea:
Persoanei interesate Tomag Natalia
În lipsa:
Persoanei în a cărei privință a fost
pornit proces contravențional Moraru Serghei 
Agentului constatatorȘaptefrați Vitalie
înștiințați legal despre data, ora, locul desfășurării ședinței de judecată,
examinând în sediul instanței, în ședință de judecată publică, cauza contravențională 
intentată în privința lui: 
Moraru Serghei, d.n. *****, IDNP: *****, domiciliat în raionul 
*****, cetățean al Republicii Moldova, neangajat oficial în câmpul 
muncii,
învinuit de comiterea contravenției prevăzute de art. 3181 Cod contravențional, 
constată:
PROCEDURA
1.În data de 15.07.2025, a fost întocmit Procesul-verbal cu privire la contravenție seria 
MAI06, nr. 388452, în privința lui Moraru Serghei, pe semnele componenței de 
contravenție prevăzute de art. 3181 Cod contravențional.
2.La 16.07.2025, cauza contravențională de învinuire a lui Moraru Serghei de comiterea 
contravenției prevăzute la art. 318 1 Cod contravențional a fost expediată la Judecătoria 
Chișinău, sediul Buiucani.
3.Cauza contravențională de referință a parvenit la Judecătoria Chișinău, sediul Buiucani, la 
18.07.2025, și a fost repartizată în mod automat-aleatoriu, prin intermediul Programului 
Integrat de Gestionare a Dosarelor, în data de 21.07.2025 judecătorului Cazacicov Andrei. 
POZIȚIA PARTICIPANȚILOR LA PROCES
4. Agentul constatator din cadrul I.P. Ciocana al D.P. mun. Chișinău, în persoana lui 
Șaptefrați Vitalie, în fața instanței de judecată nu s-a prezentat, deși procedura citării legale 
a fost exercitată pe deplin. Cereri sau demersuri de explicare a motivelor neprezentării, de 
solicitare a amânării examinării cauzei nu au fost înaintate. Prin Referința din 15.08.2025, 
Șaptefrați Vitalie a solicitat ca cauza să fie examinată în lipsa acestuia. În baza art. 455, 
alin. (2) Cod contravențional, instanța de judecată a dispus posibilă examinarea cauzei în 
lipsa agentului constatator.
5. Persoana interesată Tomag Natalia, fiind prezentă nemijlocit în fața instanței, a 
comunicat că a fost în relație de concubinaj cu Moraru Serghei din anul 2020 și până în 
iunie 2025, când s-au despărțit. 
La 08.07.2025, în urma unui conflict iscat, Moraru Serghei a agresat-o fizic foarte 
violent, fapt pentru care a fost apelată Poliția.
La data de 09.07.2025, a fost emis un ordin de restricție de urgență în privința lui 
Moraru Serghei, prin care i s-a interzis să se apropie de domiciliul meu. Ordinul dat a fost 
întocmit în prezența acestuia. 
Cu toate acestea, la aceeași dată de 09.07.2025, Moraru Serghei a venit la domiciliul 
Tomag Nataliei, de pe adresa: *****, pândind-o pe Tomag Natalia. Ea a chemat Poliția, 
care a documentat cazul.
Tomag Natalia solicită sancționarea maximal posibilă a lui Moraru Serghei pentru 
încălcarea prevederilor ordinului de restricție de urgență, căci ordinul dat a fost încălcat de 
multiple ori, iar Tomag Natalia a fost atât de desperată, că nu mai suna la Poliție. 
6. Persoana în a cărei privință a fost pornit proces contravențional Moraru Serghei, în 
fața instanței de judecată nu s-a prezentat, deși procedura citării legale a fost exercitată pe 
deplin. Cereri sau demersuri de explicare a motivelor neprezentării, de solicitare a 
amânării examinării cauzei sau de examinare în lipsă nu au fost înaintate. În baza art. 455, 
alin. (3) Cod contravențional, instanța de judecată a dispus posibilă examinarea cauzei în 
lipsa persoanei acuzate.
        APRECIEREA INSTANȚEI DE JUDECATĂ
7.Studiind materialele cauzei contravenționale în raport cu circumstanțele de fapt și de drept 
relevante speței, instanța de judecată ajunge la concluzia prezenței semnelor componenței 
de contravenție prevăzute de art. 3181 Cod contravențional în acțiunile lui Moraru Serghei, 
iar vina persoanei este demonstrată pe deplin.
8.Raționamentele pe care se bazează concluzia instanței de judecată sunt următoarele:
i. Cadrul normativ pertinent
9.În conformitate cu prevederile art. 5 Cod contravențional, nimeni nu poate fi declarat 
vinovat de săvârșirea unei contravenţii, nici supus sancţiunii contravenţionale decât în 
conformitate cu legea contravenţională.
10.În concordanță cu art. 7 al Codului contravențional, persoana poate fi sancţionată numai 
pentru contravenţia în a cărei privinţă este dovedită vinovăţia sa, cu respectarea normelor 
prezentului cod.
11.Potrivit art. 374, alin. (2) din același cod, procesul contravenţional este activitatea 
desfăşurată de autoritatea competentă, cu participarea părţilor şi a altor persoane titulare de 
drepturi şi de obligaţii, având ca scop constatarea contravenţiei, examinarea şi soluţionarea 
cauzei contravenţionale, constatarea cauzelor şi condiţiilor care au contribuit la săvârșirea 
contravenţiei.
12.În conformitate cu art. 440, alin. (1) din Codul contravențional, constatarea faptei 
contravenţionale înseamnă activitatea, desfăşurată de agentul constatator, de colectare şi de 
administrare a probelor privind existenţa contravenţiei, de încheiere a deciziei privind 
examinarea contravenţiei în temeiul constatării agentului constatator sau procesului-verbal 
cu privire la contravenţie, de aplicare a sancţiunii contravenţionale sau de trimitere, a 
dosarului, după caz, funcţionarului abilitat să examineze cauza contravenţională, din 
cadrul autorităţii din care face parte agentul constatator, în instanţa de judecată sau în alt 
organ spre soluţionare.
13.Potrivit art. 442, alin. (1) din același act normativ, procesul-verbal cu privire la 
contravenţie este un act prin care se individualizează fapta ilicită şi se identifică 
făptuitorul. Procesul-verbal se încheie de agentul constatator pe baza constatărilor 
personale şi a probelor acumulate, în prezenţa făptuitorului sau în absenţa lui.
14.În baza art. 443, alin. (1) Cod contravențional, procesul-verbal cu privire la contravenţie va 
cuprinde: a) data (ziua, luna, anul), ora şi locul încheierii; b) calitatea, numele şi prenumele 
agentului constatator, denumirea autorităţii pe care o reprezintă; c) numele, prenumele, 
domiciliul, ocupaţia persoanei în a cărei privinţă a fost pornit procesul contravenţional, 
datele din buletinul lui de identitate sau, după caz, din alt act care stabileşte identitatea 
persoanei, iar în cazul persoanei juridice, denumirea, sediul, codul ei fiscal, datele 
persoanei fizice care o reprezintă; d) fapta contravenţională, locul şi timpul săvîrşirii ei, 
circumstanţele cauzei care au importanţă pentru stabilirea faptelor şi consecinţelor lor 
juridice, evaluarea eventualelor pagube cauzate de contravenţie; e) încadrarea juridică a 
faptei, norma materială contravenţională şi indiciile calificative ale elementelor 
constitutive ale contravenţiei; f) aducerea la cunoştinţa persoanei în a cărei privinţă a fost 
pornit procesul contravenţional şi a victimei a drepturilor şi obligaţiilor lor prevăzute la 
art.384 şi 387; g) obiecţiile şi probele pe care persoana în a cărei privinţă a fost pornit 
procesul contravenţional le aduce în apărarea sa, precum şi obiecţiile şi probele victimei; 
h) informaţii despre instituţia bancară şi despre modul de plată a amenzii.
15.Conform art. 445 Cod contravențional, neconsemnarea în procesul-verbal cu privire la 
contravenţie a menţiunilor privind numele, prenumele şi funcţia agentului constatator, 
numele, prenumele, data (ziua, luna, anul) întocmirii procesului-verbal, seria şi numărul 
actului de identitate şi numărul de identificare personal (IDNP) sau datele de identificare 
din buletinul de identitate provizoriu ale făptuitorului care renunţă la numărul de 
identificare personal şi la evidenţa automatizată în Registrul de stat al populaţiei, iar în 
cazul persoanei juridice – lipsa denumirii şi a sediului acesteia, a circumstanţelor comiterii 
şi încadrării juridice a faptei contravenţionale săvârșite şi a datei comiterii acesteia, a 
semnăturii agentului constatator sau a martorului asistent, în cazul refuzului 
contravenientului de a semna, atrage nulitatea absolută a procesului-verbal. Celelalte 
încălcări ale art. 443 sau ale altor norme imperative din prezentul cod pot să ducă la 
nulitatea procesului-verbal cu privire la contravenţie doar în cazul în care acestea afectează 
în mod esenţial fondul cauzei.
16.Potrivit art. 458, alin. (1) Cod contravențional, examinând cauza contravenţională, instanţa 
de judecată este obligată să determine: a) caracterul veridic al contravenţiei imputate; b) 
existenţa cauzelor care înlătură caracterul contravenţional al faptei; c) vinovăţia persoanei 
în a cărei privinţă a fost pornit procesul contravenţional; d) existenţa circumstanţelor 
atenuante şi/ sau agravante; e) necesitatea sancţionării şi, după caz, caracterul sancţiunii 
contravenţionale. 
17.Conform art. 462, alin. (4) Cod contravențional, partea descriptivă [a hotărârii 
judecătorești] cuprinde: a) circumstanţele constatate în judecarea cauzei; b) probele pe care 
se întemeiază concluzia şi motivele de respingere a probelor; c) norma contravențională pe 
care se întemeiază soluţionarea cauzei.
18.În sensul art. 462, alin. (5) din Codul contravenţional, atunci când examinează cauza 
contravenţională, instanţa de judecată trebuie să pronunţe una din aceste două soluţii: a) 
încetarea procesului contravenţional; sau b) declararea vinovăţiei persoanei care a comis 
contravenţia imputată și, după caz, stabilirea sancţiunii contravenţionale, aplicarea măsurii 
de siguranţă sau înlăturarea executării sancţiunii.
19.Potrivit art. 6, § 1 al Convenției pentru apărarea Drepturilor Omului și a Libertăților 
Fundamentale din 04.11.1950, orice persoană are dreptul la judecarea cauzei sale în mod 
echitabil, în mod public şi în termen rezonabil, de către o instanţă independentă şi 
imparţială, instituită de lege, care va hotărî fie asupra încălcării drepturilor şi obligaţiilor 
sale cu caracter civil, fie asupra temeiniciei oricărei acuzaţii în materie penală îndreptate 
împotriva sa.
ii. Legalitatea procesului-verbal cu privire la contravenție
20.În conformitate cu legislaţia privind regimul juridic al contravenţiilor, instanţa are 
obligaţia să verifice procesul-verbal atât sub aspectul legalităţii, cât și sub cel al 
temeiniciei întocmirii sale.
21.În legislaţia Republicii Moldova, ca și în cea a altor state europene, contravenţiile au fost 
scoase de sub incidenţa legii penale și supuse unui regim administrativ. Din perspectiva 
Convenţiei Europene a Drepturilor Omului, faptele contravenţionale pot intra în sfera 
cauzelor penale. Astfel, pentru materia contravenţională au fost recunoscute garanţiile 
procedurale specifice materiei penale, prin care și prezumţia de nevinovăţie, prevăzută de 
art. 6 § 2 din Convenţie (cauza Ziliberberg vs. Moldova, 1 februarie 2005, § 33; cauza 
Fomin vs. Moldova, 11 octombrie 2011, § 18 etc.).
22.Întru asigurarea garanțiilor menționate, analizând cu prioritate aspectele de legalitate și de 
temeinicie ale actului procesual emis [Procesul-verbal cu privire la contravenție seria 
MAI06, nr. 388452 din 15.07.2025], instanța constată următoarele:
23.Sub aspectul legalităţii procesului-verbal, instanţa de judecată constată că temeiurile de 
nulitate absolută a actului atacat pot fi invocate atât de părţi, cât și din oficiu de către 
instanţă, pentru asigurarea respectării principiilor legalităţii și al dreptăţii, stabilite expres 
de articolele 5 și 7 din Codul contravenţional.
24.Condiţiile de formă și fond pentru procesul-verbal cu privire la contravenţie sunt 
prezentate în art. 443 din Codul contravenţional. 
25.Legea prevede redactarea procesului-verbal cu privire la contravenție cu respectarea 
tuturor prescripțiilor legale de fond și de formă, pentru încheierea sa valabilă, în scopul 
producerii efectelor juridice pentru care a fost întocmit. În acest context, respectarea 
exigențelor legale prevăzute de art. 443 din Codul contravențional este obligatorie pentru 
agentul constatator la întocmirea procesului-verbal cu privire la contravenție, prin prisma 
art. 445 din Codul contravențional.
26.Din analiza procesului-verbal cu privire la contravenție depus la dosarul cauzei se poate 
observa că acesta corespunde cerințelor legale imperative descrise în art. 443 din Codul 
contravențional.
27.Astfel, temeiuri de declarare, ex-officio, a nulității Procesului-verbal cu privire la 
contravenție seria MAI06, nr. 388452 din 15.07.2025, instanța de judecată nu a identificat. 
iii.  Caracterul veridic al contravenției imputate
28.În cadrul examinării cauzei contravenționale de referință, s-a pledat pentru faptul existenței 
contravenției prevăzute la art. 318 1 Cod contravențional, comise în următoarele 
circumstanțe: „la data de 09.07.2025, ora 06:15, pe adresa: *****, Moraru Serghei nu a 
executat intenționat cerințele ordinului de restricție de urgență”.
29.Conform art. 425, alin. (1) și (2) Cod contravențional, probele sânt elemente de fapt, 
dobândite în modul stabilit de prezentul cod, care servesc la constatarea existenţei sau 
inexistenţei contravenţiei, la identificarea făptuitorului, la constatarea vinovăţiei şi la 
cunoaşterea altor circumstanţe importante pentru justa soluţionare a cauzei. În calitate de 
probe se admit elementele de fapt constatate prin intermediul următoarelor mijloace: 
procesul-verbal cu privire la contravenţie, procesul-verbal de ridicare a obiectelor şi 
documentelor, procesul-verbal de percheziţie, procesul-verbal privind cercetarea la faţa 
locului, procesele-verbale privind alte acţiuni procesuale efectuate în conformitate cu 
prezentul cod, explicațiile persoanei în a cărei privință a fost pornit proces contravenţional, 
declarațiile victimei, ale martorilor, înscrisurile, înregistrările audio sau video, fotografiile, 
corpurile delicte, obiectele şi documentele ridicate, constatările tehnico-ştiinţifice şi 
medico-legale, raportul de expertiză.
30.În susținerea caracterului verosimil al contravenției, drept probe pertinente, concludente şi 
utile, administrate în conformitate cu Codul contravențional, sunt reținute elementele de 
fapt care reies din următoarele mijloace de probă:
-          Procesul-verbal cu privire la contravenție seria MAI06, nr. 102648  din 15.07.2025  
(f.d. 3), conform acestuia din urmă rezultă că, în data de 15.07.2025, agentul 
constatator Șaptefrați Vitalie a constatat în acțiunile lui Moraru Serghei elementele 
componenței de contravenție stipulate la art. 3181 Cod contravențional. Procesul-verbal 
cu privire la contravenție a fost întocmit în prezența persoanei – Moraru Serghei –, 
ultimul fiind de acord cu actul procesual întocmit, recunoscând săvârșirea contravenție 
și neavând obiecții față de acuzația adusă, fapt confirmat prin semnăturile aplicate. 
-          Informația nr. 10644 din 09.07.2025, ora 06:05, prin care Dispeceratul Zonal mun. 
Chișinău a fost informat despre forțarea ușii de pe adresa: *****, de către Moraru 
Serghei. 
-          Procesul-verbal de consemnare a plângerii verbale din 10.07.2025, prin care Tomag 
Natalia a solicitat atragerea la răspundere pe Moraru Serghei pentru încălcarea 
ordinului de restricție de urgență din 09.07.2025.
-          Procesul-verbal privind actele de constatare din 10.07.2025, prin care Moraru 
Serghei a recunoscut încălcarea ordinului de restricție din data de 09.07.2025.
-          Procesul-verbal privind actele de constatare din 10.07.2025, prin care Tomag Natalia 
a relatat despre circumstanțele în care Moraru Serghei a admis încălcarea ordinului de 
restricție de urgență din 09.07.2025, acestea fiind similare celor oferite în fața instanței 
de judecată (a se vedea § 5 de mai sus).
-          Copia Ordinului de restricție de urgență nr. 177 din 09.07.2025, ora 03:25 conform 
acestui ordin, lui Moraru Serghei i s-a interzis pe o perioadă de 10 zile orice contact cu 
concubina sa Tomag Natalia. Ordinul este semnat pentru aducerea la cunoștință 
nemijlocit de către Moraru Serghei.
31.În acord cu prevederile art. 425, alin. (6) Cod contravențional, nu pot fi admise ca probe 
datele care au fost obţinute: a) prin violenţă, ameninţări sau prin alte mijloace de 
constrîngere; b) prin metode ce contravin prevederilor ştiinţifice; c) prin încălcarea 
esenţială a drepturilor şi libertăţilor constituţionale ale persoanei, inclusiv a dreptului la 
apărare sau a dreptului la interpret/traducător.
32.La caz, nu s-a constatat inadmisibilitatea obținerii probelor prin mijloacele sus-indicate în 
formele ce ar contra legii. 
33.Toate circumstanțele deduse din materialele cauzei contravenționale, luate în ansamblul 
lor, indică la prezența unui caracter veridic al contravenției imputate.
34.Așadar, conform art. 318 1 Cod contravențional, neexecutarea intenţionată sau eschivarea 
de la executarea cerinţelor ordinului de restricţie de urgenţă se sancţionează cu muncă 
neremunerată în folosul comunităţii de la 45 la 60 de ore sau cu arest contravenţional de la 
10 la 15 zile.
35.La data de 09.07.2025, ora 03:25, în privința lui Moraru Serghei a fost emis Ordinul de 
restricție de urgență nr. 177 din 09.07.2025.
36.Ordinul de restricție sus-nominalizat a fost adus la cunoștința lui Moraru Serghei, fiind 
înmânat contra semnătură acestuia la aceeași dată/ oră.
37.Ordinul de restricție de urgență a fost încălcat, în perioada de acțiune a acestuia, căci la 
data de 09.70.2025, ora 06:15, Moraru Serghei s-a apropiat de domiciliul victimei Tomag 
Natalia, și a stat lângă acesta din urmă.  
38.În consecință nu a fost respectat Ordinul de restricție de urgență  nr. 144 din 09.07.2025, 
fapt prin care s-a comis contravenția prevăzute de art. 3181 Cod contravențional, caracterul 
verosimil al căreia a fost demonstrat pe deplin. 
ii. Existența cauzelor care înlătură caracterul contravenţional al faptei
39.În conformitate cu dispozițiile art. 19 din Codul contravențional, se consideră cauze care 
înlătură caracterul contravențional al faptei: b) legitima apărare; c) starea de extremă 
necesitate; d) constrângerea fizică şi/ sau psihică; e) riscul întemeiat; f) cazul fortuit.
40.În speță, nici părțile nu au specificat, nici instanța de judecată nu a identificat circumstanțe 
în care ar exista cauze care înlătură caracterul contravențional al faptei.
iii. Vinovăţia persoanei în a cărei privinţă a fost pornit procesul contravenţional
41.Fiind stabilit caracterul verosimil al contravenției imputate și faptul că aceasta a avut loc în 
realitate, instanța de judecată a purces la stabilirea vinovăției persoanei în privința căreia a 
fost pornit proces contravențional – Moraru Serghei. 
42.În temeiul art. 442, alin. (1) din Codul contravențional, procesul-verbal cu privire la 
contravenție este un act prin care se individualizează fapta ilicită și se identifică 
făptuitorul. Procesul-verbal se încheie de agentul constatator pe baza constatărilor 
personale și a probelor acumulate, în prezența făptuitorului sau în absența lui. 
43.Astfel, legiuitorul a instituit obligația încheierii procesului-verbal cu privire la contravenție 
fiind obligatorie întrunirea cumulativă a 2 condiții: a constatărilor personale a agentului 
constatator și a probelor acumulate. 
44.Din perspectiva capitolului IV din Cartea I al Codului Contravențional, instanța de 
judecată evidențiază că sancțiunile administrative nu privesc un grup de persoane, ci se 
adresează tuturor cetățenilor în vederea realizării scopului preventiv și represiv al 
sancțiunii. Astfel, în materie contravențională au fost recunoscute garanțiile procedurale 
specifice în materie penală în ceea ce privește dreptul la un proces echitabil, printre care și 
prezumția de nevinovăție, prevăzută de § 2 al art. 6 din Convenția Europeană a Drepturilor 
Omului. (cauza Ziliberberg vs Moldova (§ 35, din 01 februarie 2005), Anghel vs Româna 
(§ 52, din 04 octombrie 2007) sau Ozturk vs Germania (din 21 februarie 1994).
45.Această împrejurare fundamentează la nivel de principiu că sarcina probei în procedura 
contravenționala desfășurata în fața instanței de judecata revine în primul rând organului 
constatator și, în condițiile în care acesta face dovada vinovăției, făptuitorul urmează să-și 
probeze nevinovăția.
46.Conform art. 7 din Codul contravențional, persoana poate fi sancționată numai pentru 
contravenția în a cărei privință este dovedită vinovăția sa, cu respectarea normelor 
prezentului cod, iar conform art. 8, alin. (1) din același cod, persoana este supusă 
răspunderii contravenţionale numai pentru fapte săvârșite cu vinovăţie.
47.În acord cu pct. 38 din Hotărârea Curții Constituționale nr. 32 din 29 noiembrie 2018 
privind excepţia de neconstituţionalitate a articolelor 445 și 461 din Codul contravențional, 
„procesul-verbal cu privire la contravenție este un act administrativ, care emană de la o 
autoritate publică, dotată cu competența de a constata și de a sancționa faptele 
contravenționale, se bucură de prezumțiile de legalitate, de autenticitate și de veridicitate. 
De asemenea, acesta este executoriu”. 
48.În situația în care procesul-verbal cu privire la contravenție, legal întocmit, se bucură de 
prezumția legalității, iar cumulul de probe colectate de către agentul constatator 
demonstrează fără echivoc comiterea acțiunilor ilicite prevăzute la art. 318 1 din Codul 
contravențional de către Moraru Serghei, instanța nu are temeiuri de a pune la îndoială 
corectitudinea acțiunilor agentului constatator şi legalitatea procesului-verbal cu privire la 
contravenție.
49.Așadar, în favoarea vinovăției lui Moraru Serghei în comiterea contravenției incriminate se 
prezintă probele cuprinse de mijloace de probă cercetate nemijlocit de către instanța de 
judecată (a se vedea § 30 de mai sus). 
50.Toate mijloacele de probă sus-menționate indică la faptul că, la data de 09.07.2025, ora 
06:15, pe adresa: *****, Moraru Serghei nu a executat intenționat cerințele ordinului de 
restricție de urgență nr. 144 din 09.07.2025, ora 03:25.
iv. Existenţa circumstanţelor atenuante şi/ sau agravante
51.Prin prisma art. 42 Cod contravențional, instanța de judecată nu a reținut nicio 
circumstanță care ar atenua vinovăția persoanei în privința căreia a fost pornit proces 
contravențional. 
52.La stabilirea conjuncturii de agravare a răspunderii contravenționale, în temeiul art. 43 
Cod contravențional, instanța de judecată nu a identificat circumstanțe agravante.
v. Necesitatea sancţionării şi, după caz, caracterul sancţiunii contravenţionale
53.Pedeapsa contravenţională constituie o măsură de constrângere statală și un mijloc de 
corectare și de reeducare a făptuitorului, care se aplică de instanţele de judecată, în numele 
legii, persoanelor vinovate de săvârșirea contravenţiilor, și impune lipsuri și restricţii 
drepturilor lor. Pedeapsa are ca scop restabilirea echităţii sociale, corectarea făptuitorului, 
precum și prevenirea săvârșirii de noi fapte contravenţionale de către contravenienţi sau de 
alte persoane.
54.Prin Procesul-verbal cu privire la contravenție seria MAI06, nr. 388452 din 15.07.2025, 
agentul constatator a propus pedeapsa de muncă neremunerată în folosul comunității.
55.Conform sancțiunii art. 318 1 Cod contravențional, fapta urmează a fi sancţionată cu muncă 
neremunerată în folosul comunității de la 45 la 60 de ore sau cu arest contravenţional de la 
10 la 15 zile.
56.Potrivit art. 41, alin. (1) și (2) Cod contravențional, sancţiunea contravenţională se aplică 
în funcţie de caracterul şi de gradul prejudiciabil al contravenţiei, de caracteristica 
persoanei şi de circumstanţele atenuante şi agravante. Faţă de persoana a cărei vinovăţie 
este dovedită se aplică o sancţiune echitabilă, în limitele şi în conformitate cu dispoziţiile 
prezentului cod.
57.Totodată, instanța de judecată reține că, în cazul pedepselor alternative, individualizarea 
categoriei pedepsei se începe de la pedeapsa cea mai blândă, care întotdeauna este înscrisă 
prima în sancțiune conform ierarhiei pedepselor. 
58.În cazul de față, instanța de judecată consideră că sancțiunea prevăzută de norma materială 
contravențională de la art. 318 1 din Codul contravențional sub formă de muncă 
neremunerată în folosul comunității este una echitabilă și pasibilă de a realiza scopul 
pedepsei contravenționale.
59.Totodată, conform art. 37, alin. (3) Cod cotnravențional, munca neremunerată în folosul 
comunităţii poate fi aplicată doar persoanelor care acceptă să execute o asemenea 
sancţiune, cu excepţia contravenţiei prevăzute la art.781 şi 318 1, pentru care acordul 
persoanei nu este necesar.
60.Instanța de judecată notează că munca neremunerată în folosul comunității nu este 
imposibilă în situația concretă a lui Moraru Serghei, iar administrația publică locală are 
obligația de a ține cont, la stabilirea tipului muncii, de situația concretă a persoanei, dar și 
de vârsta acestuia. 
61.În acest context, instanța de judecată conchide că aplicarea pedepsei minime sub formă de 
muncă neremunerată în folosul comunității pe un termen de 50 de ore, va fi în măsură să 
asigure realizarea scopului pedepsei contravenționale – corectarea şi reeducarea 
contravenientului, precum și prevenirea de săvârșire a noilor contravenții atât din partea 
contravenientului, cât și din partea altor persoane.
62.Pedeapsa cu munca neremunerată în folosul comunității, care urmează a fi stabilită lui 
Moraru Serghei, este una echitabilă şi corespunde scopului educativ şi preventiv al 
pedepsei, fiind aplicată cu respectarea prevederilor articolelor 9 și 32 Cod contravențional, 
ţinându-se seama de criteriile de individualizare a pedepsei, precum şi de caracterul şi 
gradul prejudiciabil al faptei comise.
CONCLUZIA FINALĂ
63.În circumstanțe constatate, din considerentele expuse mai sus, instanța de judecată îl 
găsește vinovat pe Moraru Serghei, de comiterea faptei imputate, calificate conform 
elementelor contravenției prevăzute de art. 318 1 Cod contravențional și, în baza acestei 
legi, îl va sancționa cu muncă neremunerată în folosul comunității pe un termen de 50 de 
ore. 
64.În conformitate cu prevederile articolelor 394-395, 458, 460, 462 al Codului 
contravențional al Republicii Moldova, instanța de judecată 
hotărăște: 
Se recunoaște Moraru Serghei vinovat în săvârșirea contravenției prevăzute de art. 
3181 Cod contravențional. 
În baza art. 318 1 Cod contravențional se aplică lui Moraru Serghei sancțiune 
contravențională sub formă de muncă neremunerată în folosul comunității pe un termen de 
50 (cincizeci) ore.
Se informează Moraru Serghei despre obligaţia acestuia de a se prezenta în termen de 
10 zile la biroul de probaţiune în a cărui rază teritorială se află domiciliul său, în vederea 
executării pedepsei aplicate prin prezenta hotărâre. 
Se comunică lui Moraru Serghei că, în caz de eschivare de la munca neremunerată în 
folosul comunităţii, această sancţiune se înlocuieşte cu arest contravenţional, calculându-se o zi 
de arest pentru 2 ore de muncă neremunerată în folosul comunității.
Hotărârea este cu drept de recurs la Curtea de Apel Centru, în termen de 15 zile de la 
comunicare, prin intermediul Judecătoriei Chișinău, sediul Buiucani.
Preşedintele şedinţei,
judecător
Cazacicov Andrei