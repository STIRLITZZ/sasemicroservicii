Dosarul penal nr. 1-736/2025
1-24104087-09-1-16092024
S E N T I NŢ Ă
În numele LEGII
12 decembrie 2025                                                                              mun. Bălţi
Judecătoria Bălţi (sediul Central)
Instanţa de judecată, în componenţa:
Preşedintele şedinţei, judecătorul                              Alexandru 
Roșca
Grefier                                     Cristina Pînzari-Melnic, Mihail Grițunic, Roxana 
Capbătut
Interpret                                                                               Natalia Rotaru, 
Tatiana Fîrfa
Cu participarea: 
Procurorului                                                               Adrian 
Păvăleanu 
Inculpatului          Dmitri 
Soloveancic  
Avocatului            Veaceslav 
Cebanu 
Părții vătămate                                                                                           Serghei 
Saveliev
 
a examinat în şedinţă de judecată publică, în procedură generală, cauza 
penală privind învinuire a lui,
Soloveancic Dmitri *****, a.n.0*****, 
originar și domiciliat în mun. Bălți str. 
*****, ap. 2, neangajat în câmpul muncii, 
necăsătorit, cu studii medii, nesupus militar, 
cu antecedente penale, cetățean al 
R.Moldova, identificat prin Extrasul din 
Registrul de Stat al Populației, cod personal 
*****,
de comiterea infracțiunii prevăzute de art. 27, 145 alin. (1) Cod penal;
Termenul de examinare a cauzei: 16.09.2024 – 12.12.2025. 
Procedura de citare legală executată. 
În baza materialelor din dosar și a probelor administrate în ședința de 
judecată, instanța de judecată, -
c o n s t a t ă: 
1.Inculpatul Soloveancic Dmitri ***** a fost învinuit de organul de urmărire 
penală şi trimis în judecată pentru faptul că, la data de 06.08.2024 aproximativ 
la ora 18:43, aflându-se în apropierea curții imobilului nr. 33 amplasat pe str. 
Hașdeu din mun. Bălți, s-a apropiat de vecinul său ***** cu care a generat un 
conflict, ca rezultat a încercat să-l lovească cu o piatră pe care o avea în mână, 
dar ***** s-a apărat și ambii îmbrâncindu-se au căzut la pământ, ambii fiind la 
pământ, Soloveicic Dmitri a scos un cuțit pliant din buzunarul pantalonilor în 
care era îmbrăcat cu care i-a aplicat numitului ***** mai multe lovituri în 
partea dreaptă a gâtului, în regiunea cutiei toracice și a mâinii stângi, adică în 
zonele vitale a corpului lezarea căreia poate provoca moartea, astfel cauzându-i, 
conform raportului de expertiză medico-legale nr. 202410P0348 din 14.08.2024 
leziuni corporale sub formă de : plagă tăiată pe suprafața 
anteriaoră a gâtului în 1/3 inferioară, o plagă tăiată pe suprafața anterioară a cutiei 
toracice pe stânga, cu 1,0 cm mai jos de mamelon și o plagă tăiată pe brațul stâng 
în 1/3 medie pe suprafața posterioară, plăgi care au fost produse prin acțiunea 
traumatică directă cu obiect ascuțit tăios, care condiționează dereglarea sănătății 
de scurtă durată, care se califică ca vătămare ușoară a integrității corporale. Însă 
din motive că numita Savelieva Liudmila, care este mama numitului ***** a 
intervenit pentru a curma altercațiile dintre cei doi, acesta nu și-a dus intenția 
până la capăt și a părăsit locul faptei.
2.Fiind recunoscut și audiat în calitate de bănuit Soloveancic Dmitri ***** a 
declarat că, esența bănuielii îi este clară, vina în cele incriminate o recunoaște 
parțial. Astfel, a declarat că îl cunoaște pe Serghei Saveliev de mult timp, de 
aproximativ 5-6 ani. Relația lor nu a fost rea, dar ultima perioadă de timp au 
început să aibă conflicte. Acum aproximativ 2 săptămâni, a avut un conflict în 
timpul căruia Serghei l-a lovit în față cu mâna, după care a fugit. L-a văzut de 
câteva ori de atunci, dar nu au avut careva alte conflicte. La data de 6 august 
2024, seara, mergea spre casă și l-a văzut pe Serghei, i-a strigat să se dea la o 
parte și să nu-l mai vadă, pentru că era gata să îl lovească. Serghei l-a văzut și 
a venit la el și s-a început o bătaie. În general, aveau un conflict pentru că 
Serghei i-a oferit concubinei sale să fumeze droguri, precum și relații intime, 
din această cauză au avut relații atât de tensionate cu el. Cu privire la situația 
din 06 august 2024, Serghei i-a aplicat primul o lovitură cu mâna în față, apoi 
au început să se bată, după care a vrut să fugă de la Serghei, văzând că fuge 
după el, a scos un cuțit care era în buzunar. L-a scos pentru că îi era frică de 
Serghei. Ultimul l-a ajuns din urmă și au început să se bată, el era cu cuțitul, 
din care motiv, l-a tăiat pe corp, nu i-a aplicat tăieturi intenționat, așa s-a 
primit. Apoi s-a urcat pe Serghei ca să-l țină jos, după care a ieșit mama lui 
Serghei și l-a dus în curte. Își recunoaște parțial vinovăția, și anume recunoaște 
că l-a înjunghiat cu un cuțit, dar nu a urmărit scopul să-l omoare și nici nu a 
presupus că ar putea să-l omoare.
La data de 07.08.2024 a fost audiat suplimentar în calitate de bănuit Soloveancic 
Dmitri *****, care a confirmat depozițiile date anterior și adăugător a declarat că 
la data de 06 august 2024, Serghei i-a aplicat primul o lovitură cu mâna în față, 
apoi au început să se bată, după care a vrut să fugă de la Serghei, văzând că fuge 
după el, a scos un cuțit care era în buzunar, l-a scos pentru că îi era frică de 
Serghei. Ultimul l-a ajuns din urmă și au început să se bată, el era cu cuțitul, din 
care motiv, l-a tăiat pe corp, nu i-a aplicat tăieturi intenționat, așa s-a primit. Apoi 
s-a urcat pe Serghei ca să-l țină jos, după care a ieșit mama lui Serghei și l-a dus 
în curte. Își recunoaște parțial vinovăția, și anume recunoaște că l-a înjunghiat cu 
un cuțit, dar nu a urmărit scopul să-l omoare și nici nu a presupus că ar putea să-1 
omoare. La întrebarea: dacă confirmă depozițiile date mai sus, a răspuns 
afirmativ. La întrebarea: după cum a mai spus, la început el și Serghei au avut o 
relație normală. Când anume au început să se strice, adică relația, și care a fost 
motivul, a răspuns că în urmă cu aproximativ trei săptămâni, în timp ce era 
internat în spital, Serghei i-a oferit intimitate concubinei sale Rozana. A aflat 
despre aceasta de la concubina sa Rozana. La întrebarea: la 6 august 2024, care a 
fost motivul bătăii dintre el și Serghei, precum și cine a provocat conflictul, a 
răspuns că în momentul în care mergea pe stradă pe lângă casa lui, Serghei stătea 
la poarta sa, l-a strigat să se ascundă, a crezut că Serghei va merge în curtea sa, 
dar acesta din urmă, dimpotrivă, a mers în direcția lui și a provocat o bătaie, fiind 
primul care l-a lovit cu pumnul în față. Apoi, așa cum deja a mai spus, au început 
să se bată. La întrebarea: în ce moment exact a scos cuțitul și dacă l-a avertizat pe 
Serghei în legătură cu acest lucru, poate l-a amenințat verbal cu cuțitul în cauză, 
el a 
răspuns că în momentul în care a scăpat de Serghei și a început să fugă dinspre 
casa sa, a observat că Serghei fugea după el. Atunci a scos cuțitul din buzunar și 
l-a avertizat pe Serghei că are un cuțit și că acesta ar trebui să-l lase în pace. La 
întrebarea: câte lovituri de cuțit, tăieturi i-a aplicat lui Serghei și în ce zone ale 
corpului anume, a răspuns că nu poate da răspuns la această întrebare. Totul s- a 
întâmplat atât de repede încât îi este greu să răspundă. La întrebarea: după ce 
mama lui Serghei a ieșit pe drum, care au fost acțiunile lui și care au fost 
acțiunile lui Serghei, a răspuns că în momentul în care mama lui Serghei a ieșit 
afară, erau amândoi culcați pe jos, Serghei pe spate, el era deasupra lui, ținându-
1 de mâini. Când mama lui a început să strige la ei, i-a spus lui Serghei că vor 
continua după aceea, s-au ridicat amândoi în picioare și el a fugit. La întrebarea: 
ce a făcut cu cuțitul după aceea, a răspuns că i-a fost frică și l-a ascuns sub 
ardezia din curtea vecinului său Viorel, care locuiește pe strada Hașdeu nr. 29. 
La întrebarea: dacă în timpul bătăii cu Serghei, sau înainte de bătaie, a văzut 
telefonul mobil al lui Serghei, poate l-a văzut căzându-i din buzunar în timpul 
bătăii. Dacă da, a luat el telefonul mobil, a răspuns că știe despre faptul, că 
Serghei avea un telefon mobil de model „Samsung J2” de culoare roz, dar ieri, 
adică 06.08.2024, nu i-a văzut telefonul asupra sa. Nu a luat telefonul mobil al 
lui Serghei. La întrebarea: dacă este de acord să participe la procedura de 
verificare a declarațiilor la fața locului, în timpul căreia va indica locul exact 
unde a avut loc bătaia, precum și locul în care a ascuns cuțitul, a răspuns că este 
de accord. 
3.În confirmarea învinuirii acuzatorul de stat a propus următoarele probe:
-  declarațiile părții-vătămate ***** 06.02.1980 a.nașterii, care a declarat, că la 
data de 06.08.24, aproximativ la orele 18:30 min., mergea pe stradă în direcția 
casei, unde în preajma casei nr. 33 de pe strada Hașdeu, el s-a întâlnit cu 
cunoscutul său Soloveancic Dmitri, care văzîndu-l pe el, a ridicat din drum o 
piatră și s-a năpustit asupra sa. El a încercat să se apere și ei ambii au căzut la 
sol. El a dezbătut de la Dmitri piatra din mână. El era culcat la sol, iar deasupra 
lui se afla Dmitri care îi aplica lovituri. El încerca să se apere, după care a văzut 
și a auzit că în drum a ieșit mama lui care a început să strige, a spus că cheamă 
poliția. Dmitri s-a liniștit, s-a ridicat de pe el și a plecat. Unde anume a plecat nu 
a observat. După ce Dmitri a plecat, el a observat pe corp sânge. Pe față sânge 
nu era, deoarece Dmitri nu l-a lovit în față, sânge era mai mult pe corp. Mama 
lui s-a apropiat și el s-a ridicat de la sol și s-a apropiat de poarta casei. Mama lui 
a chemat salvarea. El s-a simțit rău și s-a așezat lângă garaj, moment în care 
mama i-a spus că Dmitri i-a aplicat lovituri cu cuțitul. Abia după aceasta, el a 
observat că este rănit în regiunea gâtului și a inimii, unde el anume a simțit că în 
momentul când Dmitri era deasupra lui, el mai mult îl apăsa și tot acolo avea 
rană la mina stingă. Când a venit ambulanța, el a fost transportat la spital. Acolo 
rănile i-au fost cusute și el a fost eliberat acasă. În privința cet. Soloveancic 
Dmitri el are pretenții și anume dorește să fie atras la răspundere conform 
legislației.
-  La data de 07.08.2024 fiind audiat suplimentar în calitate de parte-vătămată 
***** a declarat că cet. Soloveancic Dmitri îi este cunoscut de mult timp, de 
aproximativ 6 ani, acesta fiind soțul vecinei sale Vieru Rozana, care locuiește în 
casa vecină cu a lui, respectiv pe strada Hașdeu nr. 33. La început, relația dintre 
el și cet. Soloveancic Dmitri era normală, chiar prietenească. El și soția lui 
Rozana locuiau undeva în zona autogării din municipiul Bălți și se vedeau destul 
de rar. În urmă cu aproximativ trei luni, Soloveancic Dmitri și Rozana s-au 
mutat să locuiască cu părinții Rozanei, adică în casa de lângă dânsul. De atunci, 
relația dintre el și Soloveancic Dmitri 
a început treptat să se strice. La întrebarea de ce s-au înrăutățit relațiile dintre el și 
Soloveancic Dmitri, a răspuns că după ce s-au mutat la părinții Rozanei, au 
început să comunice mai des cu Dmitri. Abia după aceea și-a dat seama ce fel de 
persoană este Dmitri și treptat a început să-l ignore.  În acest sens a comunicat că 
dacă înainte se întâlneau mai rar, nu știa ce face Dmitri, puteau să vorbească puțin 
și să plece. După ce s-au mutat, îl vedea deja pe Dmitri în fiecare zi. Acesta din 
urmă era în permanență într-o stare de neînțeles, fie alcoolică, fie sub influența 
drogurilor (știe că acesta din urmă consumă substanțe narcotice sub formă de 
„sare”). Astfel, atunci când se afla într- o astfel de stare, îi cerea constant bani, la 
început îi dădea câțiva lei, dar și-a dat seama că aceasta va fi mereu și a început să 
îl refuze uneori, în astfel de situații, Dmitri devenea violent și începea să 
folosească un limbaj vulgar, așa că a decis să-l ignore puțin câte puțin. La 
întrebarea dacă anterior au existat conflicte între ei, în ce anume ele au constat, 
când a fost ultimul conflict și dacă a contactat poliția în legătură cu acesta, a 
răspuns că conflictele verbale, așa cum a mai spus, aveau loc între ei atunci când 
Dmitri era într-o stare de neînțeles și îi refuza să îi „împrumute” bani. Ultima 
dată, în urmă cu aproximativ o săptămână, Dmitri l-a lovit în cap cu o piatră în 
fața tatălui său vitreg Victor Lomanovschi, după care Dmitri a fugit. Adică, 
Dmitri a venit din spate și l-a lovit cu o piatră în cap de data aceea. Tatăl său 
vitreg încă l-a întrebat de ce nu i-a răspuns, la care i-a spus că nu a vrut să își 
creeze probleme. Nu s-a adresat niciodată la poliție sau la spital cu privire la 
conflictele cu cet, Soloveancic Dmitri. La întrebarea care este relația lui cu soția 
lui Soloveancic Dmitri, a răspuns că o cunoaște pe Rozana din copilăria ei, 
deoarece locuia în casa vecină cu părinții lui. A avut întotdeauna relații normale 
cu ea, chiar și acum. La întrebarea dacă din moment ce Rozana locuiește cu 
Dmitri nu i-a oferit acesteia vre-odată intimitate, a răspuns negativ. Așa după cum 
a mai spus, o cunoaște pe Rozana de când ea era copil, nu putea să-i ofere așa 
ceva. O dată, în urmă cu aproximativ o lună, își amintește că fuma în drum în fața 
casei sale și a trecut Rozana. Aceasta din urmă era însărcinată de mult timp la 
vremea respectivă, se vedea după burta ei, dar în același timp i s-a părut că era 
beată. Trecând pe lângă el, Rozana i-a cerut o țigară, iar el, pentru că îi cunoștea 
situația și o cunoștea pe ea de mult timp, și-a permis să răspundă puțin glumeț și 
nepoliticos în semn de refuz „a сосать?”, ceea ce ar fi putut suna ca o ofertă 
pentru ceva, dar prin acest răspuns nu și-a exprimat decât refuzul de a-i da o 
țigară. Poate că după aceea Rozana i-a povestit lui Dmitri despre asta, pentru că 
tot de la el a auzit reproșându-i odată că i-a oferit intimitate soției lui. La 
întrebarea să povestească din nou despre întâlnirea lui cu Soloveancic Dmitri la 
data de 06.08.24, când a avut loc, unde anume, care a fost motivul conflictului 
dintre ei de această dată, cine l-a provocat, care au fost exact acțiunile lui și care 
au fost acțiunile cet.Soloveancic Dmitri, a răspuns că casa în care locuiesc Dmitri 
și soția sa este împărțită în două. Intr-o parte Dmitri locuiește cu soția sa și 
părinții acesteia, iar în a doua parte locuiește un vecin pe nume Vitali. Astfel, la 6 
august 2024, în jurul orei 18:30, a ieșit din casa vecinului său Vitali pentru a 
merge acasă. A ieșit la drum și a observat că din partea școlii nr. 15, l-a 
întâmpinat Soloveancic Dmitri. Distanța dintre ei era de aproximativ 5 metri. 
Imediat ce l-a văzut, fără nici-un cuvânt, Dmitri a luat o piatră de pe jos și a 
început să alerge spre el. Și-a dat seama că vrea să-l lovească din nou, astfel l-a 
apucat de mâna dreaptă în care ținea piatra și i-a dezbătut-o din mână, adică 
Dmitri nu a reușit să-l lovească cu piatra. După aceea au început să se bată și s-a 
primit să cadă ambii la pământ, el pe spate și Dmitri deasupra lui. După câteva 
momente, a simțit o durere puternică în zona inimii. Ce s-a întâmplat în acel 
moment nu a înțeles, presupune că din cauza fricii. Toate acestea 
s-au întâmplat timp de câteva minute, după care a auzit vocea mamei sale 
intervenind. Dmitri s-a ridicat de pe el și a fugit, nici nu a observat încotro. 
Mama l-a ajutat să intre în curtea casei lor. Abia atunci a observat că toate 
hainele sale erau pline de sânge și simțea dureri în zona inimii, a gâtului și a 
brațului stâng, unde s-a constatat ulterior că avea tăieturi. A venit o ambulanță 
și l-a transportat la spital. La întrebarea dacă a văzut personal cuțitul lui Dmitri 
Soloveancic, în ce moment l-a scos, dacă l-a amenințat, a strigat sau a spus că îl 
va înjunghia sau îl va ucide, a răspuns precum că nu a văzut cuțitul în mâinile 
lui Dmitri, așa că nu poate spune de unde l-a luat. Au existat strigăte, 
majoritatea în limbaj vulgar. Nu-și amintește dacă l-a amenințat ieri sau nu, dar 
în orice caz, mai devreme, în timpul conflictelor verbale, Dmitri l-a amenințat 
de mai multe ori că îl va tăia, dar nu i-a acordat atenție în acel moment. La 
întrebarea ce senzații dureroase a simțit în momentul în care în timpul bătăii 
Soloveancic Dmitri era deasupra lui în momentul în care erau la sol, a simțit în 
vre-un moment că a fost înjunghiat, tăiat, a răspuns că când Dmitri era 
deasupra lui, așa după cum a mai spus, la un moment dat a simțit o durere 
puternică în zona inimii, dar în acel moment nu și-a dat seama că a fost 
înjunghiat. A început să simtă restul durerii după ce mama a intervenit și 
Dmitri s-a dat jos de pe el. Presupune că nu a simțit durerea exact în momentul 
bătăii din cauza fricii și a eforiei în care se afla. La întrebarea ce poate să 
comunice despre telefonul său, ce model, culoare, unde este acum telefonul lui, 
a răspuns că are un telefon mobil „Samsung J2” cu partea din față în jurul 
ecranului de culoare albă, partea din spate de culoare roz. În telefon a fost 
instalată cartela SIM cu numărul 067748342. Corpul telefonului este intact, 
fără deteriorări. În momentul în care a ieșit  pe drum de la vecinul său Vitali, 
telefonul era 100% cu el, deoarece s-a uitat la oră înainte de a pleca. Ultima 
dată nu-și amintește dacă l-a pus în buzunar, poate avea telefonul în mână când 
a ieșit în drum. După incidentul cu Dmitri, telefonul dispăruse. Mama sa își 
amintește că i-a format numărul, dar telefonul era închis, iar el poate confirma 
că bateria era încărcată. Nu poate spune cu certitudine că Dmitri a fost cel care 
i-a luat telefonul, deoarece nu 1- a văzut sau nu l-a simțit. Telefonul i-ar fi 
putut cădea din buzunar în timpul bătăii. Poate că un străin l-a luat, nu poate 
spune. Oricum, după ce mama l-a sunat și telefonul a fost închis, ea a examinat 
locul bătăii și telefonul nu era acolo;
-  declarațiile martoriului Savelieva Ludmila Vladimir 05.08.1956 a.nașterii, a 
declarat că la data de 06.08.2024, aproximativ la orele 18:00, împreună cu soțul 
se aflau acasă pe adresa mun. Bălți str. Hașdeu 31. La orele 18:20, ea a ieșit 
afară și auzit cum cineva strigă. Când s-a apropiat de poartă, a văzut că afară 
fiul ei *****, se afla la pământ în preajma gardului casei, iar deasupra lui se 
afla cet. Soloveancic Dmitri, care în prezența ei, i-a aplicat câteva lovituri cu 
cuțitul fiului ei în gât, după care apăsa cu cuțitul în corpul lui. Ea a ieșit spre ei 
și a început să strige la ei, unde a văzut la Dmitri în mână un cuțit de culoarea 
argintie. După aceasta a început să-i despartă, Soloveancic Dmitri a intrat la el 
în ograda casei nr.33, iar ea i-a ajutat fiului să ajungă până la poartă, după care 
a apelat ”112”. A mai adăugat că anterior Dmitri a mai iscat conflicte cu fiul ei 
fără careva motive. Fiul ei nu i-a putut explica motivul conflictului dat 
deoarece îi era rău și vorbea cu dificultate. La data de 07.08.2024 fiind audiată 
suplimentar a declarat că, vecinii Vieru, locuiesc în casa de lângă ei. 
Proprietara Vieru Lidia, nu mai locuiește în casă de mult timp. În urmă cu 
aproximativ 3 luni, fiica Lidiei, Rozana s-a mutat în casă împreună cu soțul ei 
Soloveancic Dmitri. La întrebarea ce poate spune despre Dmitri Soloveancic, 
de cât timp îl cunoaște personal, 
în ce relații se află, a răspuns că îl cunoaște pe Dmitri de când el a început să se 
întâlnească cu Rozana, de aproximativ 6 ani. Ce fel de persoană este nu poate 
spune, deoarece nu a comunicat cu el. Nici ea, nici soțul său nu au avut conflicte 
personale cu el. întotdeauna se saluta când trecea pe lângă casa lor. A fost ca o 
relație normală de vecinătate între ei. La întrebarea care era relația dintre fiul ei 
Serghei și Soloveancic Dmitri, care este relația dintre ei în ultima vreme, a 
răspuns că la început, din câte știe de la Serghei, existau relații de prietenie între 
ei. După ce Dzmitri s-a mutat cu Rozana în casa vecină acum 3 luni, relația dintre 
fiul ei și Dmitri a început să se strice. Potrivit lui Serghei, Dmitri consumă 
droguri, îi cere constant bani, la care fiul ei a început să îl refuze, și Dmitri îi 
purta ură din această cauză. Știe în termeni generali, din spusele fiului său, că au 
mai existat conflicte verbale între ei. Chiar poate să confirme că în urmă cu 
aproximativ două săptămâni, tot potrivit fiului său, fără nici-un motiv, Dmitri l-a 
lovit pe Serghei în cap cu o piatră, venind din spatele lui. La întrebarea care este 
relația dintre fiul ei și Rozana, a răspuns că părea să fie o relație normală de 
vecinătate. Nu a auzit de nici-un conflict între ei. La întrebarea ce poate spune 
despre seara de 6 august 2024, a răspuns că seara a fost în casă împreună cu soțul 
său Victor. în jurul orei 18:30, a auzit țipete de bărbați din direcția străzii Hașdeu. 
A fugit la poartă unde l-a observat pe fiul său Serghei întins pe spate, chiar în 
drum în fața porții, plin de sânge. Deasupra lui era Soloveancic Dmitri. Acesta 
din urmă, cu mâna stângă, îl ținea pe fiul ei de partea de sus a tricoului pe care îl 
purta fiul ei, astfel încât acesta nu se putea ridica, iar cu mâna dreaptă îl lovea în 
zona gâtului pe fiul său. în acel moment a observat că în mâna dreaptă Dmitri 
ținea un cuțit mic. Când a văzut acest lucru, a strigat imediat la ei să se calmeze, 
la care a confirmat că Dmitri a răspuns atunci „îl voi tăia”. A strigat că sună la 
poliție și a fugit înapoi în casă pentru a-și lua telefonul. A ieșit din nou în stradă și 
a început să sune la 112. În acest moment, Dmitri era, de asemenea, deasupra 
fiului ei și apăsa mâna dreaptă pe pieptul acestuia. Dmitri s-a ridicat apoi în 
picioare și a putut vedea clar un cuțit mic de culoare argintie în mâna lui dreaptă. 
Dmitri a spus doar: „Du- te și te ascunde după fusta mamei” și a fugit în direcția 
casei sale. Nu a acordat atenție unde anume, deoarece a început să-și ajute fiul să 
intre în curte. La întrebarea ce acțiuni specifice cu cuțitul a văzut din partea lui 
Dmitri Soloveancic, a răspuns că prima dată când a ieșit, Dmitri aplica lovituri cu 
mâna dreaptă în care ținea cuțitul, în orice caz, existau mișcări în acest sens ale 
mâinii sale. A doua oară când a fugit cu telefonul, Dmitri apăsa cu mâna dreaptă 
în care ținea cuțitul în zona pieptului fiului său. La întrebarea ce poate spune 
despre telefonul fiului ei, a răspuns că în timp ce aștepta sosirea ambulanței, 
Serghei i-a spus că i-a dispărut telefonul. A ieșit în drum să-l caute și a început să 
sune la numărul fiului său, dar telefonul era deconectat. Nu poate spune în ce 
circumstanțe a dispărut telefonul fiului său, deoarece nu l-a văzut;
-  declarațiile martoriului Țîbîrnac Viorel Gr*****i 31.01.1986, care a declarant 
că la data de 06.08.2024, în jurul orelor 19:00, el era acasă, când la el a venit 
Soloveancic Dmitri, care s-a așezat pe prag, unde la el pe față a observat urme 
de sînge și niște leziuni. Pe spate la fel avea zgârieturi, maioul și șorții erau 
murdari de glod și pe picioare la fel. Când a intrat, i-a povestit că s-a bătut cu 
vecinul Serghei, iar mama lui i-a despărțit. Atunci el l-a întrebat de ce a venit la 
el, la ce Dmitri a spus că mama lui Serghei va chema poliția, la ce el i-a spus că 
cu atât mai mult nu trebuia să vină. Cît timp el a spălat niște haine afară la 
mașină, el a mai intrat prin casă, iar tot acest timp, Dmitri era în ogradă. In scurt 
timp, la el la poartă au venit câțiva colaboratori de poliție și l-au luat pe Dmitri. 
A comunicat că înainte de a veni Dmitri, din stradă el a auzit gălăgie, dar nu a 
ieșit din ogradă. După ce Dmitri a fost luat de colaboratorii de poliție, aceștia 
au venit înapoi la el la poartă și l-au întrebat dacă Dmitri nu a lăsat la el careva 
bunuri, la ce el a răspuns negativ, dar au venit în scurt timp și i-au spus că 
cuțitul a fost aruncat la el undeva în ogradă. Atunci au mers mai la deal de 
casă, unde este un trotuar, lângă niște foi de ardezie a fost găsit un cuțit cu 
mâner negru cu gri cu ornamente, care se închide și se deschide, care nu-i 
aparține lui, pe care a fost decacord ca colaboratorii de poliție să-l ridice. 
La data de 07.08.2024 fiind audiat suplimentar în calitate de martor cet. 
Țîbîrnac Viorel a comunicat că locuiește în mun. Bălți pe strada Hașdeu 29 
împreună cu mama sa Țîbîrnac Tamara. La data de 06 august 2024, 
aproximativ pe la orele 18:30, se afla de unul singur acasă, eram prin curte, 
spăla niște rufe. La un moment dat a auzit strigăte din drum, cineva se certa, 
posibil chiar se bătea, însă el nu a ieșit să vadă ce se întâmplă, dat fiind faptul 
că era ocupat cu chestiile sale. Peste aproximativ 10 minute după strigătele din 
drum, fiind tot așa în ograda casei, cineva a început să bată puternic în poartă. 
El s-a apropiat de poartă, a descuiat-o și a deschis-o, unde l-a observat pe 
vecinul din casa 33 de pe strada Hajdeu și anume Soloveancic Dmitri. Ultimul 
era murdar la haine de sînge. La fel avea zgârieturi pe față, genunchi, după 
aceasta a văzut că și pe spate. El l-a întrebat pe Dmitri ce s-a întâmplat, la care 
ultimul i-a spus că l-a bătut pe Serghei, vecinul din casa 31 de pe strada 
Hajdeu, însă a ieșit mama lui Serghei și i-a despărțit. Fără ca să-l invite în 
ogradă, Dmitri a intrat și s-a așezat pe pragul casei. El nu i-a spus nimic, i-a 
permis să stea acolo și a continuat să spele rufe. între timp mai intra prin casă, 
mai lua haine, Dmitri continua să stea afară.
Peste aproximativ 10 minute după ce Dmitri a venit la el, din nou cineva a 
bătut la poartă. El în acel moment întindea rufele. Dmitri s-a dus el să deschidă 
poarta, unde a observat mai multe persoane îmbrăcate în haine de polițist. 
Dmitri împreună cu colaboratorii de poliție au ieșit în drum. Peste altele 
aproximativ 5 minute, colaboratorii de poliție s-au întors la el în ogradă 
împreună cu Dmitri. Ultimul a indicat la o tablă de ardezie (șifer) 
colaboratorilor de poliție. în momentul în care un colaborator al poliției a 
ridicat tabla de ardezie, personal a văzut acolo un cuțit de dimensiuni mici, de 
culoarea argintie. Cu acordul său, a fost petrecută cercetarea la fața locului pe 
care el într-un final a semnat-o și cuțitul a fost ridicat de la locul său. La 
întrebarea în ce relații se află cu Soloveancic Dmitri și *****, a răspuns că cu 
ambii are relații bune de vecini. Cu nimeni din ei nu a avut careva conflicte. La 
întrebarea dacă în momentul în care a intrat Dmitri în ogradă la el, a văzut la el 
în mâna cuțitul, a răspuns negativ. Dmitri precis nimic în acel moment nu avea 
în mâni. La întrebarea dar când cuțitul a fost depistat sub foaia de ardezie, cine 
anume a indicat la locul în cauză, a răspuns că Soloveancic Dmitri a condus 
colaboratorii de poliție spre locul dat. El a indicat la locul în cauză și a spus 
colaboratorilor de poliție să fie ridicată foaia de ardezie. Toate acestea s-au 
petrecut sub vizorul lui. La întrebarea când anume putea Soloveancic Dmitri să 
ascundă acolo cuțitul, a răspuns că presupune că în momentul în care el mai 
intra în casă după haine. La întrebarea dacă departe se află locul unde a fost 
depistat cuțitul de pragul pe care stătea așezat Dmitri, a răspuns că aproximativ 
la 5-7 metri de la prag. La întrebarea dacă el reușea după timp să ascundă 
cuțitul cât el intra și ieșea din casă, a răspuns cu certitudine că da;
-  declarațiile martoriului Dumanovschi Victor, 26.10.1961 a.nașterii, care a 
comunicat că la data de 06.08.2024, în jurul orei 18:20 min., el se afla în 
domiciliu unde la un moment dat a venit soția lui Savelieva Liudmila, care a 
comunicat că fiului lui vitreg 
***** a fost lovit cu cuțitul în regiunea gâtului de către Soloveancic Dmitri. 
Toate aceste acțiuni au avut loc în stradă, după ce el a ieșit afară și a observat cum 
pe stradă lângă poarta de la domiciliu unde el locuiește se afla cet. *****, care era 
pătat de sânge în regiunea gâtului. A mai declarat că Soloveancic Dmitri mereu 
provoca conflicte cu fiul lui vitreg ***** și anume agresa fizic fără nici un motiv;
-  declarațiile martoriului Iulic Dumitru Mihail, 31.03.1992 a.nașterii, care a 
declarat că locuiește pe adresa: str. Hașdeu 33 mun. Bălți, deține casa 
părintească, de la care are cheile el, sora lui Rozana și mama lui Lidia. La data 
de 06.08.2024, în jurul orelor 18:50 min., el a ajuns la casa părintească   unde la 
poarta era ambulanța și poliția. Când a ajuns a discutat vecina Liudmila, care i-a 
comunicat că cumnatul lui Soloveancic Dumitru la tăiat pe fiul ei Serghei. Nu 
ține minte precis, dar când a ajuns la fața locului poarta ogrăzii era deschisă. 
Cînd a intrat în casă, încă Dumitru nu era reținut, a dorit să verifică dacă ultimul 
nu este prin casă. În coridor din partea stângă pe masă era un telefon mobil de 
model ”Samsung” negru care era deteriorat la ecran care nu-i aparține pe care a 
permis să fie ridicat de către polițiștii. A mai declarat că cumnatul lui la caracter 
este o persoană conflictuală, consumă băuturi alcoolice, dar care ar fi fost 
motivul conflictului nu cunoaște; 
-  declarațiile martoriului  Florescu Svetlana Victor, 18.02.1992 a.nașterii, care a 
declarat că la data de 06.08.2024 aproape de orele 19:00 min., ea era în ogradă 
lângă poarta, unde pe drum a observat că pe drum la deal, adică de la stânga ei la 
dreapta mergea un bărbat chel, îmbrăcat într-un tricou întunecat  și șorți, care 
avea un pas grăbit și a observat că la față era murdar de sânge nu cunoaște cum 
îl cheamă pe acel bărbat dat știe că este cumnatul lui Iulic Dumitru cu care ea 
este vecina;
-  declarațiile martoriului Vieru Rozana 06.10.2002 a.nașterii a comunicat că 
locuiește în mun. Bălți pe strada Hașdeu 33 împreună cu concubinul său 
Soloveancic Dmitri ***** născut la 0***** și cei trei copii minori ai lor Sofia 
născută în 2020, Roman născut în 2022 și Polina născută în 2024. îl cunoaște pe 
Dmitri de mult timp și concubinează de 6 ani. înainte de aceasta au locuit pe 
strada N. lorga 20A, apartamentul 2, unde au locuit în doi. Acum aproximativ 3 
luni, s-au mutat în casa părinților ei, situată în municipiul Bălți, strada Hașdeu 
33, deoarece tatăl său lucrează în Italia, iar mama locuiește în satul Pîrlița și 
astfel casa era goală. Cât despre Dmitri, a adăugat că acesta nu lucra nicăieri, 
urma să plece peste hotare. Din când în când consuma droguri și alcool. Anterior 
a fost judecat de mai multe ori, ultima dată în 2023, ceva legat de droguri, pentru 
care instanța a atribuit ore de muncă drept pedeapsă. A mai adăugat de 
asemenea, că îl cunoaște pe cet. Serghei Saveliev. Acesta din urmă locuiește cu 
părinții săi în casa vecină cu a lor și anume pe strada Hașdeu nr. 31, așa că îl 
cunoaște pe Serghei încă din copilărie. Personal, ea și Serghei au relații normale, 
nu au avut niciodată conflicte. La întrebarea care sunt relațiile dintre Serghei și 
Dmitri, a răspuns că Dmitri și Serghei aveau relații de prietenie. Ieșeau mereu 
împreună, nu știe ce făceau. Recent, în urmă cu aproximativ o lună, a observat 
că au încetat să mai comunice. Serghei nu-i mai vizita. Dmitri nu i-a spus nimic 
despre ce s-a întâmplat între ei, iar ea nu l-a întrebat despre aceasta. Din câte știe 
ea, nu au existat conflicte între ei, cel puțin ea nu a auzit despre așa ceva. La 
întrebarea de când au venit să locuiască în casa părinților ei, a existat vre-o 
situație în care Serghei Saveliev să-i fi oferit droguri sau să-i propune ei 
intimitate, a răspuns că pe la sfârșitul lunii iulie 2024, în momentul în care 
Dmitri era în spital și ea era singură acasă, Serghei i-a propus să intre într-o 
astfel de relație cu el, a refuzat și cu 
acesta totul s-a sfârșit. Nu știe dacă Serghei a glumit sau nu, dar i-a povestit 
lui Dmitri despre aceasta după ce a fost externat din spital. A precizat că acest 
incident s-a întâmplat după ce Dmitri și Serghei au încetat să mai comunice, 
adică conflictul lor nu a început din cauza acestui incident. La întrebarea ce 
știe despre ce s-a întâmplat pe 6 august 2024 între Serghei și Dmitri, a răspuns 
că ea în acel moment era internată în maternitate. După externare, a aflat de la 
vecini că Dmitri l-a înjunghiat pe Serghei de patru ori. A auzit ceva despre gât 
și inimă. La întrebarea dacă știe exact despre ce a fost vorba în situația dintre 
ei, a răspuns că nu cunoaște. La întrebarea dacă recunoaște telefonul mobil de 
model ’’Samsung” de culoarea neagră prezentat, cu ecranul deteriorat, precum 
și dacă a mai văzut acest telefon, a răspuns că nu a mai văzut acest telefon. 
Dmitri nu avea telefon, dar din câte își amintește, pe data de 05 august 2024, 
Dmitri a fost la maternitate la ea și a spus că seara va avea un telefon și că o 
va suna. Probabil că se referea la acest telefon. In orice caz, Serghei are un alt 
telefon, deci nici lui nu-i aparține telefonul prezentat;
-  proces-verbal de autosesizare despre săvârșirea infracțiunii din 06.08.2024, 
întocmit de către OUP a IP Bălți, inspector superior Ilona Creanga, pe faptul 
că la data de 06.08.2024, aproximativ la ora 18:43 min.,  în adiacentul 
imobilului nr.33 amplasat pe str. Hajdeu din mun. Bălți, cet. Soloveancic 
Dmitri a generat un conflict cu cet. *****, în urma cărui cu un cuțit, i-a 
aplicat mai multe lovituri în partea dreaptă a gâtului și în regiunea cutiei 
toracice și a mânii stângi, adică în zonele vitale a corpului lezarea cărora 
poate provoca moartea;
-  informația telefonică parvenită în Unitatea de gardă a IP Bălți la data de 
06.08.2024, ora 18:43 min., de la cet. Savelieva Liudmila, care a comunicat 
că pe str.Hajdeu 31, vecinul l-a tăiat cu cuțitul pe fiul *****;
-  raport din punctul traumatologic din 06.08.2024, ora 19:21 min., ***** s-a 
adresat după ajutor medical, fiind stabilită diagnoza-plăgi de cuțit, regiunea 
gât cutiei torace pe stânga, braț stâng. Fabula cazului: a fost agresat de vecin 
cu cuțit;
-  proces-verbal de cercetare la fața locului și tabel fotografic din 06.08.2024, 
acțiunea procesuală în cadrul căreia a fost examinat locul comiterii 
infracțiunii, și anume porțiunea de drum pe adresa: str. Hajdeu 33, din mun. 
Bălți, care este acoperită cu pietriș pe ambele părți ale drumului, pe pietriș se 
observă urme de culoare brună/roșietică și urme de pietre împrăștiate cu urme 
parțiale de încălțăminte. De la fața locului au fost ridicate după cum urmează: 
un telefon mobil de model ”Samsung” de culoare neagră cu ecran deteriorat; 
un maiou de culoare roșie pe partea stângă rupt și pe partea din față stângă 
sunt două găuri tăiete, obiecte au fost împachetate în pachet de polietilenă 
neagră și sigilate cu ștampila pentru pachete. 
-  proces-verbal de cercetare la fața locului și tabel fotografic din 06.08.2024, 
acțiunea procesuală în cadrul căreia a fost cercetat locul domiciliului cet. 
Țîbîrnac Viorel, care este amplasat în mun. Bălți, str. Hajdeu 29. În cadrul 
cercetării la fața locului a fost depistat între foi de ardezie un cuțit cu miner 
negru, care a fost ridicat de la fața locului;
-  proces-verbal de verificare a declarațiilor la fața locului infracțiunii și tabel 
fotografic din 07.08.2024, acțiunea procesuală în cadrul căreia au fost 
verificate la fața locului declarațiile părții-vătămate ***** care a indicat la 
porțiunea de drum din fața porții casei locative nr. 33 de pe str. Haldeu ca 
locul unde a fost doborât la pământ de către Solovencic Dmitri și unde au fost 
aplicate lovituri cu cuțitul;
-  proces-verbal de ridicare din 06.08.2024, acțiunea procesuală în cadrul căreia de 
la șefa secției UPU adulți a Spitalului mun. Bălți cet. Flocea Vlada au fost 
ridicate o pereche de sorți de tip jeans de culoare sură pe care se observă niște 
pete brune cenușii asemănătoare cu sânge;
-  proces-verbal de examinare a obiectului și foto-tabel din 13.08.2024, acțiunea 
procesuală în cadrul căreia au fost examinate hainele părții-vătămate ***** în 
care el era îmbrăcat la momentul comiterii infracțiunii: - un tricou de culoare 
roșie, ridicat la data de 06.08.2024 în cadrul efectuării cercetării la fața locului 
pe adresa mun. Bălți, str. Hașdeu 33. La examinarea tricoului s-a stabilit că 
ultimul este tăiat la cusutura lateral dreapta (a fost tăiat de către medici pentru a 
putea fi scos de pe cet. *****). Astfel a fost stabilit că tricoul are multiple pete 
abundente de culoare roșie, asemănătoare cu sânge, pe toată suprafața sa. De 
asemenea în regiunea cutiei toracice pe stingă (a inimii) au fost depistate două 
tăieturi: una mai mare cu lungimea de 2,4 cm., și lățimea de 1,0 cm., a doua mai 
mică cu lungimea de 0,7 cm., și lățimea de 0,5 cm; - o pereche de șorți 
confecționate din material ”jeans” de culoare gri. La examinarea șorților s-au 
stabilit prezența petelor  de culoare roșie, asemănătoare cu sânge, pe ambele 
picioare pe partea din față - (recunoscute și anexate la materialele cauzei penale 
în calitate de corp delict prin ordonanța din 13.08.2024/ care se păstrează 
conform chitanței nr. 0147 în camera de păstrare a IP Bălți));
-  proces-verbal de ridicare din 06.08.2024, acțiunea procesuală în cadrul căreia de 
la bănuitul Soloveancic Dmitri au fost ridicate haine în care era îmbrăcat ultimul 
în momentul comiterii infracțiunii și anume: un maiou de culoare neagră, cu 
multiple pete asemănătoare cu sânge; o pereche de șorți sport de culoare albastru 
închis și o pereche de șlapi de culoare neagră-(recunoscute și anexate în calitate 
de corp delict la cauza penală prin ordonanța din 13.08.2024/ care se păstrează 
conform chitanței nr. 0145 în camera de păstrare a IP Bălți);
-  proces-verbal de examinare a obiectului și foto-tabel din 13.08.2024, acțiunea 
procesuală în cadrul căreia au fost examinate hainele bănuitului Soloveancic 
Dmitri în care el era îmbrăcat în momentul comiterii infracțiunii, care au fost 
ridicate de la el la data de 06.08.2024 și anume: un maiou de culoare neagră, cu 
pete asemănătoare cu sânge; o pereche de șorți sport de culoare albastru închis și 
o pereche de șlapi de culoare neagră;
-  proces-verbal de examinare a obiectului și foto-tabel din 13.08.2024, acțiunea 
procesuală în cadrul căreia au fost examinate un cuțit metalic și un telefon mobil 
ridicate la data de 06.08.2024 în cadrul efectuării cercetării la fața locului pe 
adresa mun. Bălți, str. Hașdeu 33 după cum urmează: - un cuțit care se deschide, 
confecționat în întregime din metal, de culoare neagră de bază, din cauza uzurii 
fiind practic în întregime roasă culoarea neagră, astfel fiind deja practic în 
întregime de culoare metalică. Lungimea cuțitului închis este de -10,5 cm., 
lungimea totală a cuțitului deschis este de -18 cm., lungimea lamei -7,7 cm., 
lungimea maximă a lamei -1,8 cm; - un telefon mobil de model ”Samsung” de 
culoare neagră, cu număr IMEI neidentificat, fără careva cartele SIM instalate în 
el, cu ecranul în întregime deteriorat (fisurat), telefonul în stare de funcționare, 
fără careva reacții la apăsarea butonului de conectare a telefonului – 
(recunoscute în calitate de corp delict la materialele cauzei penale prin ordonanța 
din 13.09.2024/ care se păstrează conform chitanței nr. 0146 în camera de 
păstrare a IP Bălți);
-  raportul de expertiză judiciară nr.202410P0348 din 14.08.2024, la examinarea 
medico-legală a cet. ***** s-au depistat o plagă tăiată pe suprafața anterioară a 
gâtului în 1/3 inferioară, o plagă tăiată pe suprafața anterioară a cutiei toracice 
pe stingă 1,0 cm., mai jos de mamilon și o plagă tăiată pe brațul stâng 1/medie 
suprafața posterioară. Aceste plăgi au fost produse prin acțiunea traumatică 
directă cu obiect ascuțit -tăios, condiționează dereglarea sănătății de scurtă 
durată și în baza acestui criteriu se califică ca vătămare ușoară a integrității 
corporale sau a sănătății. Plaga în regiunea gâtului cât și a cutiei toracice 
reprezintă zone vitale, lezarea cărora poate provoca decesul;
-  raportul de expertiză judiciară nr.202410P0331 din 08.08.2024, la examinarea 
medico-legală a cet. Soloveancic Dmitri s-a constatat: multiple excoriații 
(aproximativ 20) în regiunea frontală pe dreapta, în regiunea temporală pe 
dreapta, în regiunea obrazului și regiunea  mandibulară pe dreapta, pe gât pe 
dreapta în treimea superioară -medie, în regiunea occipitală centru stinga, 
excoriații pe partea dorsală a cotului stâng, antebrațului stâng în treimea 
superioară, fosa cubitală pe stânga, care putea apărea în timpul și circumstanțele 
indicate în ordonanța, în urma acțiunii unui corp contodent-dur, sau lovirii de un 
astfel de corp sau suprafața dură-neregulată, inclusiv și la căderea (cădere 
repetată) de la înălțimea propriului corp și se califică ca vătămarea corporală 
neînsemnată a integrității corporale. Leziunile corporale se află în câmpul de 
acțiune al propriei mâni. La examinarea cet. Soloveancic Dmitri sau mai 
depistat: multiple excoriații pe partea anterioară a genunchiului stâng, echimoza 
pe spate pe stânga, echimoza la nivelul spinei iliece pe stânga, care au apărut în 
deferite intervale de timp, de la 3-4-5 zile,  (excoriații pe genunchi stâng, 
echimoza la nivelul spinei iliece pe stânga), până la 7-8 zile (echimoza pe spate 
pe stânga), în urma acțiunii unui corp contondent și se califică ca vătămare 
neînsemnată. Leziunile corporale descrise în acest punct al concluziilor au o 
vechime mai mare și nu corespund circumstanțelor actuale;
-         proces-verbal de verificare a declarațiilor la fața locului infracțiunii și tabel 
fotografic din 07.08.2024, acțiunea procesuală în cadrul căreia au fost verificate 
la fața locului declarațiile bănuitului Soloveancic Dmitri, care a indicat locul de 
pe drum din fața gardului casei locative nr.33 de pe str. Hajdeu din mun. Bălți 
ca locul unde ei se trânteau cu cet. ***** și unde el i-a aplicat loviturile cu 
cuțitul cet. *****. De asemenea bănuitul Soloveancic Dmitri a indicat și 
direcția casei locative nr. 29 de pe str. Hașdeu din mun. Bălți ca acea direcție în 
care el a fugit după ce mama lui Serghei a ieșit în drum. Astfel bănuitul 
Soloveancic Dmitri a indicat poarta casei locative nr. 29 de pe str. Hașdeu din 
mun. Bălți ca acea gospodărie a vecinului pe nume Viorel unde el a ascuns 
cuțitul. Locul unde a fost ascuns cuțitul reprezintă partea lateral stânga a casei 
sub folie de ardezie. 
4.În ședința de judecată, partea vătămată Serghei Saveliev a declarat că își susține 
declarațiile date la urmărirea penală, la moment nu are careva pretenții față de 
inculpatul Soloveancic Dmitri, și este sigur că ultimul nu a avut intenția de al 
omorî, doar a avut loc o bătaie între ei.
5.În ședința de judecată martorul Viorel Țîbîrnac a declarat că, nu cunoaște 
despre conflictele lor. Era acasă spăla rufele, era aproximativ orele 18:43. S-a 
auzit gălăgie la poartă, a venit Soloveancic și a servit o cafea, observase că era 
julit și nervos. Întrebîndul ce a pățit a declarat că acuș va veni după el poliția 
deoarece a avut un conflict cu *****, nu a trecut mult timp și a venit poliția. El 
personal nu a găsit nimic străin în ogradă, iar cînd a venit poliția a găsit un cuțit 
în ograda sa. Deja
cînd a eșit în drum a a aflat ce s-a întîmplat. Cuțitul despistat nu era departe de 
pragul casei sale. Nu cunoaște de ce s-a întîmplat conflictul.
6.În ședința de judecată martorul Iulic Dmitri a declarat că, îl cunoaște pe 
inculpat, din auzite cunoaște că s-a contrat cu Savielev Serghei.
La întrebările procurorului a declarat că în luna august 2024, venea de la lucru din 
mahalaua ceea de la casa părintească str. Hajdeu nr. 33 vecin cu Savielev. Cînd a 
venit era deja poliția. Pe Savielev la luat salvare. Pînă a venit el poliția a zis să 
deschid porțile și ușile că îl caută pe Dumitru. Sînge nu a văzut. Ulterior a 
discutat cu mama sa care a declarat că Dumitru la lovit pe Serghei apoi a fugit, a 
spus că la lovit cu pumnul sau cu un obiect. În momentul cînd s-a apropiat de 
poliție l-au întrebat dacă nu este Dumitru.
7.În ședința de jduecată, martorul Savieleva Ludimila, care este mama părții 
vătămate, a declarat că Serghei este fiul său iar Dumitru vecin. Era vara anulu 
2024 luna august, seara era acasă în grădină, a auzit gălăgie, a venit în ogradă 
și a văzut că Dumitru era peste Serghei care era plin de sînge. A strigat la 
Dumitru săl lase în pace și a fugit după telefon ca să cheme poliția. Cînd la 
văzut a  observat la Dumitru în mînă un cuțit.
La întrebărea procurorului a declarat că Serghei era tăiat în regiunea gîtului și 
cutiei toracice. Dumitru s-a ridicat și a fugit, iar Serghei cînd lau întors pe spate 
și-a pierdut cunoștința, a venit salvarea și la luat. Pe Dumitru îl cunoaște ca un 
băiat de traeabă nu stie ce s-a întîmpalt cu el. Ea cînd s-a apropiat de Dumitru el 
nu a spus nimic. Se certau, Serghei îl îmbrîncea, pe la final a observat cuțitul la el. 
La poliția ea a sunat, Dumitru nu a avut telefon în mîină, ea la certat și el a plecat.
La întrebările avocatului, a declarat că, la pîmînt erau ambii, Serghei era sub 
Dumitru și erau în sînge, a plecat deodată după telefon cînd s-a întors Dumitru s-a 
ridicat și a plecat.
La întrebarea instanței, a declarat că motivul a fost că nu comunicau, ea lea 
interzis. Dumitru a fost cu o săptîmînă în urmă  la care i-a spus să nu mai vină în 
ogradă.  Consideră că a fost doar o bătaie, însă fără scopul ca Dmitri săl omoare 
pe fiul său.
8.Fiind audiat în cadrul ședinței de judecată inculpatul a declarat că, vina nu o 
recuoaște. S-a întîmplat la începutul lunii august, a mers către casa sa, partea 
vătămată stătea la el lîngă casă. Glumind nepotrivit s-a iscat o ceartă între ei 
care s-a soldat cu bătaie. A încercat să se apere. La el deținea un mic cuțit, dar 
nu cu scopul de a lovi pe cineva cu el, ci pentru orce eventualitate. Cînd s-a 
iscat bătaia cu acest cuțit s-a primit întîmplător. Nu a avut intenția de al 
înjunghia. A venit ambulanța,i-a acordat primul ajutor și singur a refuzat 
spitalizarea. El la lovi primul și s-a început bătaia. De frică a scos cuțitul, căci 
el nu se oprea din bătaie, și pentru al speria și opri i-a arătat cuțitul. 
La întrebătile procurorului a declarat că, a avut la el cuțitul pentru necesități 
imprevizibile. La el în ogradă nu a fost, atunci pleca spre casa lui, dar el a venit 
după dînsul. Nici un fel de bani de la el nu a cerut, singur trăiește din banii 
mamei. Cu o zi de la incident au servit împreună deoarece i sa născut o fetiță.  
Cînd l-a întîlnit pe el nu i-a zis nimic despre concobină, nu avea dispoziție de a 
vorbi pe acea temă. Undeva avea intenția de a discuta cu el despre concobină.
La întrebările judecătorului a declarat că bătaia a început-o partea vătămată, 
mergea singur cînd el singur a sărit la bătaie.
La întrebările avocatului a declarat că, conflictul s-a iscat din cauza că partea 
vătămată a făcut niște propuneri concubinei sale. 
La întrebarea procurorului a declarat că de la el nu a fost ridicat un telefon mobil 
de model Samsung.
9.Audiind declarațiile inculpatului, a părții vătămate și a martorilor, studiind 
materialele dosarului, apreciind probele în cauza penală din punct de vedere al 
adminsibilității, pertinenţei, concludenţei, utilităţii şi veridicităţii lor, iar toate 
în ansamblu din punct de vedere al coroborării lor, instanţa de judecată 
conchide că învinuirea adusă inculpatului Soloveancic Dmitri ***** în 
săvârșirea infracţiunii prevăzute de art. 27, 145 alin. (1) din Codul Penal, în 
şedinţa de judecată nu şi-a găsit confirmare.
10.Totodată, în acțiunile inculpatului instanța constată elementele contravenției 
prevăzută de art.78 alin.(2) Cod contravențional – vătămarea intenţionată 
uşoară a integrităţii corporale care a provocat o dereglare de scurtă durată a 
sănătăţii.
11.Or, organul de urmărire penală a calificat, în opinia instanței, greșit acțiunile 
inculpatului Soloveancic Dmitri ***** în baza art. art. 27, 145 alin. (1) Cod 
penal - tentativă de omor intenționat a unei persoane, care din cauze 
independente de voința făptuitorului, nu şi-a produs efectul.
12.În conformitate cu art. 24 alin. (3) Cod de procedură penală, părțile participante 
la judecarea cauzei au drepturi egale, fiind învestite de legea procesuală penală 
cu posibilități egale pentru susținerea pozițiilor lor. Instanța de judecată pune la 
baza sentinței numai acele probe la cercetarea cărora părțile au avut acces în 
egală măsură.
13.În continuare, insatnța de judecată relevă că potrivit art. 93 alin. (1) Cod de 
procedură penală, probele sunt elemente de fapt dobândite în modul stabilit de 
prezentul cod, care servesc la constatarea existenței sau inexistenței 
infracțiunii, la identificarea făptuitorului, la constatarea vinovăției, precum și la 
stabilirea altor împrejurări importante pentru justa soluționare a cauzei.
14.Conform prevederilor art. 101 alin. (1) şi (4) Cod de procedură penală, fiecare 
probă urmează să fie apreciată din punct de vedere al pertinenței, concludenței, 
utilității şi veridicității ei, iar toate probele în ansamblu - din punct de vedere al 
coroborării lor. Instanța de judecată este obligată să pună la baza hotărârii sale 
numai acele probe la a căror cercetare au avut acces toate părțile în egală 
măsură şi să motiveze în hotărâre admisibilitatea sau inadmisibilitatea tuturor 
probelor administrate.
15.Conform art. 314 alin. (1), (2) și (3) Cod de procedură penală, instanţa de 
judecată este obligată, în cursul judecării cauzei, să cerceteze nemijlocit, sub 
toate aspectele, probele prezentate de părţi sau administrate la cererea acestora, 
inclusiv să audieze inculpaţii, părţile vătămate, martorii, să cerceteze corpurile 
delicte, să dea citire rapoartelor de expertiză judiciară, proceselor-verbale şi 
altor documente, precum şi să examineze alte probe prevăzute de prezentul 
cod.  Instanţa de judecată, la judecarea cauzei, creează părţii acuzării şi părţii 
apărării condiţiile necesare pentru cercetarea multilaterală şi în deplină măsură 
a circumstanţelor cauzei. Derogări de la condiţiile menţionate în alin.(1) şi (2) 
pot fi admise doar în cazurile prevăzute de prezentul cod.
16.Potrivit art. 325 alin. (1) și (2)  Cod de procedură penală, judecarea cauzei în 
primă instanţă se efectuează numai în privinţa persoanei puse sub învinuire şi 
numai în limitele învinuirii formulate în rechizitoriu. Modificarea învinuirii în 
instanţa de judecată se admite dacă prin aceasta nu se agravează situaţia 
inculpatului şi nu se lezează dreptul lui la apărare. Modificarea învinuirii în 
sensul agravării situaţiei inculpatului se admite numai în cazurile şi în 
condiţiile prevăzute de prezentul cod.
17.Prin prisma prevederilor art. 384 alin. (1), (2), (3) și (4) Cod de procedură 
penală al RM, instanţa hotărăşte asupra învinuirii înaintate inculpatului prin 
adoptarea sentinţei de condamnare, de achitare sau de încetare a procesului 
penal. Sentinţa se adoptă în numele legii. Sentinţa instanţei de judecată trebuie 
să fie legală, întemeiată şi 
motivată. Instanţa îşi întemeiază sentinţa numai pe probele care au fost 
cercetate în şedinţa de judecată.
18.Potrivit art. 385 alin. (1) pct.1), 2), 3), 4), 5), 6), 7), 8), 9), 10), (11), 12), 
13), 14), 15), 16), (2),(3), (4), (5), (6) cod de procedură penală, la adoptarea 
sentinţei, instanţa de judecată soluţionează următoarele chestiuni în 
următoarea consecutivitate: dacă a avut loc fapta de săvîrşirea căreia este 
învinuit inculpatul; dacă această faptă a fost săvîrşită de inculpat; dacă fapta 
întruneşte elementele infracţiunii şi de care anume lege penală este 
prevăzută ea; dacă inculpatul este vinovat de săvîrşirea acestei infracţiuni; 
dacă inculpatul trebuie să fie pedepsit pentru infracţiunea săvîrşită; dacă 
există circumstanţe care atenuează sau agravează răspunderea inculpatului 
şi care anume; ce măsură de pedeapsă urmează să fie stabilită inculpatului, 
luînd în considerare şi recomandările serviciului de resocializare, dacă o 
asemenea anchetă a fost efectuată; dacă măsura de pedeapsă stabilită 
inculpatului trebuie să fie executată de inculpat sau nu; tipul penitenciarului 
în care urmează să execute pedeapsa închisorii; dacă trebuie admisă 
acţiunea civilă, în folosul cui şi în ce sumă; dacă trebuie reparată paguba 
materială atunci cînd nu a fost intentată acţiunea civilă; dacă urmează să fie 
ridicat sechestrul asupra bunurilor; ce trebuie să se facă cu corpurile delicte; 
cine şi în ce proporţie trebuie obligat să plătească cheltuielile judiciare; dacă 
urmează să fie revocată, înlocuită sau aplicată o măsură preventivă în 
privinţa inculpatului; dacă în privinţa inculpatului recunoscut vinovat de 
comiterea infracţiunii urmează să fie aplicat tratament medical forţat de 
alcoolism sau narcomanie.
Dacă inculpatul este învinuit de săvîrşirea mai multor infracţiuni, instanţa 
soluţionează chestiunile arătate în alin.(1) pct.1)-13) pentru fiecare infracţiune 
în parte.
Dacă de săvîrşirea infracţiunii sînt învinuiţi mai mulţi inculpaţi, instanţa 
soluţionează chestiunile prevăzute în alin.(1) referitor la fiecare inculpat în 
parte.
Dacă, în cursul urmăririi penale sau judecării cauzei, s-au constatat încălcări 
care au afectat grav drepturile inculpatului ce derivă din calitatea procesuală a 
inculpatului, instanţa examinează posibilitatea reducerii pedepsei inculpatului 
drept compensare pentru aceste încălcări.
În cazul constatării încălcării drepturilor privind condițiile de detenție, 
garantate de art.3 din Convenţia pentru apărarea drepturilor omului şi a 
libertăţilor fundamentale, conform jurisprudenței Curții Europene a Drepturilor 
Omului, reducerea pedepsei se va calcula în felul următor: două zile de 
închisoare pentru o zi de arest preventiv.
În cazul în care condamnatul s-a aflat în arest preventiv, în condițiile 
specificate la alin. (5), nu mai puțin de 3 luni pînă la numirea cauzei spre 
judecare, la stabilirea, în calitate de pedeapsă principală, a muncii 
neremunerate în folosul comunității, a amenzii sau a privării de dreptul de a 
ocupa anumite funcții sau de a exercita o anumită activitate, acesta este liberat 
de executarea pedepsei de către instanța de judecată.
19.În conformitate cu art. 389 alin.(1) și (2) Cod de procedură penală, sentinţa 
de condamnare se adoptă numai în condiţia în care, în urma cercetării 
judecătoreşti, vinovăţia inculpatului în săvîrşirea infracţiunii a fost 
confirmată prin ansamblul de probe cercetate de instanţa de judecată. 
Sentinţa de condamnare nu poate fi bazată pe presupuneri sau, în mod 
exclusiv ori în principal, pe declaraţiile martorilor depuse în timpul 
urmăririi penale şi citite în instanţa de judecată în absenţa lor.
20.Potrivit art. 394 alin. (1) pct. 1), 2), 5) Cod de procedură penală, partea 
descriptivă a sentinţei de condamnare trebuie să cuprindă descrierea faptei 
criminale, considerată ca fiind dovedită, probele pe care se întemeiază 
concluziile instanţei de judecată şi motivele pentru care instanţa a respins alte 
probe, încadrarea juridică a acţiunilor inculpatului.
21.Astfel, în conformitate cu art.52 alin.(1) și (2) Cod penal, se consideră 
componența a infracțiunii totalitatea semnelor obiective şi subiective, stabilite 
de legea penală, ce califică o faptă prejudiciabilă drept infracțiune concretă. 
Componența infracțiunii reprezintă baza juridică pentru calificarea infracțiunii 
potrivit unui articol concret din codul penal.
22.Conform art. 113 alin. (1) și (2) Cod penal, se consideră calificare a infracţiunii 
determinarea şi constatarea juridică a corespunderii exacte între semnele faptei 
prejudiciabile săvârșite şi semnele componenţei infracţiunii, prevăzute de 
norma penală. Calificarea oficială a infracţiunii se efectuează la toate etapele 
procedurii penale de către persoanele care efectuează urmărirea penală şi de 
către judecători.
23.Conform jurisprudenței naționale, sentința trebuie să corespundă atât după 
formă, cât şi după conținut cerințelor art. 384-397 Cod de procedură penală. 
Sentința se expune în mod consecvent, astfel ca noua situație să decurgă din 
cea anterioară şi să aibă legătură logică cu ea, excluzându-se folosirea 
formulărilor inexacte.
24.Instanța de judecată conchide că, din declarațiile inculpatului, a părții vătămate 
și a martorilor, dar și a probelor anexate la dosar, nu rezultă cu certitudine că 
inculpatul Soloveancic Dmitri *****, în virtutea unui conflict iscat spontan 
între el și partea vătămată, a pregătit și și-ar fi realizat intenția sa de omor al 
cet. Serghei Saveliev, însă din cauze independente de voinţa lui, aceasta nu şi-
a produs efectul, or, ca cauză independentă de voinţa inculpatului, acuzarea a 
invocat anume faptul intervenirii mamei părții vătămate, însă, însăși din 
declarațiile martorului respectiv Savelieva Ludmila, rezultă că dînsa nici nu s-a 
apropiat de inclupat și partea vătămată, doar a vîzut de după gard conflictul 
iscat, s-a întors după telefon și imediat a apelat poliția, iar cînd sa întors a 
doua oară inculpatul deja a fugit de la fața locului, deci, rezultă că, inculpatul 
Soloveancic Dmitri ar fi avut posibilitatea de ași realiza intenția de omor, însă 
liber de voița sa, a încetat acțiunile sale și a părăsit locul incidentului.
25.La fel este important de menționat faptul că, din start inculpatul a iscat 
conflictul încercînd să lovească partea vătămată cu o piatră, nereușind, ambii 
au căzut la pămînt, și doar după ce inculpatul a înțeles că este lovit reciproc, 
devine mai neputincios, a scos cuțitul pentru a se apără și a înceta conflictul. 
Faptul că și inculpatul a fost lovit reciproc, se confirmă prin Raportul de 
expertiză anexat la materialele cauzei din 08.08.2024, prin care i-au fost 
depistate aproximativ 20 excoriații pe diferite regiuni ale corpului.     
26.În asemenea circumstanțe, instanța de judecată statuează că principala 
problemă pusă în discuție pe orice cauză penală se rezumă la vinovăția 
persoanei trimise în judecată în raport cu faptele pentru care aceasta este 
acuzată prin rechizitoriu.
27.În cauza de față problema vinovăției este determinată de existența sau 
inexistența în acțiunile inculpatului Soloveancic Dmitri ***** a semnelor 
calificative subsecvente infracțiunii imputate, incriminate ultimului prin actul 
de învinuire.
28.În sensul celor menționate urmează a se reține că, încadrarea juridică a faptei 
joacă un rol crucial în cadrul procesului penal, întrucât în acord cu temeiul 
legal al acuzațiilor care i se aduc unei persoane se poate organiza o apărare 
eficientă 
fundamentată pe contestarea faptelor incriminate cu titlu de acuzație, ceea ce 
constituie o condiție esențială a echității procedurii garantate de art. 6 din 
Convenția Europeană.
29.Din atare considerente, orice schimbare a încadrării juridice atât în sensul 
atenuării, cât şi a agravării urmează a fi minuțios analizată şi argumentată de 
instanța diferită cu judecarea cauzei.
30.Având în vedere că învinuirea este una din componentele principale ale 
procesului penal, urmează de evidențiat că inculpatul Soloveancic Dmitri 
***** a fost învinuit pentru comiterea infracțiunii prevăzute la art. 27, art. 145 
alin. (1) Cod penal – tentativă de omor intenționat a unei persoane, care din 
cauze independente de voința făptuitorului, nu şi-a produs efectul.
31.Instanța de judecată remarcă că, în conformitate cu art. 24 alin. (3) Cod de 
procedură penală, părțile participante la judecarea cauzei au drepturi egale, 
fiind învestite de legea procesuală penală cu posibilități egale pentru susținerea 
pozițiilor lor. Instanța de judecată pune la baza sentinței numai acele probe la 
cercetarea cărora părțile au avut acces în egală măsură.
32.Ține să menționeze instanța de judecată faptul că, sentința de condamnare nu 
poate fi întemeiată pe presupuneri. Sentința de condamnare trebuie să se 
bazeze pe probe exacte, când toate versiunile au fost verificate, iar 
divergențele apărute au fost lichidate şi apreciate corespunzător. Toate 
îndoielile care nu pot fi înlăturate vor fi interpretate în favoarea inculpatului. 
Contradictorialitatea este unul din principiile fundamentale care guvernează 
procedura penală, în deosebi la faza de judecare a cauzei. În faţa instanței apar 
două părți egale - partea acuzării şi partea apărării, care trebuie asigurate de 
către instanță cu posibilități egale de a-şi realiza pozițiile sale, adică urmează a 
fi asigurat principiul egalității armelor.
33.Jurisprudența CEDO în nenumărate cazuri a accentuat că, egalitatea armelor 
presupune că fiecare parte trebuie să obțină o posibilitate rezonabilă de a-şi 
prezenta cauza în condiții care să nu o plaseze într-o situație mai dezavantajată 
în raport cu partea opusă. Între părți trebuie să se mențină un echilibru corect 
(Hot CEDO din 24 februarie 1994, cauza De Haes Gijsels contra Belgiei). 
Totuși, acest principiu nu este unul absolut, dar poate fi suspus unor limitări și 
restrângeri.
34.În același timp se impune a preciza că, potrivit prevederilor art. 6 din 
Convenție, în dreptul la un proces echitabil se atribuie şi necesitatea motivării 
hotărârii. Sub acest aspect în cauzele Hiro Balani contra Spaniei, Vandehurk 
contra Olandei, Ruiz Torija contra Spaniei și Boldea contra României Curtea 
Europeană a Drepturilor Omului a arătat că, art.6 paragraful 1 din Convenție 
obligă instanțele să-și motiveze hotărârile.
Amploarea acestei obligații poate varia însă în funcție de natura hotărârii, 
trebuind avute în vedere diversitatea solicitărilor pe care inculpatul le-a formulat 
în fața instanței, precum şi diferențele existente în fiecare stat contractant cu 
privire la dispozițiile legale obligatorii, cutume, opinii exprimate în doctrină, 
aplicabile în această materie.
De asemenea, Curtea Europeană a Drepturilor Omului a arătat că obligația 
instanței de a motiva hotărârea pronunțată este aceea de a demonstra părților că au 
fost ascultate (cauza Tatishvili contra Rusiei din 2007).
35.La fel, art. 6 al Convenției implică în special în sarcina instanței obligația de a 
examina efectiv mijloacele, argumentele și ofertele de probă ale părților 
(cauzele Perez împotriva Franței și Van de Hurk împotriva Olandei).
36.Prin urmare, fiind cercetate în cumul probele administrate în cadrul urmăririi 
penale și prezentate în susținerea învinuirii înaintate lui Soloveancic Dmitri 
*****, instanța 
conchide că acuzatorul de stat în mod pripit și neîntemeiat a dispus învinuirea lui 
Soloveancic Dmitri ***** pentru comiterea infracțiunii prevăzute la art. 27, art. 
145 alin.(1) Cod penal, fără a ține cont de intenția reală a inculpatului Soloveancic 
Dmitri ***** care este confirmată atât prin declarațiile sale, cît și prin declarațiile 
părții vătămate și a martorilor, precum și de urmarea prejudiciabilă real survenită.  
37.În sensul dat, instanța de judeactă analizând probele prezentate de către 
acuzatorul de stat în susținerea învinuirii înaintate, prin prisma prevederilor art. 
27, 99-101 Cod de procedură penală, din punct de vedere al pertinenței, 
concludenței și veridicității, iar toate probele în ansamblu – din punct de vedere 
al coroborării lor, apreciindu-le conform propriei convingeri formate în urma 
examinării lor în ansamblu, sub toate aspectele şi în mod obiectiv, călăuzindu-
se de lege, ajunge la concluzia de a reîncadra acțiunile inculpatului Soloveancic 
Dmitri ***** din prevederile art. 27, art. 145 alin. (1) Cod penal al RM în 
prevederile art.78 alin. (2) Cod contravențional al RM, cu următoarele semne 
calificative: vătămarea intenţionată uşoară a integrităţii corporale care a 
provocat o dereglare de scurtă durată a sănătăţii.
38.În fortificarea acestei soluții instanța relevă că, inculpatul Soloveancic Dmitri 
***** recunoaște faptul folosirii cuțitului pe care îl avea asupra sa în scopul 
respingerii atacului săvârșit asupra sa de către *****, însă nu este de acord cu 
calificarea juridică a faptelor sale.
39.Pentru a elucida corect toate circumstanțele, instanța de judecată vine cu o 
retrospectivă a infracțiunii prevăzute la art. 27, art. 145 alin. (1) Cod penal.
40.La caz, instanța relevă faptul că omorul intenționat în doctrina dreptului penal 
este definit ca lipsire ilicită şi intenționată de viață a unei persoane, obiectul 
juridic special al infracțiunii constituindu-le relațiile sociale referitoare la 
dreptul la viaţă. În sensul Convenției şi al legislației naționale, titular al 
dreptului la viață este persoana care s-a angajat în procesul de naștere, 
momentul final fiind moartea biologică a ei.
41.Obiectul material îl reprezintă corpul persoanei privit ca o totalitate de funcții şi 
procese organice, care mențin individul în viață.
42.Latura obiectivă a infracțiunii se realizează, în cele mai frecvente cazuri, prin 
acțiuni care pot să fie de diferită natură: fizice, chimice, psihice etc. De 
exemplu, omorul poate să fie realizat prin împușcături, otrăvire, înjunghiere, 
ardere, strangulare, aruncare de la înălțime, împingere sub roțile transportului, 
prin folosirea unor animale sau reptile, producerea de șocări psihice în scopul 
curmării vieții.
43.Omorul intenționat este o infracțiune materială, care se consideră consumată din 
momentul survenirii morții victimei, între acțiunea şi decesul victimei trebuie să 
existe o legătură de cauzalitate, adică decesul victimei trebuie să survină ca 
urmare a acțiunilor făptuitorului, și nu în urma altor circumstanțe.
Omorul urmează a fi calificat ca săvârșit cu premeditare dacă a fost plănuit din 
timp, iar făptuitorul a conștientizat nu doar acțiunile pe care trebuie să le 
întreprindă, dar şi rezultatul final al acestora.
44.În acest sens se relevă că, pentru a putea fi calificat omorul săvârșit cu 
premeditare urmează a fi întrunite cumulativ trei condiții: 1) trecerea unui 
interval de timp din momentul luării hotărârii de a săvârși omorul şi până la 
momentul executării infracțiunii; 2) în acest interval de timp făptuitorul trebuie 
să mediteze, să-și concentreze forțele sale psihice în vederea asigurării reușitei 
acțiunii sale; 3) în acest interval de timp făptuitorul trebuie să treacă la 
săvârșirea unor acte de pregătire de natură să întărească hotărârea luată şi să 
asigure realizarea ei. Referitor la prima condiție de acest gen, pentru a 
considera omorul ca fiind săvârșit cu premeditare, este necesar să se constate că 
luarea hotărârii de a săvârși omorul a premers (a precedat) cu o anumită perioadă 
de timp săvârșirea faptei. Cât privește cea de-a doua condiție de realizare a 
premeditării, aceasta presupune, în esență, că hotărârea infracțională este luată 
după un prealabil examen comparativ al motivelor pozitive şi negative, precum şi 
al rezultatelor ilicite dorite şi nedorite de subiect. Premeditarea nu trebuie 
echivalată cu intenția premeditată. Pentru a exista premeditarea nu este suficient 
ca făptuitorul să fi luat pur şi simplu mai dinainte hotărârea de a omorî.
45.Esențial pentru încadrarea juridică a faptei inculpatului, după caz, în tentativă 
de omor calificat în baza art. 27 raportat la art. 145 alin. (1) Cod penal, este 
stabilirea formei şi modalității vinovăției cu care a fost săvârșită fapta.
46.În cazul tentativei de omor inculpatul trebuie să acționeze cu intenția de 
ucidere. Este adevărat că obiectul folosit de către inculpat și partea corpului 
care a suferit leziunile corporale indică asupra pericolului care putea fi 
provocat părții vătămate, însă și în acest caz făptuitorul trebuie să acționeze 
cu intenția de omor.
La fel, premeditarea nu poate fi reținută dacă făptuitorul a dispus de un timp 
suficient, dar nu a întreprins nici un act de pregătire a omorului.
47.În contextul celor menționate și în baza materialului probator administrat la 
caz instnața reține că, nu s-a constatat caracterul premeditat al faptei comise 
de inculpat, or, după cum rezultă din circumstanțele cauzei, inculpatul 
Soloveancic Dmitri ***** și partea vătămată ***** deși anterior erau 
cunoscuți, nu se poate constata faptul că anterior au avut careva conflicte 
majore în urma cărora ar determina inculpatul la omorîrea părții vătămate, 
ceea ce indică lipsa motivelor comiterii infracțiunii, or, în ședința de judecată 
însăși partea vătămată a declarant că nu consideră că inculpatul ar fi avut 
intenția de al omorî, chiar dacă avea careva suspiciuni că anterior dînsul ar 
fi avut careva relații cu concubina inculpatului. 
48.La fel, instanța  constată că inculpatul Soloveancic Dmitri ***** nu s-a 
pregătit și nici nu și-a realizat intenția sa de omor al cet. *****, ci acesta a 
scos cuțitul cel avea asupra sa și pe care îl purta permanent, ca urmare a 
conflictului iscat între inculpat și partea vătămată, deoarece a fost lovit 
reciproc, aflîndu-se ambii la pământ.
49.Faptul aplicării violenței fizice în privința inculpatului Soloveancic Dmitri 
***** se confirmă cu certitudine prin raportul de expertiză judiciară nr. 
202410P0331 din 08.08.2024, potrivit căruia la examinarea lui Soloveancic 
Dmitri ***** au fost stabilite multiple excoreații (aproximativ 20) în regiunea 
frontală pe dreapta, în regiunea temporală pe dreapta , în regiunea obrazul și 
regiunea mandibulară pe dreapta , pe gît pe dreapta în treimea superioară -
medie , în regiunea occipitală centru-stînga; excoreații pe partea dorsală a 
cotului stîng, antebrațului stîng în treimea superioară, fosa cubitală pe stînga , 
care putea apărea în timpul și circumsanțele indicate în ordonanță , în urma 
acțiunii unui (unor) corp contondent-dur, sau lovirii de un astfel de corp sau 
suprafață dură-neregulată, inclusiv și la cădere (cădere repetată ) de la 
înălțimea propriului corp și se califică ca vătămare corporală neînsemnată a 
integrității corporale sau a sănătății. 
50.De asemenea, instanța constată că declarațiile inculpatului Soloveancic Dmitri 
***** privind folosirea cuțitului în vederea respingerii atacului comis asupra 
sa de către partea vătămată, fără a urmări scopul de a omorî pe cineva, se 
confirmă integral atât prin declarațiile părții vătămate ***** cît și prin 
declarațiile martorului Savelieva Ludmila date în ședința de judecată, care a 
declarat că doar a văzut cum inculpatul apăsa 
pe corpul părții vătămate, conflictul a durat aproximativ cîteva minute, nimeni 
nu a văzut cuțitul, după finisarea conflictului au văzut că ***** era plin de 
sânge.
51.Faptul efectuării unor mișcări nedirijate cu cuțitul, ci nu înjunghieri, de către 
Soloveancic Dmitri ***** se confirmă și prin raportul de expertiză nr. 
202410P0348 din 14.08.2024, prin care  s-a depistat la ***** o plagă tăiată pe 
suprafața anterioară a gîtului în 1/3 inferioară; o plagă tăiată pe suprafața 
anterioară a cutiei toracice pe stânga, cu 1,0 cm mai jos de mamilon și o plagă 
tăiată pe brațul stâng 1/3 medie suprafața posterioară. Aceste plăgi au fost 
produse prin acțiunea traumatică directă cu obiect ascuțit-tăios, condiționează 
dereglarea sănătății de scurtă durată și în baza acestui criteriu se califică ca 
vătămare ușoară a integrității corporale șaua sănătății. 
52.În asemenea circumstanțe, instanța de judecată constată că în acțiunile lui 
Soloveancic Dmitri ***** prezența cumulativă a condițiilor premeditării 
comiterii omorului, după cum susține partea acuzării, lipsește, or, inculpatul nu 
a luat din timp decizia de a-l omorî pe partea vătămată și nici nu a întreprins 
careva acțiuni preparatorii în vederea comiterii omorului, intenția inculpatului 
Soloveancic Dmitri ***** fiind doar de a evita producerea urmărilor 
prejudiciabile ca urmare a acțiunilor reciproce comise de *****.
53.Latura subiectivă a infracțiunii se realizează cu vinovăție manifestată prin 
intenție directă sau indirectă, motivul şi scopul omorului urmând a fi stabilit în 
fiecare caz concret, deoarece influențează asupra calificării infracțiunii, 
evidențiază caracterul prejudiciabil al faptei și se iau în considerație la numirea 
şi individualizarea pedepsei.
54.La acest capitol instanța de judecată relevă că, intenția se caracterizată sub 
aspectul manifestării ei în două modalități: a) intenția directă se manifestă în 
situația în care persoana îşi dă seama de caracterul prejudiciabil al acţiunii sau 
inacţiunii sale, prevede urmările prejudiciabile ale acesteia şi doreşte survenirea 
acestor urmări; b) intenţia indirectă se manifestă în situaţia în care persoana îşi 
dă seama de gradul prejudiciului faptei, prevede urmările ei prejudiciabile, nu 
dorește, însă admite în mod conștient survenirea acestor urmări.
Previziunea în cazul intenției indirecte presupune înțelegerea posibilității 
survenirii reale a consecințelor prejudiciabile. Săvârșind fapta penală prin 
intenție directă, persoana prevede nu numai posibilitatea survenirii reale a 
urmării prejudiciabile, ci, de regulă, şi inevitabilitatea survenirii ei. 
Elementul volitiv al intenției se caracterizează printr-o anumită atitudine volitivă 
față de urmarea prejudiciabilă. 
Persoana care activează cu intenție directă dorește survenirea urmării 
prejudiciabile şi îşi depune voit eforturile pentru atingerea rezultatului dorit.
Spre deosebire de intenția directă, la săvârșirea infracțiunii prin intenție 
indirectă, persoana, prevăzând posibilitatea survenirii reale a urmării 
prejudiciabile, nu o dorește, însă o admite în mod conștient. Are, deci, o 
atitudine de indiferență, de nepăsare față de producerea urmării prejudiciabile.
55.Prin urmare, instanța concluzionează că tentativa de infracțiune (art.27 CP) 
poate fi săvârșită numai cu intenție directă, iar dacă vinovatul a activat cu 
intenție indirectă, el e tras la răspundere penală pentru urmarea prejudiciabilă 
care a survenit real şi pe care acesta o admisese în mod conștient.
56.Cu referire la tentativa de infracțiune instanța de judecată menționează faptul 
că, sub aspect obiectiv, tentativa implică efectuarea unor acte care fac parte din 
latura obiectivă 
a infracțiunii începute, iar sub aspect subiectiv presupune caracterul intenționat al 
acestor acte.
La fel, relevant în sensul descris este și faptul că, sub aspect subiectiv, tentativa 
reprezintă în primul rând un început de executare a acțiunii îndreptate nemijlocit 
împotriva valorii sociale ocrotite de Codul penal.
Făptuitorul prin actele de executare atentează la obiectul concret și creează 
pericolul real de a-i cauza o daună, iar în unele cazuri chiar îi cauzează o anumită 
daună, de exemplu, în cazul tentativei de omor nu este necesară o încadrare 
suplimentară a urmărilor reale survenite pentru victimă. De regulă, actele de 
executare a tentativei se săvârșesc prin acțiuni.
57.La fel, se reiterează și faptul că o altă trăsătură a aspectului obiectiv al 
tentativei constă în faptul că acțiunea a cărei executare a fost începută nu și-a 
produs efectul din cauze independente de voința făptuitorului, cauzele 
independente de voința făptuitorului care împiedică producerea efectului în 
cazul tentativei fiind diverse, acestea constituind împrejurări apărute contrar 
voinței făptuitorului, care întrerup acțiunile și fac imposibilă continuarea lor 
sau care înlătură producerea rezultatului.
În funcție de gradul de realizare a tentativei, ea poate apărea în formă întreruptă 
(neconsumată) sau în formă consumată.
58.Astfel, tentativa întreruptă (neconsumată) este atunci când acțiunea începută 
este întreruptă și nu mai poate fi consumată pentru a-și produce efectul din 
cauze independente de voința făptuitorului, de exemplu, există tentativă 
întreruptă când, în scopul de a omorî victima, infractorul îi aplică lovituri cu 
cuțitul în regiunea cutiei toracice, însă acțiunea nu a fost dusă până la sfârșit 
din cauza că partea vătămată s-a apărat și au intervenit alte persoane.
59.Tentativa este consumată în cazul în care acțiunea a început și a fost dusă până 
la capăt, dar nu s-a produs rezultatul, el fiind înlăturat din cauze ce nu depind 
de voința făptuitorului.
60.La fel, tentativa de omor poate fi o tentativă perfectă (terminată), atunci când 
făptuitorul depune toate eforturile pe care le consideră necesare pentru 
lipsirea de viață a victimei și care în realitate au fost necesare pentru aceasta, 
fără ca fapta săși producă efectul.
61.În acest sens Instanța statuează că, în urma cercetării judecătorești s-a 
constatat indubitabil că inculpatul Soloveancic Dmitri ***** nu a acționat cu 
intenție directă în vederea lipsirii de viață a părții vătămate ***** însă ultimul 
a urmărit doar 
scopul de a evita survenirea urmărilor prejudiciabile în privința sa în rezultatul 
altercației care a avut loc. 
62.Într-o altă ordine de idei instanța reține că, lipsa intenției lui Soloveancic 
Dmitri ***** de a-l lipsi de viață pe ***** se confirmă și prin 
comportamentul inculpatului, or, după cum s-a iterat supra, cuțitul a fost 
folosit doar pentru a respinge atacul îndreptat împotriva sa, inculpatul a 
efectuat niște mișcări haotice, ne având intenția de a omorî, iar după ce a 
respins atacul comis împotriva sa, acesta sa ridicat și a fugit.
63.Urmare a celor menționate supra, instanța consideră că la caz nu s-a dovedit 
tentativa de omor imputată inculpatului Soloveancic Dmitri *****, care în 
esență se manifestă prin executarea acțiunii îndreptate nemijlocit împotriva 
valorii sociale ocrotite de Legea penală, ce nu și-a produs efectul din cauze 
independente de voința făptuitorului, apărute contrar voinței lui, întrerupându-
i acțiunile criminale și făcând imposibilă continuarea lor prin înlăturarea 
producerii rezultatului, fiind întreruptă prin intervenirea anumitor factori ce au 
împiedicat desfășurarea în continuare a activității infracționale.
64.În speța dedusă judecății activitatea criminală a inculpatului nu a fost 
întreruptă de careva factori exteriori ce ar fi făcut imposibilă realizarea 
intenției de omor, el dispunând pentru aceasta de toate condițiile, pe care însă 
nu le-a realizat, ceea ce și dovedește că acțiunile lui Soloveancic Dmitri 
***** nu au fost îndreptate spre lipsirea de viață a lui *****  ci doar de a-i 
cauza vătămări corporale pentru a evita acțiunile provocătoare și urmările 
prejudiciabile ce puteau surveni ca urmare a conflictului spontan iscat.   
65.În asemenea circumstanțe descrise supra instanța de judecată învederează că, în 
situația în care inculpatul Soloveancic Dmitri ***** nu a acționat cu intenția 
directă în vederea lipsirii de viață a părții vătămate ***** deși în mod indirect 
urma să prevadă urmărire prejudiciabile, ultimul nu poate fi supus răspunderii 
penale în baza art. 27, art.145 alin. (1) Cod penal, deoarece latura subiectivă a 
tentativei de omor se realizează doar prin intenție directă, nu și cea indirectă, 
din care motive  Soloveancic Dmitri ***** nu urmează a fi supus răspunderii 
penale pentru urmarea prejudiciabilă care a survenit real şi pe care acesta a 
admis-o în mod conștien.
66.În concluzie, ca urmare a raționamentelor expuse supra, în baza materialelor 
dosarului penal și în conformitate cu prevederile art. 385 alin. (1) pct. 1)-4) 
Cod de procedură penală, instanța a constatat cu certitudine că acțiunile 
inculpatului Soloveancic Dmitri ***** întrunesc elementele constitutive ale 
contravenții prevăzute de art.78 alin. (2) Cod contravențional al RM – 
vătămarea intenţionată uşoară a integrităţii corporale care a provocat o 
dereglare de scurtă durată a sănătăţii, săvîrșită în următoarele circumstanțe: la 
data de 06.08.2024 aproximativ la ora 18:43, deplasîndu-se prin apropierea 
curții imobilului nr. 33 amplasat pe str. Hașdeu din mun. Bălți, s-a apropiat de 
vecinul său ***** cu care a iscat un conflict, ca rezultat a încercat să-l 
lovească cu o piatră pe care o avea în mână, dar ***** s-a apărat și ambii 
îmbrâncindu-se au căzut la pământ, ambii fiind la pământ, Soloveicic Dmitri a 
scos un cuțit pliant din buzunarul pantalonilor în care era îmbrăcat, și prin 
efectuarea unor mișcări nedirijate, i-a provocat numitului *****, conform 
raportului de expertiză medico-legale nr. 202410P0348 din 14.08.2024, leziuni 
corporale sub formă de : plagă tăiată pe suprafața anteriaoră a gâtului în 1/3 
inferioară, o plagă tăiată pe suprafața anterioară a cutiei toracice pe stânga, 
cu 1,0 cm mai jos de mamelon și o plagă tăiată pe brațul stâng în 1/3 medie pe 
suprafața posterioară, plăgi care au fost produse prin acțiunea traumatică 
directă cu obiect ascuțit tăios, care condiționează dereglarea sănătății de 
scurtă durată, care se califică ca vătămare ușoară a integrității corporale.
67.Instanța notează că, prin recalificarea acțiunilor inculpatului Soloveancic 
Dmitri ***** din prevederile art. 27, art. 145 alin. (1) Cod penal în baza art. 
78 alin. (2) Cod contravențional inculpatului nu i s-a agravat situația și nu i s-a 
încălcat dreptul la apărare. 
68.Mai mult ca atât, insatnța menționează că infracțiunea prevăzută de art. 27, art. 
145 alin.(1) Cod penal, care se califică ca infracțiune deosebit de gravă, spre 
deosebire de contravenția reglementată la art. 78 alin. (2) Cod contravențional, 
prevede o pedeapsă mai blândă, astfel, fiind respectate prevederile art. 325 alin. 
(2) Cod de procedură penală.
69.Conform art.332 CPP (1), în cazul în care, pe parcursul judecării cauzei, se 
constată vreunul din temeiurile prevăzute în art.275 pct. 5)–9), 285 alin.(2), 
precum şi în
cazurile prevăzute în art.53-60 din Codul penal, instanţa, prin sentinţă motivată, 
încetează procesul penal în cauza respectivă. (2) În cazul în care fapta persoanei 
constituie o contravenţie, instanţa încetează procesul penal şi, concomitent, 
soluţionează cauza conform prevederilor Codului contravenţional.
70.Potrivit art.391 CPP, (2) în cazul prevăzut în art.332 alin.(2), instanţa 
încetează procesul penal, cu aplicarea sancţiunii contravenţionale prevăzute în 
Codul contravenţional.
71.La stabilirea categoriei şi mărimii sancțiunii se reține că contravenientul a fost 
găsit vinovat de săvîrşirea contravenției prevăzute de art. 78 alin.(2) Cod 
contravențional, pentru care legea contravențională prevede sancțiunea cu 
amendă de la 30 la 45 de unităţi convenţionale sau cu muncă neremunerată în 
folosul comunităţii de la 40 la 60 de ore, sau cu arest contravenţional de la 10 
la 15 zile.
72.În conformitate cu prevederile art. 32 alin. (1) Cod contravențional, sancţiunea 
contravenţională este o măsură de constrîngere statală şi un mijloc de corectare 
şi reeducare ce se aplică, în numele legii, persoanei care a săvîrşit o 
contravenţie.
73.La aplicarea sancţiunii contravenţionale, instanţa de judecată ţine cont de 
caracterul și de gradul prejudiciului contravenţiei, de caracteristica persoanei, 
dar și de circumstanţele atenuante și de cele agravante.
74.Conform art. 381 alin. (4) Cod contravențional, autoritatea competentă să 
soluționeze cauza contravențională are obligația de a lua toate măsurile 
prevăzute de lege pentru cercetarea sub toate aspectele, completă și obiectivă, 
a circumstanțelor cauzei, de a evidenția atît circumstanțele care dovedesc 
vinovăția persoanei, cît și cele care dezvinovățesc persoana în a cărei privință 
a fost pornit proces contravențional, precum și circumstanțele atenuante sau 
agravante.
75.Drept circumstanţe ce ar atenua răspunderea făptuitorului, potrivit art.42 CCo, 
instanța nu a stabilit. 
76.Drept circumstanţe ce ar agrava răspunderea făptuitorului, potrivit art.43 
alin.(1) lit.b) CCo, instanța a stabilit, și anume, săvîrşirea contravenției de 
către o persoană care anterior a fost sancționată pentru alte fapte care au 
relevanță pentru cauză.
77.Or, potrivit materialelor din dosar, inculpatul Soloveancic Dmitri *****, prin 
Decizia CA Bălți din 18.04.2018 a fost condamnat în baza art.217 alin.(2) CP 
la 8 luni închisoare și în baza art.90 CP cu suspendarea executării pedepsei pe 
termen de 1 ani, prin Sentința Judecătoriei Bălți din 31.03.2021 a fost 
condamnat în baza art.320 1 la muncă neremunerată în folosul comunității pe 
un termen de 130 ore, prin Sentința Judecătoriei Bălți din 03.11.2021 a fost 
condamnat în baza art.287 alin.(1) CP la muncă neremunerată în folosul 
comunității pe un termen de 160 ore și prin Sentința Judecătoriei Bălți din 
03.05.2024 a fost condamnat în baza art.217 alin.(2) CP la muncă 
neremunerată în folosul comunității pe un termen de 100 ore.
78.Astfel, cu referire la cele enunţate supra și având în vedere că este dovedită pe 
deplin vinovăţia contravenientului în săvârșirea contravenţiei specificate, 
instanţa de judecată consideră raţional ca acestuia să i se aplice o sancţiune în 
conformitate cu acţiunile salecontravenţionale și potrivită cu gravitatea 
contravenţiei săvârșite, astfel încât sancţiunea care urmează să i se aplice 
contravenientului, să fie sub formă de aresdt contravențional, întrucît, din 
materialele cauzei rezultă că ultimul anterior a fost sancționat atît cu muncă 
neremunerată în folosul comunității cît și cu arest, însă acesta nu sa corijat și 
din nou a comis o faptă ilicită.
79.Or, la aplicarea legii contravenţionale se ţine cont de caracterul și de gradul 
prejudiciului contravenţiei săvârșite, de persoana vinovată și de circumstanţele 
cauzei care atenuează 
ori agravează răspunderea contravenţională. Sancțiunea contravenţională 
constituie măsură de constrângere statală și un mijloc de corectare și de 
reeducare a contravenientului, care se aplică de instanţele de judecată, în 
numele legii, persoanelor vinovate de săvârșirea contravenţiilor, și impune 
lipsuri și restricţii drepturilor lor.
80.Sancțiunea are ca scop restabilirea echităţii sociale, corectarea făptuitorului, 
precum și prevenirea săvârșirii de noi fapte contravenţionale de către 
contravenienţi sau de alte persoane.
81.Într-o asemenea situaţie, ţinând cont de scopul legii și al sancțiunii 
cotravenţionale, inclusiv de criteriile generale de individualizare a sancțiunii, 
instanţa de judecată este convinsă că sancțiunea sub formă de arest 
contravențional de 15 zile, va avea drept scop atât restabilirea echităţii sociale, 
cât și corectarea celei din urmă.
82.Sancțiunea stabilită lui Soloveancic Dmitri ***** este echitabilă în raport cu 
circumstanţele cauzei, cu personalitatea acestuia și pericolul social al 
contravenţiei săvârșite. 
83.Conform prevederilor art. 88 alin. (3) Cod penal, timpul aflării persoanei sub 
arest preventiv pînă la judecarea cauzei se include în termenul închisorii, 
calculîndu-se o zi pentru o zi, iar în termenul muncii neremunerate în folosul 
comunităţii – calculîndu-se o zi de arest preventiv pentru 4 ore de muncă 
neremunerată în folosul  comunităţii.
84.Din materialele cauzei rezultă că Soloveancic Dmitri ***** s-a aflat în arest 
preventiv din data de 06.08.2024 pînă la data de 30.09.2024, 56 zile.
85.Astfel, instanța de judecată, include în termenul pedepsei perioada aflării lui 
Soloveancic Dmitri ***** în stare de arest preventiv din 06.08.2024 pînă la 
data de 30.09.2025,  și constată că sancțiunea aplicată ultimului și anume arest 
contravețional pe termen de 15 zile, este executată, și nu urmează a fi pusă în 
executare. 
86.Potrivit art. 385 alin. (1) pct. 15) Cod de procedură penală, la adoptarea 
sentinţei, instanţa de judecată soluţionează următoarele chestiuni: dacă urmează 
să fie revocată, înlocuită sau aplicată o măsură preventivă în privinţa 
inculpatului.
87.Astfel, instanța de judecată atestă faptul că față de inculpate nu sunt aplicate 
careva măsuri preventive, prin urmare instanța de judecată va aplica în privința 
lui Soloveancic Dmitri ***** măsura preventivă obligarea de nepărăsire a țării  
ce se va menține pînă la intrarea sentinței în vigoare.    
88.În conformitate cu art. 227 alin. (1) și alin. (3) Cod de procedură penală, 
cheltuieli  judiciare sînt cheltuielile suportate potrivit legii pentru asigurarea 
bunei desfăşurări a procesului penal.
Cheltuielile judiciare cuprind sumele: plătite sau care urmează a fi plătite 
martorilor, părţii vătămate, reprezentanţilor lor, experţilor, specialiştilor, 
interpreţilor, traducătorilor şi asistenţilor procedurali; cheltuite pentru 
păstrarea, transportarea şi cercetarea corpurilordelicte; care urmează a fi plătite 
pentru acordarea asistenţei juridice garantate de stat; cheltuite pentru restituirea 
contravalorii obiectelor deteriorate sau nimicite în procesul de efectuare a 
expertizei judiciare sau de reconstituire a faptei; cheltuite în legătură cu 
efectuarea acţiunilor procesuale în cauza penală.
Totodată potrivit prevederilor alin. (3) al normei citate, cheltuielile judiciare se 
plătesc din sumele alocate de stat dacă legea nu prevede altă modalitate, cea 
din ultima, fiind considerată o normă generală, neobligând statul să suporte 
cheltuielile ci să le achite la momentul necesar pentru a facilita operativitatea 
acţiunilor organului de urmărire penală şi pentru a nu condiţiona termenul 
rezonabil prin încasarea cheltuielilor 
judiciare de la părţile în proces.
89.Potrivit art.383 alin.(1) Cod contravențional, cheltuielile de administrare şi de 
conservare a probelor, de retribuire a apărătorului, alte cheltuieli aferente 
procesului contravenţional se suportă de contravenient, dacă a fost aplicată o 
sancţiune contravenţională, în modul stabilit de legislaţie. Plata cheltuielilor 
judiciare se efectuează în conformitate cu art.229 din Codul de procedură penală.
90.În sensul prevederilor art. 229 alin. (1-4) Cod de procedură penală, cheltuielile 
judiciare sînt suportate de condamnat sau sînt trecute în contul statului. 
Instanţa de judecată poate obliga condamnatul să recupereze cheltuielile 
judiciare, cu excepţia sumelor plătite interpreţilor, traducătorilor, precum şi 
apărătorilor în cazul asigurării inculpatului cu avocat care acordă asistenţă 
juridică garantată de stat, atunci cînd aceasta o cer interesele justiţiei şi 
condamnatul nu dispune de mijloacele necesare. Achitarea cheltuielilor 
judiciare poate fi suportată şi de condamnatul care a fost eliberat de pedeapsă 
sau căruia i-a fost aplicată pedeapsă, precum şi de persoana în privinţa căreia 
urmărirea penală a fost încetată pe temeiuri de nereabilitare. Instanţa poate 
elibera de plata cheltuielilor judiciare, total sau parţial, condamnatul sau 
persoana care trebuie să suporte cheltuielile judiciare în caz de insolvabilitate a 
acestora sau dacă plata cheltuielilor judiciare poate influenţa substanţial asupra 
situaţiei materiale a persoanelor care se află la întreţinerea lor. În cazul 
condamnării cîtorva persoane în aceeaşi cauză, cheltuielile judiciare se 
repartizează în dependenţă vinovăţia, gradul de răspundere şi situaţia materială 
a fiecăreia din ele.
91.Prin urmare, instanța constată cu certitudine că la materialele cauzei a fost 
anexat raportul de expertiză judicairă nr. 202410P0348 din 14.08.2024 în 
sumă de 448,00 lei și raportul de expertiză judiciară nr. 202410P0331 din 
08.08.2024 în sump de 128,00 lei, statul suportînd cheltuieli pentru efectuarea 
raportului și expertizei în sumă de 576,00 lei.        
92.Astfel, prin prisma normelor de drept evidențiate, ținînd cont de faptul că 
rapoartele respective de expertiză au stat la baza vinovăției inculpatului 
Soloveancic Dmitri ***** fiind acțiunii de urmărire necesare în vederea 
descoperirii infracțiunilor și contracarării activității infracționale, din care 
considerente instanța de judecată consideră necesar a admite solicitarea 
acuzatorului de stat privind încasarea cheltuielilor judiciare și va dispune 
încasarea din contul lui Soloveancic Dmitri ***** în beneficul statului a 
cheltuielilor judiciare în mărime de 576,00 (cinci sute șaptezeci și șase) lei, or 
în acest sens urmărirea penală şi judecarea unei cauze penale ocazionează 
efectuarea de cheltuieli pentru întocmirea şi transmiterea actelor de  procedura, 
pentru administrarea probelor si conservarea mijloacelor materiale de probă, 
precum şi cu orice alte cheltuieli necesare normalei desfăşurări a procesului 
penal. În cheltuielile ocazionate de administrarea probelor se includ şi sumele 
pentru retribuţia cuvenită experţilor si interpreţilor pentru serviciul care l-au 
adus justiţiei. Spre deosebire de procesul civil, unde sumele necesare  acestor 
cheltuieli sânt avansate de către reclamant, prin plata taxei de timbru, la 
introducerea acţiunii, în cauzele penale, în care activitatea judiciara se 
desfăşoară din oficiu, sumele necesare cheltuielilor de urmărire sau de 
judecată sânt avansate, de regulă, de stat, prin organul judiciar în faţa căruia se 
află cauza penală.    
93.Potrivit art.397 alin.(3) Cod de Procedură Penală, dispozitivul sentinţei de 
condamnare, precum şi al celei de achitare sau de încetare a procesului penal, 
pe lîngă chestiunile enumerate în art.395 şi 396, în cazurile necesare, trebuie 
să mai cuprindă, hotărîrea cu privire la corpurile delicte.  
94.Potrivit art.431 alin.(1), (4) CCo,Corpuri delicte se consideră obiectele, 
inclusiv banii, documentele, vehiculele, alte valori, faţă de care există temeiuri 
a presupune că au servit 
la săvîrşirea contravenţiei, au păstrat asupra lor urmele faptei 
contravenţionale sau au constituit obiectul acestei fapte, sau pot servi ca 
mijloc de constatare a existenţei ori inexistenţei elementelor constitutive ale 
contravenţiei. La judecarea cauzei contravenţionale, instanţa hotărăşte 
asupra corpurilor delicte potrivit art.439 7 din prezentul cod şi prevederilor 
art.162 din Codul de procedură penală, care se aplică în mod corespunzător 
în procesul contravenţional.
95.În conformitate cu prevederile art. 158 alin. (1) Cod procedură penală, 
corpuri delicte sînt recunoscute obiectele în cazul în care există temeiuri de a 
presupune că ele au servit la  săvîrşirea infracţiunii, au păstrat asupra lor 
urmele acţiunilor criminale sau au constituit obiectivul acestor acţiuni, 
precum şi bani sau alte valori ori obiecte şi documente care pot servi ca 
mijloace pentru descoperirea infracţiunii, constatarea  circumstanţelor, 
identificarea persoanelor vinovate sau pentru respingerea învinuirii ori 
atenuarea răspunderii penale.
96.Totodată, potrivit art. 162 alin. (1 )pct.1), 2), 3), 4), 5) și 6), (2), (3) și (4) 
Cod procedură penală, în cazul în care procurorul dispune încetarea urmăririi 
penale sau în cazul soluţionării cauzei în fond, se hotărăşte chestiunea cu 
privire la corpurile delicte. În acest caz: uneltele care au servit la săvîrşirea 
infracţiunii vor fi confiscate şi predate instituţiilor  respective sau nimicite; 
obiectele a căror circulaţie este interzisă vor fi predate instituţiilor respective 
sau nimicite; lucrurile care nu prezintă nici o valoare şi care nu pot fi 
utilizate vor fi distruse, iar în cazurile în care sînt cerute de persoane ori 
instituţii interesate, ele pot fi remise acestora; banii şi alte valori dobîndite pe 
cale criminală sau asupra cărora au fost îndreptate acţiunile criminale se 
restituie proprietarului sau, după caz, se trec în venitul statului. Celelalte 
obiecte se predau proprietarilor legali, iar dacă aceştia nu sînt identificaţi, se 
trec în proprietatea statului.  În caz de conflict referitor la apartenenţa acestor 
obiecte, litigiul se soluţionează în ordinea procedurii civile. Banii marcaţi, 
asupra cărora au fost îndreptate acţiunile criminale, se trec în venitul statului, 
iar  echivalentul lor se restituie proprietarului de la bugetul de stat, Banii sau 
alte valori materiale utilizate din  contul mijloacelor financiare alocate 
pentru activitatea specială de investigaţii, în scop de identificare a intenţiilor 
şi de verificare a sesizării cu privire la săvârşirea infracţiunii, se trec la 
bugetul de stat; documentele care constituie corpuri delicte rămîn în dosar pe 
tot termenul de păstrare a lui sau, la solicitare, se remit persoanelor 
interesate; obiectele ridicate de organul de urmărire penală, dar care nu au 
fost recunoscute corpuri delicte, se remit persoanelor de la care au fost 
ridicate. Valoarea obiectelor alterate, deteriorate sau pierdute în urma 
efectuării expertizei judiciare şi a altor acţiuni legale se atribuie la 
cheltuielile judiciare. Dacă aceste obiecte au aparţinut învinuitului, 
inculpatului sau persoanei civilmente responsabile, contravaloarea acestora 
nu se restituie. Dacă aceste obiecte au aparţinut altor persoane, 
contravaloarea lor se restituie din bugetul de stat şi poate fi încasată de la 
condamnat sau de la partea civilmente responsabilă.În caz de achitare a 
persoanei, precum şi în caz de scoatere de sub urmărire penală pe temei de 
reabilitare, contravaloarea obiectelor alterate sau pierdute în cadrul efectuării 
expertizei judiciare sau a altor  acţiuni legale se restituie proprietarului sau 
posesorului legal, indiferent de calitatea lui procesuală, din bugetul de stat. 
În cazul în care corpurile delicte au fost transmise conform destinaţiei 
potrivit prevederilor art.161 alin.(3), proprietarului sau, după caz, 
posesorului legal i se restituie obiecte de acelaşi gen şi calitate sau i se 
plăteşte 
contravaloarea lor pornind de la preţurile libere în vigoare la momentul 
compensării.
97.Asfel, reieșind din prevederile legale invocate supra, instanța de judecată 
conchide că, corpul delict:
-  un tricou de culoare roșie, o pereche de șorți confecționate din material ”jeans” 
de culoare gri, care aparțin părții-vătămate ***** - (recunoscute și anexate la 
materialele cauzei penale în calitate de corp delict prin ordonanța din 
13.08.2024/care se păstrează conform chitanței nr. 0147 în camera de păstrare a 
IP Bălți), la intrarea în vigoare a sentinței de nimicit;
-  un maiou de culoare neagră; o pereche de șorți sport de culoare albastru închis; 
o pereche de șlapi de culoare neagră, care aparțin învinuitului Soloveancic 
Dmitri -(recunoscute și anexate în calitate de corp delict la cauza penală prin 
ordonanța din 13.08.2024/ care se păstrează conform chitanței nr. 0145 în 
camera de păstrare a IP Bălți), la intrarea în vigoare a sentinței de nimicit;
-  un cuțit metalic și un telefon mobil de model ”Samsung” de culoare neagră 
ridicate la data de 06.08.2024 în cadrul efectuării cercetării la fața locului pe 
adresa mun. Bălți, str. Hașdeu 33 – (recunoscute și anexate în calitate de corp 
delict la materialele cauzei penale prin ordonanța din 13.09.2024/ care se 
păstrează conform chitanței nr. 0146 în camera de păstrare a IP Bălți)), la 
intrarea în vigoare a sentinței de nimicit.
98.Pentru aceste motive şi în conformitate cu art. art. 384 – 385, 397, 389 ale 
Codului de procedură penală al RM, instanţa de judecată,
c o n  d a m n ă:
Procesul penal în privinţa lui Soloveancic Dmitri *****, învinuit în baza 
art.27, 145 Cod penal, se încetează, deoarece fapta acestuia constituie 
contravenţie prevăzută de art.78 alin.(2) CCo.
Se recunoaște vinovat Soloveancic Dmitri *****, de săvârșirea 
contravenției prevăzute de art. 78 alin. (2) Cod Contravențional, şi în baza acestei 
Legi i se stabilește  pedeapsa sub formă de arest contravențional pe un termen de 
15 (cinsprezece) zile.
Se include în termenul pedepsei perioada aflării lui Soloveancic Dmitri 
***** în stare de arest preventiv din 06.08.2024 pînă la data de 30.09.2024,  și se 
constată că sancțiunea aplicată ultimului și anume arest contravețional pe termen 
de 15 zile - este executată și respectiv nu urmează a fi pusă în executare. 
Se aplică în privința lui Soloveancic Dmitri ***** măsura preventivă 
obligarea de a nu părăsi țara, pînă la intrarea sentinței in vigoare.    
Se remite copia sentinței către Inspectoratul de Poliție Bălți, Inspectoratul 
General al Poliției de Frontieră, în partea executării măsurii preventive-obligarea 
de nepărăsire a țării.  
Se încasează de la Soloveancic Dmitri ***** în contul statului cheltuielile 
judiciare în sumă de 576,00 (cinci sute șaptezeci și șase) lei.       
Corpul delict:
-  un tricou de culoare roșie, o pereche de șorți confecționate din material ”jeans” 
de culoare gri, care aparțin părții-vătămate ***** - (recunoscute și anexate la 
materialele cauzei penale în calitate de corp delict prin ordonanța din 
13.08.2024/care se păstrează conform chitanței nr. 0147 în camera de păstrare a 
IP Bălți), la intrarea în vigoare a sentinței de nimicit;
-  un maiou de culoare neagră; o pereche de șorți sport de culoare albastru închis; 
o pereche 
de șlapi de culoare neagră, care aparțin învinuitului Soloveancic Dmitri -
(recunoscute și anexate în calitate de corp delict la cauza penală prin 
ordonanța din 13.08.2024/ care se păstrează conform chitanței nr. 0145 în 
camera de păstrare a IP Bălți), la intrarea în vigoare a sentinței de nimicit;
-  un cuțit metalic și un telefon mobil de model ”Samsung” de culoare neagră 
ridicate la data de 06.08.2024 în cadrul efectuării cercetării la fața locului pe 
adresa mun. Bălți, str. Hașdeu 33 – (recunoscute și anexate în calitate de 
corp delict la materialele cauzei penale prin ordonanța din 13.09.2024/ care 
se păstrează conform chitanței nr. 0146 în camera de păstrare a IP Bălți)), la 
intrarea în vigoare a sentinței de nimicit.
Sentinţa poate fi atacată cu apel la Curtea de Apel Nord în termen de 15 zile, 
prin intermediul Judecătoriei Bălţi (sediul Central).
    Preşedintele şedinţei,
                    Judecător:                                                         Alexandru Roșca 
       Copia corespunde originalului ______________ Judecător Alexandru Roşca
 