Dosar nr.4-25065749-05-4r-30092025                                                                                       
                                                                                                       Judecătoria Cahul, sediul 
Taraclia                                                                                 Judecător: Andrei 
Scripcenco
                                                            
CURTEA DE APEL SUD
D  E  C  I  Z  I  E
în numele Legii
12 decembrie 2025                                                                                                      municipiul 
Cahul
Completul de judecată al Curții de Apel Sud, sediul Cahul
în componența:
președintele completului                          Vitalie Movilă,
judecătorii                     Inga Gorlenco, Evgheni Bancov
a judecat fără prezența părților, recursul declarat de agentul constatator al Inspectoratului 
de Poliție Taraclia, Bejenari Nicolai, împotriva hotărârii Judecătoriei Cahul, sediul Taraclia, din 
30 iunie 2025, pronunțată în cauza contravențională la contestația depusă de Carafizi Ivan 
împotriva procesului-verbal cu privire la contravenție seria/nr.MAI04 226200 din 11 aprilie 
2025, întocmit de agentul constatator din cadrul Inspectoratului de Poliție Taraclia, Bejenari 
Nicolai, în baza art.47 1 alin.(1) din Codul contravențional, și a deciziei de sancționare 
contravențională din aceeași dată;
Asupra recursului, în baza materialelor din dosar, Completul de judecată al Curții de Apel 
Sud, sediul Cahul,-
C O N S T A T Ă : 
 La 11 aprilie 2025 agentul constatator din cadrul Inspectoratului de Poliție Taraclia, 
Bejenari Nicolai, a întocmit în privința lui Carafizi Ivan procesul-verbal cu privire la 
contravenție seria/nr.MAI04 226200, pe faptul că, Carafizi Ivan, aflându-se în satul Corten, 
raionul Taraclia, în perioada 2024-2025, a primit mijloace bănești prin intermediul „ПСБ” în 
scopul exercitării dreptului său electoral în cadrul alegerilor.
Acțiunile lui Carafizi Ivan au fost încadrate în prevederile art.47 1 alin.(1) Cod 
contravențional, „Coruperea electorală pasivă”.  
Prin decizia agentului constatator din aceeași dată, Carafizi Ivan, în temeiul art.47 1 alin.(1) 
Cod contravențional, a fost sancționat cu amendă în mărime de 500 unități convenționale, 
echivalent cu 25000 lei. 
Nefiind de acord cu procesul-verbal cu privire la contravenție și decizia de sancționare, 
Carafizi Ivan, în ordinea art.448 Cod contravențional, la 25 aprilie 2025 a depus contestația, prin 
care solicită admiterea contestației, anularea procesului-verbal cu privire la contravenție și a 
deciziei de sancționare din 11 aprilie 2025, cu încetarea procesului contravențional în legătură 
cu lipsa faptei contravenționale și nulității procesului-verbal cu privire la contravenție.
Poziția instanței de fond.
Prin hotărârea Judecătoriei Cahul, sediul Taraclia, din 30 iunie 2025, s-a admis contestația 
depusă de Carafizi Ivan împotriva procesului-verbal cu privire la contravenție seria/nr.MAI04 
226200 din 11 aprilie 2025, întocmit de agentul constatator din cadrul Inspectoratului de Poliție 
Taraclia, Bejenari Nicolai, în baza art.47 1 alin.(1) din Codul contravențional, și a deciziei de 
sancționare contravențională din aceeași dată. 
S-a anulat decizia de sancționare din data de 11 aprilie 2025, emisă în privința lui Carafizi 
Ivan în baza art.471 alin.(1) Cod contravențional, sub formă de amendă în mărime de 500 unităţi 
convenţionale, echivalentul sumei de 25 000 lei. 
S-a încetat procesul contravențional intentat în privința lui Carafizi Ivan în baza art.47 1 
alin.(1) Cod contravențional, în temeiul art.441 alin.(1) lit.a) Cod contravențional, din motiv că 
nu există faptul contravenției.
Solicitarea și motivele recurentului.
La data de 09 iulie 2025 agentul constatator al Inspectoratului de Poliție Taraclia, Bejenari 
Nicolai, a declarat recurs împotriva hotărârii instanței de fond, prin care a solicitat casarea 
hotărârii Judecătoriei Cahul, sediul Central, din 30 iunie 2025, cu remiterea cauzei la o nouă 
examinare în alt complet de judecată în aceiași instanță de judecată.
În motivarea cererii de recurs a indicat că, din interpretarea art.425 alin.(2) şi art.442 
alin.(1) Cod contravențional, rezultă că procesul-verbal cu privire la contravenție 
seria/nr.MAI04 226200 din 11 aprilie 2025 face dovada cu privire la încadrarea în drept şi 
situația faptică stabilită de reprezentantul agentului constatator, urmând a fi examinat în raport 
cu actele existente la dosar. Acțiunile contravenientului Carafizi Ivan corect au fost încadrate în 
conformitate cu art.471 alin.(1) Cod contravențional, respectiv, cu privire la starea de fapt fixată 
de reprezentantul agentului constatator în procesul-verbal cu privire la contravenție şi în 
corespundere cu art.425 alin.(2), (3), (4), (5) Cod contravențional, aceasta a fost confirmată prin 
probe pertinente, concludente şi utile cazului contravenţional: proces-verbal de audiere a 
persoanei în privința căreia a fost pornit proces contravenţional Carafizi Ivan din 11 aprilie 
2025; procesul-verbal cu privire la contravenţie seria/nr.MAI04 226200 din 11 aprilie 2025; 
extras din fișierul Excel cu denumirea extras în urma măsurilor speciale de investigații. Într-o 
altă ordine de idei, chiar dacă transferul de bani nu a avut loc, actul de instalare a unei aplicații 
bancare - efectuat de o persoană terță, așa cum a declarat în faţa angajatului de poliție 
contestatarul - se înscrie într-un context clar orientat spre realizarea unei tranzacții ilicite. În 
acest caz, intenția de a crea condiții pentru un eventual transfer, destinat influențării exercitării 
dreptului electoral, constituie un element important în evaluarea comportamentului 
contravenţional.
Reprezentantul organului de constatare consideră că, din perspectiva normelor cu caracter 
anticorupţional, nu numai rezultatul material, ci şi manifestarea voinței de a se angaja într-o 
astfel de conduită reprezintă o abatere gravă de la principiile integrității procesului electoral. 
Faptul că persoana a instalat aplicația bancară, chiar dacă transferul banilor nu s-a concretizat, 
relevă existenţa unui plan de a primi avantaje materiale în schimbul susținerii la caz a unui bloc 
politic, ceea ce subminează principiile de neutralitate şi secret al votului. Într-un mediu electoral, 
astfel de practici, chiar şi în stadii incipiente, reprezintă o amenințare la adresa integrității 
sistemului democratic.
În concluzie, având în vedere că, indiferent de faptul că transferul efectiv nu s-a realizat, 
fapta de instalare, inițiată de persoana terță, a fost efectuată cu scopul clar de a deschide calea 
către o tranzacție ilicită, și această manifestare de voință este suficientă pentru a fi sancționată 
conform normelor privind coruperea electorală pasivă, comportamentul în cauză contravine 
principiilor integrității electorale şi este demn de sancţiune. Nu corespunde situației faptice 
reținute la caz nici alegațiile instanței de fond cu privire la lipsa elementelor contravenţiei 
imputate contravenientului Carafizi Ivan, or, în acţiunile acestuia cert s-au constatat, că 
coruperea electorală pasivă este o contravenţie materială şi se consumă din momentul comiterii 
uneia dintre modalitățile normative care desemnează faptele prejudiciabile, adică din momentul 
pretinderii, acceptării sau primirii, personal sau prin mijlocitor, de către un alegător a bunurilor, 
serviciilor, privilegiilor sau avantajelor sub orice formă, care nu i se cuvin, pentru sine sau 
pentru o altă persoană, în scopul exercitării sau al neexercitării unor drepturi electorale în cadrul 
alegerilor, inclusiv al alegerilor regionale, dacă fapta nu constituie infracţiune.
Argumentele contravenientului Carafizi Ivan privind lipsa în acţiunile sale a elementelor 
constitutive ale contravenţiei prevăzute la art.47 1 alin.(1) Cod contravenţional, le consideră 
declarative, or, circumstanţele referitoare la atingerea rezultatului scontat, nu influențează asupra 
calificării juridice a acţiunilor contravenientului, iar pentru realizarea laturii obiective a 
contravenţiei de corupere electorală pasivă este suficientă săvârşirea uneia din acţiunile 
alternative prevăzute la art.47 1 alin.(1) Cod contravenţional, în speţă contravenția consumându-
se în momentul când Carafizi Ivan a acceptat instalarea în telefonul mobil a aplicației PSB Bank 
din Federația Rusă, cu ulterioara recepționare a mijloacelor băneşti, în scopul votării în favoarea 
unui candidat la care i se va indica la alegerile prezidențiale şi referendumului.
Analizând cele enumerate supra, consideră că instanţa de judecată eronat a dispus 
admiterea contestaţiei lui Carafizi Ivan și a încetat procesul contravenţional în privința lui 
Carafizi Ivan, învinuit de comiterea contravenţiei prevăzute de art.47 1 alin.(1) Cod 
contravenţional, pe motiv că nu există faptul contravenţiei.
Termenul de declarare a recursului.
În conformitate cu art.468 alin.(1) Cod contravențional, recursul împotriva hotărîrii 
judecătoreşti contravenţionale se declară în termen de 15 zile de la data pronunțării hotărîrii 
judecătoreşti sau, pentru părțile care nu au fost prezente la şedința de judecare a cauzei 
contravenționale, de la data înmînării copiei de pe hotărîrea judecătorească, în condițiile 
art.463 alin.(1). 
Completul de judecată constată că, hotărârea primei instanțe a fost pronunțată la data de 30 
iunie 2025 în prezența contestatarului, avocatului și agentului constatator.
Recursul a fost înregistrat de agentul constatator al Inspectoratului de Poliție Taraclia, 
Bejenari Nicolai, la data 09 iulie 2025, din care considerente Completul de judecată consideră că 
termenul legal de declarare a recursului a fost respectat. 
Procedura de notificare a fost legal executată.
În corespundere cu prevederile art.471 alin.(1), (2) din Cod contravențional, recursul se 
judecă de un complet din 3 judecători, fără prezența părților. Instanța de recurs fixează data 
examinării recursului și dispune să se comunice părților la proces despre aceasta, cu acordarea 
dreptului de depunere a referinței.
Participanții au fost notificați despre data examinării cauzei și le-a fost oferit termen 
pentru depunerea referinței și pentru a opta cu privire la necesitatea administrării de noi probe.
 În termenul stabilit, reprezentantul intimatului, avocatul Chirnev Boris, a depus referință 
la cererea de recurs, prin care a solicitat respingerea cererii de recurs depusă de agentul 
constatator al Inspectoratului de Poliție Taraclia, Bejenari Nicolai, cu menținerea hotărârii 
instanței de fond.
Aprecierea instanței de recurs.
Studiind probele administrate la materialele dosarului contravențional, analizând hotărârea 
judecătorească în coraport cu argumentele recursului, Completul de judecată conchide 
respingerea recursului înaintat de agentul constatator al Inspectoratului de Poliție Taraclia, 
Bejenari Nicolai, cu menține hotărârii instanței de fond.
În conformitate cu prevederile art.473 alin.(1) pct.1) lit.c) Cod contravenţional, după 
examinarea recursului, instanţa de recurs respinge recursul şi menţine hotărîrea atacată dacă 
recursul: este nefondat.
În ședința de judecată s-a stabilit că, la 11 aprilie 2025 agentul constatator din cadrul 
Inspectoratului de Poliție Taraclia, Bejenari Nicolai, a întocmit în privința lui Carafizi Ivan 
procesul-verbal cu privire la contravenție seria/nr.MAI04 226200, pe faptul că, Carafizi Ivan, 
aflându-se în satul Corten, raionul Taraclia, în perioada 2024-2025, a primit mijloace bănești 
prin intermediul „ПСБ” în scopul exercitării dreptului său electoral în cadrul alegerilor.
Acțiunile lui Carafizi Ivan au fost încadrate în prevederile art.47 1 alin.(1) Cod 
contravențional, conform indiciilor: „Coruperea electorală pasivă”, adică „Pretinderea, 
acceptarea sau primirea, personal sau prin mijlocitor, de către un alegător a bunurilor, 
serviciilor, privilegiilor sau avantajelor sub orice formă, care nu i se cuvin, pentru sine sau 
pentru o altă persoană, sau acceptarea promisiunii ori a ofertei acestora, în scopul exercitării 
sau al neexercitării unor drepturi electorale în cadrul alegerilor, inclusiv al alegerilor 
regionale, dacă fapta nu constituie infracţiune”.
Prin decizia agentului constatator din aceeași dată, Carafizi Ivan, în temeiul art.47 1 alin.(1) 
Cod contravențional, a fost sancționat cu amendă în mărime de 500 unități convenționale, 
echivalent cu 25000 lei. 
Nefiind de acord cu procesul-verbal cu privire la contravenție și decizia de sancționare, 
Carafizi Ivan, în ordinea art.448 Cod contravențional, la 25 aprilie 2025 a depus contestația, prin 
care solicită admiterea contestației, anularea procesului-verbal cu privire la contravenție și a 
deciziei de sancționare din 11 aprilie 2025, cu încetarea procesului contravențional în legătură 
cu lipsa faptei contravenționale și nulității procesului-verbal cu privire la contravenție.
Prima instanță, examinând cauza contravențională, a ajuns la concluzia de a admite 
contestația depusă de Carafizi Ivan împotriva procesului-verbal cu privire la contravenție 
seria/nr.MAI04 226200 din 11 aprilie 2025, întocmit de agentul constatator din cadrul 
Inspectoratului de Poliție Cahul, în baza art.47 1 alin.(1) din Codul contravențional, și deciziei de 
sancționare contravențională din aceeași dată. S-a anulat decizia de sancționare din data de 11 
aprilie 2025, emisă în privința lui Carafizi Ivan în baza art.47 1 alin.(1) Cod contravențional, sub 
formă de amendă în mărime de 500 unităţi convenţionale, echivalentul sumei de 25 000 lei. 
Fiind încetat procesul contravențional intentat în privința lui Carafizi Ivan în baza art.471 alin.(1) 
Cod contravențional, în temeiul art.441 alin.(1) lit.a) Cod contravențional, din motiv că nu există 
faptul contravenției.
Potrivit art.374 alin.(3) Cod contravențional, procesul contravențional se desfășoară pe 
principii generale de drept contravențional, în temeiul Constituției, al prezentului cod, al 
Codului de procedură penală în cazurile expres prevăzute de prezentul cod, precum și al 
nomelor dreptului internațional și ale tratatelor internaționale cu privire la drepturile și 
libertățile fundamentale ale omului la care Republica Moldova este parte.
Din start, instanța de judecată a stabilit că, contestația este depusă în termen de 15 zile de 
la data emiterii deciziei asupra cauzei contravenționale, iar în asemenea împrejurări prevederile 
art.448 alin.(1) din Codul contravențional, au fost respectate pe deplin.
Prima instanță la examinarea cauzei contravenționale a verificat respectarea de către 
agentul constatator a exigențelor impuse de art.443 Cod contravențional la întocmirea 
procesului-verbal cu privire la contravenție, constatând lipsa temeiurilor de nulitate absolută a 
procesului-verbal. 
În cauza Ziliberberg vs. Moldova hotărârea din 01 februarie 2005, definitivă la 01 mai 
2005, Curtea Europeană pornind de la specificul Codului contravențional, și scopul pedepselor, 
care este atât de a pedepsi, cât și de a preveni, conchide că sunt suficiente temeiuri care indică la 
natura penală a contravențiilor. Respectiv, în materie contravențională au fost recunoscute 
garanțiile procedurale specifice materiei penale în privința dreptului la un proces echitabil, 
inclusiv și prezumția de nevinovăție prevăzută de art.6 din Convenția Europeană a Drepturilor 
Omului. 
Raționamentele expuse fundamentează la nivel de principiu că, sarcina probei în procedura 
contravențională desfășurată în fața instanței de judecata, revine, în primul rând, agentului 
constatator.
Conform art.442 alin.(1) Cod contravențional, procesul-verbal cu privire la contravenție 
este un act prin care se individualizează fapta ilicită și se identifică făptuitorul. Procesul-verbal 
se încheie de agentul constatator pe baza constatărilor personale și a probelor acumulate, în 
prezența făptuitorului sau în absența lui. 
Potrivit art.10 Cod contravențional, constituie contravenție fapta – acțiunea sau 
inacțiunea - ilicită, cu un grad de pericol social mai redus decât infracțiunea, săvârșită cu 
vinovăție, care atentează la valorile sociale ocrotite de lege, este prevăzută de prezentul cod şi 
este pasibilă de sancțiune contravențională.
În acord cu prevederile art.7 din Codul contravențional, persoana poate fi sancționată 
numai pentru contravenția în a cărei privință este dovedită vinovăția sa, cu respectarea 
normelor prezentului cod.
La caz, prin procesul-verbal cu privire la contravenție seria/nr.MAI04 226200 din 11 
aprilie 2025, s-a reținut în sarcina lui Carafizi Ivan comiterea contravenției prevăzute de art.47 1 
alin.(1) Cod contravențional, prin săvârșirea faptei prejudiciabile exprimată prin acțiune și 
exteriorizată în faptul că „Carafizi Ivan, aflându-se în satul Corten, raionul Taraclia, în 
perioada 2024-2025, a primit mijloace bănești prin intermediul „ПСБ” în scopul exercitării 
dreptului său electoral în cadrul alegerilor.”
Obiectul juridic al contravenției îl constituie relațiile sociale ce țin de exercitarea liberă, 
corectă și nedistorsionată a drepturilor electorale. Prin incriminarea coruperii electorale pasive, 
legiuitorul urmărește să asigure integritatea procesului electoral și protejarea voinței electorale a 
alegătorilor împotriva influențelor materiale nelegitime care ar putea deturna libertatea de 
alegere.
Latura obiectivă a faptei se concretizează printr-o acțiune a alegătorului constând în 
pretinderea, acceptarea sau primirea, fie personal, fie prin intermediul altei persoane, a unor 
bunuri, servicii, privilegii ori avantaje de orice natură care nu i se cuvin. Aceste beneficii trebuie 
să fie oferite în legătură cu exercitarea sau neexercitarea unor drepturi electorale. Fapta nu 
presupune neapărat consumarea conduitei electorale (cum ar fi exprimarea votului într-un 
anumit fel), fiind suficientă acceptarea promisiunii sau înțelegerii în acest sens. Actul material 
trebuie să aibă o legătură directă cu scopul influențării voinței alegătorului. Întrucât norma are 
caracter subsidiar, fapta este calificată drept contravenție doar atunci când, prin conținutul ei, nu 
întrunește elementele constitutive ale unei infracțiuni.
Astfel, primirea înseamnă luarea în posesie, obținerea, încasare de bunuri, servicii, 
privilegii sau avantaje sub orice formă, ce nu i se cuvin coruptului de la corupător (sau de la un 
terț ce acționează în numele acestuia) şi nu se limitează neapărat la preluarea manuală de către 
corupt a obiectului remunerației ilicite. Primirea poate fi realizată şi prin lăsarea bunurilor ce 
constituie remunerația ilicită într-un loc indicat de către corupător, de unde se vor putea prelua 
oricând de către corupt.
Subiectul este calificat, fiind reprezentat exclusiv de alegător – adică de o persoană fizică 
ce are calitatea legală de a participa la vot. Doar această categorie de persoane poate răspunde 
contravențional pentru această faptă, întrucât elementul esențial îl constituie influențarea 
propriei conduite electorale în schimbul unor beneficii.
Latura subiectivă presupune existența intenției directe. Persoana trebuie să cunoască faptul 
că primește sau acceptă bunuri ori avantaje care nu i se cuvin și să acționeze în mod deliberat 
pentru a condiționa o acțiune electorală de aceste foloase. Voința de a obține un avantaj în 
schimbul exercitării unui drept electoral conferă faptei caracterul ilicit, chiar dacă beneficiul nu 
a fost efectiv încasat, iar votul nu a fost exprimat.
În ceea ce privește constatarea existenței faptei contravenționale imputate în speță, a fost 
reținut faptul că nu există probe care să dovedească comiterea contravenției de către făptuitor, 
respectiv lipsesc circumstanțele faptice care să confirme că, pe parcursul anului 2024-2025, 
Carafizi Ivan ar fi primit de mijloace bănești prin intermediul băncii  „ПСБ” din Federația Rusă, 
în scopul exercitării sau neexercitării unor drepturi electorale în cadrul alegerilor prezidențiale și 
a referendumului republican constituțional din 2024.
Potrivit art.440 alin.(1) Cod contravențional, constatarea faptei contravenționale 
înseamnă activitatea, desfășurată de agentul constatator, de colectare și de administrare a 
probelor privind existența contravenției, de încheiere a deciziei privind examinarea 
contravenției în temeiul constatării agentului constatator sau procesului-verbal cu privire la 
contravenție, de aplicare a sancțiunii contravenționale sau de trimitere, a dosarului, după caz, 
funcționarului abilitat să examineze cauza contravențională, din cadrul autorității din care face 
parte agentul constatator, în instanța de judecată sau în alt organ spre soluționare.
Conform art.458 alin.(1) Cod contravențional, examinând cauza contravenţională, 
instanţa de judecată este obligată să determine: a) caracterul veridic al contravenţiei imputate; 
b) existenţa cauzelor care înlătură caracterul contravenţional al faptei; c) vinovăţia persoanei 
în a cărei privinţă a fost pornit procesul contravenţional; d) existenţa circumstanţelor atenuante 
şi/sau agravante; e) necesitatea sancţionării şi, după caz, caracterul sancţiunii 
contravenţionale; f) alte aspecte importante pentru soluţionarea justă a cauzei.
În conformitate cu prevederile art.425 alin.(1), (2), (3) și (5) Cod contravențional, probele 
sunt elemente de fapt dobândite în modul stabilit de prezentul cod, care servesc la constatarea 
existenței sau inexistenței contravenției, la identificarea făptuitorului, la constatarea vinovăției 
și la cunoașterea altor circumstanțe importante pentru justa soluționare a cauzei. În calitate de 
probe se admit elementele de fapt constatate prin intermediul următoarelor mijloace: procesul-
verbal de ridicare a obiectelor și documentelor; procesele-verbale privind alte acțiuni 
procesuale efectuate în conformitate cu prezentul cod, explicațiile persoanei în a cărei privință 
a fost pornit proces contravențional, declarațiile victimei, ale martorilor, înscrisurile, ș.a. 
Aprecierea probelor se face de persoana competentă să soluționeze cauza contravențională, 
potrivit convingerii sale pe care și-a format-o cercetând toate probele administrate în raport cu 
circumstanțele constatate ale cauzei și călăuzindu-se de lege. Sunt admisibile probele 
pertinente, concludente și utile, administrate în conformitate cu prezentul cod.
În contextul normei enunțate, probele administrate de agentul constatator apreciate în 
ansamblul lor conform criteriilor stabilite de art.425 Cod contravențional, în opinia Completului 
de judecată, nu dovedesc în afara oricărui dubiu rezonabil săvârșirea de către Carafizi Ivan a 
contravenției prevăzute de art.471 alin.(1) Cod contravențional. Or, la  materialele cauzei nu este 
anexat nici o dovadă de transfer primit de către Carafizi Ivan sau efectuarea unor transferuri de 
mijloace bănești. 
Mai mult, materiale prezentate de către agentul constatator nu confirmă vinovăția Carafizi 
Ivan în primirea de transferuri bănești de la/prin intermediul Băncii Comerciale 
,,Promsveazibank” din Federația Rusă. Notabil este faptul că circumstanțele invocate în 
rapoartele agenților constatatori  anexate în susținerea procesului-verbal cu privire la 
contravenție la fel nu sunt însoțite de careva probe pertinente, prezentându-se a fi declarative. În 
acest sens, Completul de judecată ține să menționeze că, sarcina demonstrării faptelor indicate în 
procesul-verbal contravențional revine agentului statului și nu poate fi inversată în sensul 
obligării contravenientului să-și demonstreze nevinovăția sa. Ori, nevinovăția se prezumă până 
în momentul în care este răsturnată în conformitate cu prevederile Codului contravențional.
Astfel, în cadrul examinării contestației, instanța de fond just a reținut imposibilitatea de a 
stabili elementele esențiale ale cauzei care ar putea proba vinovăția lui Carafizi Ivan, întrucât 
pentru confirmarea comiterii contravenției, la dosar nu există nici o probă, care să fi servit la 
constatarea existenței contravenției, la stabilirea vinovăției, conform art.425 alin.(1) din Codul 
contravențional.
În susținerea acestei concluzii, fiind reținut faptul că procesul-verbal de constatare și 
sancționare a contravenției este un act administrativ cu caracter individual, care beneficiază de 
prezumția de veridicitate aplicabilă actelor administrative, însă numai în măsura în care a fost 
întocmit cu respectarea cerințelor legale. Or, din analiza de mai sus rezultă că această prezumție 
a fost răsturnată prin lipsa, la dosarul cauzei contravenționale, a probelor care să fi stat la baza 
constatării existenței contravenției, identificării făptuitorului și stabilirii vinovăției acestuia.
Corespunzător, cu privire la contravenția a cărei comitere a fost reținută în sarcina lui 
Carafizi Ivan, instanța atestă că, în cauză nu s-a făcut dovada veridicității situației de fapt 
descrise în procesul-verbal de contravenție constatată de către agentul constatator, prin probe 
certe, pertinente şi de netăgăduit, astfel încât în favoarea persoanei în privința căreia a fost 
întocmit procesul-verbal cu  privire la contravenție acționează principiul in dubio pro reo. 
În lumina jurisprudenței Curții Europene a Drepturilor Omului, se reține că acesta este un 
principiu complementar prezumției de nevinovăție. Înfăptuirea justiției cere ca judecătorii să nu 
se întemeieze, în hotărârile pe care le pronunță, pe probabilități, ci pe certitudini dobândite pe 
bază de probe decisive, complete, sigure, în măsură să reflecte realitatea obiectivă. Astfel, 
potrivit art.375 alin.(3) din Codul contravențional, toate dubiile care nu pot fi înlăturate în 
condițiile legii trebuie apreciate în favoarea persoanei învinuite.
Completul de judecată este solidar cu poziția instanței de fond, precum că la înaintarea 
învinuirii, agentul constatator nu a acumulat careva probe, care ar demonstra că Carafizi Ivan în 
perioada anilor 2024-2025 a primit mijloace bănești, în scopul exercitării sau neexercitării unui 
drept electoral în cadrul alegerilor, realizând astfel latura obiectivă a contravenției incriminate, 
prevăzute la art.471 alin.(1) din Codul contravențional. 
În acest sens, instanța de fond just a constatat că la caz, nu poate fi vorba de răspundere 
contravențională în lipsa deplină a semnelor obiective şi subiective stabilite de legea 
contravențională care să califice fapta prejudiciabilă drept contravenție concretă. 
Completul de judecată ține să menționeze că în cauzele contravenționale, acuzații 
beneficiază de dreptul la prezumția de nevinovăție. Acest fapt derivă din prevederile art.375 
alin.(1) din Codul contravențional. Astfel, în speță, existența faptei contravenționale și eventuala 
comitere a acesteia de către acuzatul contravențional urma să fie demonstrată potrivit 
standardului dincolo de orice dubiu rezonabil. Or, agentul constatator nu a prezentat nici o probă 
referitor la faptul dacă Carafizi Ivan a primit mijloace bănești prin intermediul băncii „PSB”, 
dacă a instalat aplicația mobilă cu identificatorul „PSB”, dacă a primit mesaje prin intermediul 
aplicației mobile „PSB”.
În atare ordine de idei, în cazul în care Carafizi Ivan a contestat circumstanțe faptice 
constatate de către agentul constatator, în lipsa unor dovezi care ar veni în susținerea actului de 
acuzare contravențională, constatându-se de asemenea lipsa efectivă a probelor care au stat la 
baza întocmirii procesului-verbal cu privire la contravenție și a deciziei de aplicare a sancțiunii 
contravenționale, instanța de judecată relevă că, acuzația înaintată contravenientului poartă un 
caracter declarativ, neavând suport probatoriu, respectiv, în contextul art.461 din Codul 
contravențional, această împrejurare face incompatibilă menținerea în vigoare a actului de 
sancționare.
Conform dispoziției art.461 din Codul contravenţional, în cazul în care, pe parcursul 
judecării cauzei, se constată vreunul din temeiurile prevăzute la art.441 şi art.445, instanța 
încetează procesul contravenţional, iar potrivit art.441 alin.(1) lit.a) din Codul contravenţional, 
procesul contravenţional pornit încetează dacă nu există faptul contravenţiei. 
Sub aspectul dat, fiind reținut că fapta contravențională imputată lui Carafizi Ivan, poartă 
un caracter declarativ, neavând suport probatoriu de fapt, respectiv în contextul art.461 Cod 
contravențional, această împrejurare, face incompatibilă menținerea în vigoare a actului de 
sancționare.
Față de cele ce preced, respectând principiul contradictorialității procesului 
contravenţional şi limitele judecării cauzei, călăuzindu-se de lege, instanța de fond just a statuat 
necesitatea admiterii contestației depusă de Carafizi Ivan, anulând decizia agentului constatator 
emisă în baza procesului-verbal cu privire la contravenție seria/nr.MAI04226200 din 11 aprilie 
2025, pentru săvârșirea contravenției prevăzute de art.471 alin.(1) Cod contravențional, încetarea  
procesului contravențional din lipsa faptei contravenției.
Având în vedere că constatările primei instanțe care au fost puse la baza hotărârii 
judecătorești sunt fundamentate pe probele administrate la dosar, iar argumentele recursului nu 
sunt susceptibile în sensul art.466 Cod contravenționale să ateste admiterea unor erori de drept la 
examinarea cauzei contravenționale în instanța de fond, Completul de judecată respinge ca 
lipsite de pertinență argumentele invocate de agentul constatator al Inspectoratului de Poliție 
Taraclia, Bejenari Nicolai, în sensul netemeiniciei hotărârii adoptate de prima instanță în 
prezenta cauză contravențională.
Lecturând hotărârea judecătorească, instanța de recurs la examinarea cauzei, din oficiu, nu 
a stabilit nici un temei de casare a hotărârii primei instanțe.
Generalizând cele descrise supra, Completul de judecată respinge recursul depus de 
agentul constatator al Inspectoratului de Poliție Taraclia, Bejenari Nicolai, cu menținerea 
hotărârii primei instanțe.
Călăuzindu-se de prevederile art.473 alin.(1) pct.1) lit.c), art.474 Cod contravențional, 
Completul de judecată,-
D  E  C  I  D  E :
Se respinge recursul depus de agentul constatator al Inspectoratului de Poliție Taraclia, 
Bejenari Nicolai.  
Se menține hotărârea Judecătoriei Cahul, sediul Central, din 30 iunie 2025, pronunțată în 
cauza contravențională la contestația depusă de Carafizi Ivan împotriva procesului-verbal cu 
privire la contravenție seria/nr.MAI04 226200 din 11 aprilie 2025, întocmit de agentul 
constatator din cadrul Inspectoratului de Poliție Taraclia, Bejenari Nicolai, în baza art.47 1 
alin.(1) din Codul contravențional, și a deciziei de sancționare contravențională din aceeași dată.
Decizia este irevocabilă. 
Președintele completului de judecată                                                          Vitalie Movilă
Judecătorii                                                                                                      Inga 
Gorlenco
 
                                                                                                           Evgheni Bancov 