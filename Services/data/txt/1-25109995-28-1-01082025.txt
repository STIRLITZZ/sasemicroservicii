Dosar nr. PIGD 1-25109995-28-1-01082025                                        
Nr. manual 1-110/2025
SENTINȚĂ
în numele legii
11 decembrie 2025                                                                                              or. Ocnița
Judecătoria Edineț, sediul Ocnița
Instanța compusă din 
Președintele ședinței, judecător                             Dolghieri Dan
Grefier                                                                   Galușca Ina
Cu participarea procurorului Tcaci Alexandr și avocatului Chilat Victor
judecând în ședința publică, în baza acordului de recunoaștere a vinovăției, cauza penală 
de învinuire a lui Volojaninov Anastasia Victor, născută la *****, IDNP: *****, originară și 
locuitoare a *****, cetățenia Republicii Moldova, studii medii de specialitate, ne supusă 
serviciului militar, căsătorită, are un copil minor la întreținere, angajată a Secției de întreținere a 
Căii Ferate CFM Moldova, fără antecedente penale, în săvârșirea infracțiunii prevăzute de art. 
2641 alin. (1) CP al RM.
Termenul de examinare a cauzei 01 august 2025 – 11 decembrie 2025.
A CONSTATAT:
La 25 iulie 2025, în jurul orelor 20:00 min., Volojaninov Anastasia Victor, dispunând 
de permis de conducere perfectat pe numele său, valabil pentru categoria „Bl, B” cu nr.*****din 
30.01.2025, conștientizând că a consumat alcool şi respectiv se afla în stare de ebrietate 
alcoolică, acționând cu intenție directă, dându-şi seama de caracterul prejudiciabil al acţiunilor 
sale şi prevăzând urmările lor, a condus automobilul de model „Chevrolet Lacetti” cu numărul de 
înmatriculare **********, deplasându-se pe drum public pe str. Vladimir Komarov din or. 
Ocniţa raionul Ocniţa.
În continuare, conducând automobilul menţionat, nu a ţinut seama de starea sa 
psihofiziologică ce influenţează atenţia şi reacţia, fiind în stare de ebrietate, de situaţia rutieră, ca 
urmare în timpul deplasării a pierdut ghidajul şi s-a tamponat în gardul unei gospodării lângă 
partea carosabilă, fără a suporta careva vătămări corporale însemnate, dar deteriorând 
automobilul condus de ea.
În urma accidentului rutier comis de Volojaninov Anastasia, ultima a fost suspectată în 
conducerea mijlocului de transport în stare de ebrietate şi a fost supusă testării alcoolscopice, de 
către angajații Inspectoratului Naţional de Patrulare Serviciul patrulare Edineţ-Ocniţa-Briceni, cu 
alcotestul „Drager Alcotest 6820”, stabilindu-i-se concentrația vaporilor de alcool în aerul 
expirat de 0,85 mg/1, care conform prevederilor art.134 12 din Codul Penal, constituie stare de 
ebrietate alcoolică.
La etapa urmăririi penale, învinuita a recunoscut în mod expres vina în legătură cu fapta 
descrisă mai sus și a acceptat încadrarea juridică a acesteia, în acest sens, servind drept 
confirmare declarația scrisă personal de Volojaninov Anastasia și anexată la materialele 
dosarului.
Astfel, la inițiativa lui Volojaninov Anastasia și a apărătorului acesteia, Chilat Victor și în 
conformitate cu prevederile art. 504 și art. 505 din Codul de procedură penală, având aprobate, în 
scris, limitele pedepsei de către procurorul ierarhic superior și luând în considerare faptul că, în 
baza probelor administrate, reiese că faptele au fost săvârșite de inculpat și rezultă stabilirea 
vinovăției acesteia, a fost întocmit acord de recunoaștere a vinovăției pe cauza penală în privința 
lui Volojaninov Anastasia.
Inculpata Volojaninov Anastasia, fiind prezentă la ședința de judecată a declarat, personal 
că recunoaște totalmente săvârșirea faptelor incriminate, acceptă probele anexate la dosar, 
înțelege pentru ce infracțiune este învinuită, recunoaște vinovăția, a încheiat acordul de 
recunoaștere a vinovăției în mod benevol și cu bună știință, în prezența apărătorului, înțelege 
consecințele acordului de recunoaștere a vinovăției, pedeapsa și susține poziția sa privitor la 
acordul încheiat. Totodată, a solicitat ca instanța de judecata să accepte acordul de recunoaștere a 
vinovăției cu adoptarea unei sentințe în acest sens. Suplimentar a comunicat că la data de 
25.07.2025 în jurul orei 23:00, fiind în stare de ebrietate a urcat la volanul automobilului pentru 
a-l parca în ograda sa, și din motiv că a încurcat pedalele s-a tamponat în gardul vecinului. 
Avocatul inculpatei Volojaninov Anastasia – Chilat Victor a susținut poziția clientului 
său și la fel a solicitat ca instanța de judecata să accepte acordul de recunoaștere a vinovăției care 
a fost negociat de către clientul său cu organul de urmărire penală.
În cadrul ședinței de judecată, procurorul de asemenea a solicitat ca instanța de judecata 
să accepte acordul de recunoaștere a vinovăției semnat la etapa urmăririi penale, cu 
recunoașterea lui Volojaninov Anastasia vinovată de comiterea infracțiunii prevăzute de art. 2641 
alin. (1) Cod penal al RM cu stabilirea pedepsei în limitele prevăzute de art. 80 din Codul penal 
sub formă de amendă în mărime de 1.500 unități convenționale  cu anularea dreptului de a 
conduce mijloace de transport.
Analizând declarațiile inculpatei depuse în ședința de judecată, instanța le reține ca fiind 
în concordanță cu circumstanțele de fapt ale cauzei, considerându-le veridice.
La fel, instanța de judecată reține că, la etapa urmăririi penale au fost acumulate 
următoarele probe care au fost puse la baza învinuirii, au fost acceptate de inculpat la etapa 
semnării acordului de recunoaștere a vinovăției și au fost puse la baza acordului de recunoaștere 
a vinovăției înaintat instanței de judecată pentru acceptare: ordonanța privind începerea urmăririi 
penale din 28.07.2025 (f.d. 1); proces-verbal privind constatarea infracțiunii 25.07.2025 (f. d. 4); 
proces-verbal privind testarea alcoolscopică cu mijlocul tehnic din 25.07.2025 (f. d. 6); rezultatul 
Testului Drager 6820 din 25.07.2025 (f. d. 7); proces-verbal privind constatarea faptei de 
conducere a mijlocului de transport în stare de ebrietate din 30.07.2025 (f. d. 8); ordonanţa şi 
proces-verbal de ridicare din 25.07.2025 (Permis de conducere pe numele Volojaninov 
Anastasia) (f.d. 18); proces-verbal de examinare din 28.07.2025( permis de conducere) (f. d. 21); 
ordonanţa de recunoaştere a obiectelor în calitate de mijloc de probă din 28.07.2025(permis de 
conducere) (f. d. 22); declaraţiile martorului Netida Nicolai din 29.07.2025 (f. d. 23-24);  
declaraţiile martorului Garabadjiu Valentin din 30.07.2025 (f. d. 26);  declaraţiile martorului 
Stîngaci Ion din 30.07.2025 (f.d. 28-29); declarațiile învinuitei Volojaninov Anastasia Victor din 
30.07.2025 (f. d. 55); proces-verbal de examinare a documentelor din 29.07.2025 (bonul drager) 
(f. d. 56); ordonanţa de recunoaştere a documentelor în calitate de mijloc de probă din 
29.07.2025 (bonul drager) (f.d. 57) și declarația învinuitei Volojaninov Anastasia înaintată în 
conformitate cu prevederile art. 506 alin. (2) Cod de procedură penală (f. d. 60).  
Prin urmare, în ședința de judecată cu certitudine s-a constatat faptul că, inculpata 
Volojaninov Anastasia la data de 25 iulie 2025 a condus mijlocul de transport, fiind în stare de 
ebrietate alcoolică cu grad avansat.
Prin prisma textelor de lege enunțată, având în vedere întregul ansamblu  probator 
prezentat de  acuzatorul de  stat, examinat  în  ședință de judecată, din care se stabilește cu 
certitudine situația de fapt enunțată, instanța de judecată  consideră, că vina inculpatei 
Volojaninov Anastasia a fost dovedită pe deplin în ședință de judecată.
Acțiunile  inculpatei Volojaninov Anastasia fiind corect  calificate  în  baza  art. 264 1 alin. 
(1) Cod Penal după  indicele - conducerea mijlocului de transport de către o persoană, care are 
o concentrație de alcool în sânge ce depășește 0,7 g/l sau de vapori de alcool în aerul expirat ce 
depășește 0,35 mg/L.
Potrivit art. 5091 alin. (4) Cod Penal, la stabilirea pedepsei cu privire la care s-a ajuns la un 
acord între procuror şi învinuit, instanța verifică dacă individualizarea acesteia a fost efectuată în 
limitele de pedeapsă prevăzute de legea penală, dacă limitele pedepsei au fost reduse în condițiile 
art. 80 din Codul penal şi dacă au fost aplicate prevederile art.75–78 din Codul penal.
Deci, conform prevederilor art. 7 Cod Penal, la aplicarea legii penale se ține cont de 
caracterul şi gradul prejudiciabil al infracțiunii săvârșite, de persoana celui vinovat şi de 
circumstanțele cauzei care atenuează ori agravează răspunderea penală. Nimeni nu poate fi supus 
de două ori urmăririi penale şi pedepsei penale pentru una şi aceeași faptă.
Iar potrivit art. 75 alin. (1) Cod Penal, persoanei recunoscute vinovate de săvârșirea unei 
infracțiuni i se aplică o pedeapsă echitabilă în limitele fixate în Partea specială a prezentului cod 
şi în strictă conformitate cu dispozițiile Părții generale a prezentului cod. La stabilirea categoriei 
şi termenului pedepsei, instanța de judecată ține cont de gravitatea infracțiunii săvârșite, de 
motivul acesteia, de persoana celui vinovat, de circumstanțele cauzei care atenuează ori 
agravează răspunderea, de influența pedepsei aplicate asupra corectării şi reeducării vinovatului, 
precum şi de condițiile de viață ale familiei acesteia.
Deci, instanța ține cont de  faptul, că inculpata Volojaninov Anastasia se caracterizează din 
punct de vedere pozitiv de către Administrația Publică locală (f. d. 33), la evidența medicului 
narcolog și psihiatru nu se află (f. d. 43, 45),  anterior nu a fost condamnată (f. d. 46), în perioada 
anilor 1987-2025 a săvârșit o singură contravenție (f. d. 47), precum și de faptul că vina a 
recunoscut pe deplin și se căiește de cele comise.
Referitor la gravitatea infracțiunii prevăzute de art. 264 1 alin. (1) Cod  Penal, săvârșită de 
către inculpata Volojaninov Anastasia, instanța de judecată conform art. 16  Cod Penal, atestă că 
infracțiunea, în funcție de caracterul şi gradul prejudiciabil, se  atribuie la categoria infracțiunilor 
mai puțin grave, și potrivit art. 18 Cod penal inculpata a  comis infracțiunea din imprudență.
Ca circumstanțe  atenuante, conform  art. 76  alin. (1) lit. a) Cod  Penal,  instanța  constată,  
că inculpata Volojaninov Anastasia, anterior nu a fost condamnată şi pentru prima dată a  
săvârșit o infracțiune mai puţin gravă.
Circumstanțe agravante, conform art. 77 Cod  Penal, nu au fost stabilite, or, starea de 
ebrietate de către legiuitorul este stabilită în calitate de forme agravate ale infracțiunii prevăzută 
de art. 2641 alin. (1) Cod Penal, şi nu poate fi recunoscută drept circumstanță agravantă.
Conform art. 61 alin. (1), (2) Cod penal al Republicii Moldova, pedeapsa penală este o 
măsură de constrângere statală şi un mijloc de corectare şi reeducare a condamnatului ce se 
aplică de instanțele de judecată, în numele legii, persoanelor care au săvârșit infracțiuni, cauzând 
anumite lipsuri şi restricții drepturilor lor. Pedeapsa are drept scop restabilirea echității sociale, 
corectarea condamnatului, precum şi prevenirea săvârșirii de noi infracțiuni atât din partea 
condamnaților, cît şi a altor persoane. Executarea pedepsei nu trebuie să cauzeze suferințe fizice 
și nici să înjosească demnitatea persoanei condamnate.
Sancțiunea art. 2641 alin. (1) Cod  Penal, prevede pedeapsa penală cu amendă în mărime 
de la 1500 la 2500 de unități convenţionale sau cu închisoare de la 1 la 3 ani, în ambele cazuri cu 
anularea dreptului de a conduce mijloace de transport.
Instanța subliniază că potrivit modului de aplicare a pedepsei prevăzut la art. 80 alin. (1) 
Cod penal al RM, în cazul în care persoana pusă sub învinuire încheie un acord de recunoaștere a 
vinovăției, iar instanța de judecată acceptă acest acord, limitele de pedeapsă prevăzute în Partea 
specială a prezentului cod se reduc cu o treime. Potrivit art. 80 alin. (3) Cod Penal prin derogare 
de la alin.(1), în cazul în care persoana pusă sub învinuire pentru săvârșirea infracțiunilor 
prevăzute la art. 264 alin.(2), (4), (6) şi art. 264 1 încheie un acord de recunoaștere a vinovăției, 
iar instanţa de judecată acceptă acest acord, reducerea menționată la alin.(1) se aplică doar limitei 
maxime de pedeapsă prevăzute în Partea specială a prezentului cod.
Luând în considerație faptul că soluționarea cauzei penale, la solicitarea inculpatei, a avut 
loc în baza acordului de recunoaștere a vinovăției, acesta recunoscând în totalitate faptele 
incriminate și vina sa în comiterea acestora, instanța constată luarea în calcul a regulilor 
prevăzute la art. 80 alin. (1) Cod penal al RM la aplicarea pedepsei penale, astfel plafonul minim 
și maxim al pedepsei pentru infracțiunea prevăzută de art. 264 1 alin. (1) Cod Penal va fi cu 
amendă de la 1500 la 1666 unități convenționale sau cu închisoare de la 1 ( unu) la 2 (doi) ani, 
în ambele cazuri cu anularea dreptului de a conduce mijloace de transport.
Potrivit acordului de recunoaștere a vinovăției acuzatorul de stat, inculpata și avocatul 
acesteia au convenit la pedeapsa sub formă de de amendă în mărime de 1.500 unități 
convenționale, cu anularea dreptului de a conduce mijloace de transport.
Reieșind din caracterul faptei comise, circumstanțele legate de personalitatea inculpatei 
Volojaninov Anastasia, instanța de judecată consideră rezonabil aplicarea pedepsei cu amendă 
convenită prin acordul semnat.
În conformitate cu art. 157 alin. (1) CPP,  constituie mijloc material de probă 
documentele în orice formă (scrisă, audio, video, electronică etc.) care provin de la persoane 
oficiale fizice sau juridice dacă în ele sânt expuse ori adeverite circumstanțe care au importantă 
pentru cauză., iar potrivit  alin. (4), în cazurile în care documentele conţin cel puţin unul din 
elementele menţionate în art.158, acestea se recunosc drept corpuri delicte.
Referitor la corpurile delicte, instanța de judecată va decide conform art. 162 CPP. 
Potrivit alin. (1) pct. 1)-3) al articolului menționat, în cazul în care procurorul dispune încetarea 
urmăririi penale sau în cazul soluționării cauzei în fond, se hotărăște chestiunea cu privire la 
corpurile delicte. În acest caz: uneltele care au servit la săvârșirea infracțiunii vor fi confiscate și 
predate instituțiilor respective sau nimicite; obiectele a căror circulație este interzisă vor fi 
predate instituțiilor respective sau nimicite; lucrurile care nu prezintă nicio valoare și care nu pot 
fi utilizate vor fi distruse, iar în cazurile în care sunt cerute de persoane ori instituții interesate, 
ele pot fi remise acestora. 
Prin prisma acestui text de lege, instanța de judecată concluzionează ca mijloacele de 
probă recunoscute prin ordonanțele din 29.07.2025 și anume: „Tichetul Drager nr. 1894 din 
25.07.2025”(f. d. 7), urmează a fi păstrat la materialele cauzei penale pe tot termenul de păstrare 
a dosarului, iar „permisul de conducere nr. *****, din 03.01.2025, cu categoriile „B1 și B”, 
perfectat pe numele Anastasiei Volojaninov”, care se păstrează la materialele cauzei penale 
(f.d.20), după devenirea definitivă a sentinței a transmite IP ”Agenția Servicii Publice” pentru a 
fi anulat.
Conducându-se de art.art.384, 385, 389 CPP și 264 1 alin.(1) CP al RM, instanța de 
judecată, 
CONDAMNĂ:
Volojaninov Anastasia se recunoaște vinovată în comiterea infracțiunii prevăzute de art. 
2641 alin.(1) Cod Penal al RM, şi i se stabilește o pedeapsă sub formă de amendă în mărime de 
1.500 unități convenționale ceia ce constituie suma de 75.000 lei, cu anularea dreptului de a 
conduce mijloace de transport.
Se explică Anastasiei Volojaninov că, ea este în drept să achite jumătate din amenda 
stabilită, dacă o plătește în cel puțin 3 (trei) zile lucrătoare din momentul în care hotărârea devine 
executorie. În acest caz, se consideră că sancțiunea amenzii este executată integral.
Mijloacele de probă, și anume:
-                      „Tichetul Drager nr. 1894 din 25.07.2025”(f. d. 7), urmează a fi păstrat la 
materialele cauzei penale pe tot termenul de păstrare a dosarului;
-                      „Permisul de conducere nr. *****, din 03.01.2025, cu categoriile „B1 și B”, 
perfectat pe numele Anastasiei Volojaninov”, care se păstrează la materialele cauzei penale 
(f.d.20), după devenirea definitivă a sentinței a transmite IP ”Agenția Servicii Publice” pentru a 
fi anulat.
Sentința poate fi atacată la Curtea de Apel Nord în termen de 15 zile prin intermediul 
judecătoriei Edineţ. 
Președintele ședinței 
               Judecător                                                                                    Dolghieri Dan
 