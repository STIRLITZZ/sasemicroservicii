pagina  din 11
Dosarul nr. 1-351/2025               /2025270435/            /1-25161025-38-1-17112025/                                                                          
S E N T I NŢ Ă
În numele Legii
12 decembrie 2025                                                                                    mun. Orhei
Judecătoria Orhei, sediul Central
Instanța de judecată, în componența:
Președintelui ședinței,
Judecătorului                                                                                       Iurie MOVILĂ
Grefierului                                                                          Mircea DOLGHI
cu participarea:
acuzatorului de stat, procurorul în Procuratura Orhei    Alexandru MORGUN
inculpatului  Vlad MUNTEAN
apărătorului inculpatului Muntean Vlad, avocatului                   Vitalii LAZĂR
a examinat în ședință de judecată publică, în limba de stat, în baza probelor 
acumulate la urmărirea penală, cauza penală de învinuire a lui:    
Muntean Vlad ***** născut la*****, IDNP: *****, originar și domiciliat în *****, r-
nul Orhei, neîncadrat oficial în câmpul muncii, concubinaj,*****copii la 
întreținere, studii medii, nesupus militar, moldovean, cetățean al Republicii 
Moldova, anterior judecat prin sentința judecătoriei Orhei sediul Central din 
31.07.2023 în baza art. 264¹ alin. (4) Cod penal la 160 ore muncă neremunerată în 
folosul comunității, 
în comiterea infracțiunii prevăzute de art. 264 1 alin.(5) din Codul penal, 
individualizată pe semnele, conducerea mijlocului de transport de către o 
persoană care are o concentrație de vapori de alcool în aerul expirat ce depășește 
0,35 mg/l și care nu deține permis de conducere; 
procedura de citare legală a fost executată;
acuzatorul de stat, procurorul Alexandru Morgun, a solicitat ca, inculpatul 
Muntean Vlad, să fie recunoscut vinovat de comiterea infracțiunii prevăzute de 
art.2641 alin.(5) din Codul penal, și cu aplicarea prevederilor art. 80 1 din CP, de-i 
stabilit pedeapsa sub formă de închisoare pe un termen de 2 ani cu executare în 
penitenciar de tip semiînchis;
apărătorul inculpatului Muntean Vlad, avocatul Lazăr Vitalii, a menționat că, 
este de acord cu calificarea infracțiunii, vina inculpatul a recunoscut-o pe deplin 
în cadrul urmăririi penale și în ședința de judecată, și, din considerentul că, 
pagina  din 11
inculpatul se căiește sincer, a solicitat, de-i stabilit pedeapsă sub formă de 
amendă;
inculpatul Muntean Vlad, vina în comiterea infracțiunii a recunoscut, se 
căiește pentru faptele comise, solicită o pedeapsa mai blândă, sub formă de 
amendă; 
termenul de examinare a cauzei penale: 25 februarie 2025 – 10 martie 2025;
cu referire la materialele cauzei penale și a probelor administrate la faza de 
urmărire penală, instanța de judecată,  
a constatat
1.1. Muntean Vlad, care nu deține permis de conducere pentru categoria/ 
subcategoria mijlocului de transport pe care îl conducea și fiind în stare de 
ebrietate, cu concentrația vaporilor de alcool în aerul expirat de 0,88 mg/l, fapt 
confirmat prin tichetul aparatului “Drager Alcotest-6820ˮ cu seria ARTF-0133 și 
numărul testului 129 din 13.10.2025, provocată de consumul băuturilor alcoolice, 
a condus o perioadă nedeterminată de timp automobilul de model ”*****” cu 
număr de înmatriculare ***** *****, până la data de 13.10.2025, aproximativ la ora 
00:07, în mun. Orhei, str. 31 August unde a fost stopat de colaboratorii de poliție, 
prin urmare fiind verificat de angajații Inspectoratului  de Poliție Orhei.
Procedura de examinare a cauzei
2.1. În ședința de judecată, inculpatul Muntean Vlad, a declarat că îi sunt 
cunoscute probele administrate în cadrul urmăririi penale, recunoaște vinovăția 
în comiterea infracțiunea care îi este imputată şi nu dorește administrarea altor 
probe. În acest sens, în conformitate cu art.3641 din Codul de procedură penală, a 
depus o cerere prin care a solicitat examinarea cauzei în baza probelor 
administrate în cadrul urmăririi penale. 
2.2. Din probele administrate rezultă că, faptele inculpatului erau stabilite şi 
erau suficiente date cu privire la persoana lui pentru a permite stabilirea unei 
pedepse. Totodată, rechizitoriul a fost întocmit în conformitate cu prevederile 
art. 296 din Codul de procedură penală, actele de urmărire penală nu prezentau 
careva semne că ar fi lovite de nulitate absolută.
2.3. Astfel, din considerentul că, materialele dosarului penal nu conțineau 
careva indicii că, în faza de urmărire penală au fost încălcate drepturile şi 
libertățile fundamentale garantate de Convenția Europeană, deoarece faptele 
imputate inculpatului au fost just stabilite, iar participanții la proces nu au 
formulat careva cereri referitoare la contestarea acestor circumstanțe, instanța de 
judecată a admis cererea inculpatului şi a procedat la audierea acestuia potrivit 
pagina  din 11
regulilor de audiere a martorului, conform art.364 1 alin.(4) din Codul de 
procedură penală.
Argumentele inculpatului
3.1.Fiind audiat, potrivit prevederilor art.105-110, 370 din Codul de procedură 
penală, sub jurământ, asupra esenței învinuirii înaintate, inculpatul Muntean 
Vlad, și-a recunoscut vina integral în comiterea infracțiunii și a declarat că, la 
13.10.2025 era acasă în *****, r-nul Orhei și a consumat câteva pahare de bere, 
aproximativ 2-3 pahare, poate și mai mult, exact nu își amintește câte pahare. 
Fiind în stare de ebrietate a urcat la volanul automobilului personal de model 
*****, cu numere e înmatriculare *****, litrele nu le ține minte, și a pornit la stația 
PECO pentru a își procura țigări. Mașina nu era înmatriculată pe numele lui, iar 
permis de conducere nu deține. A fost stopat de colaboratorii de poliție, a 
prezentat actele, apoi a fost supus testării alcoolscopice, rezultatul fiind de 0,88 
mg/l. Cu rezultatul testării a fost de acord și nu a dorit să facă proba biologică. I 
s-a propus să îi fie prelevate probele biologice, dar el a refuzat. Colaboratorilor 
de poliție a comunicat că nu deține permis de conducere și despre faptul că a 
consumat alcool. Îi pare foarte rău de cele comise. Roagă să fie iertat pentru cele 
comise, deoarece are *****copiii minori, iar mașina a vândut-o. La cazul dat a fost 
reținut. În cazul în care va fi recunoscut vinovat de săvârșirea infracțiunii 
incriminate, solicită să fie pedepsit cu amendă, deoarece va lucra și va achita 
amenda, iar dacă va fi pedepsit cu închisoarea, nu v-a avea cine să întrețină 
familia. Amenda din anul 2017 a achitat-o.
Analiza probelor
4.1.Potrivit art.101 alin.(1) şi (2) din CPP, fiecare probă urmează să fie apreciată 
din punct de vedere al pertinenței, concludenții, utilității şi veridicității ei, iar 
toate probele în ansamblu – din punct de vedere al coroborării lor. Judecătorul 
apreciază probele conform propriei convingeri, formate în urma examinării lor în 
ansamblu, sub toate aspectele şi în mod obiectiv, călăuzindu-se de lege.
Probele acuzării administrate la faza de urmărire penală
5.1. Cu toate că, inculpatul Muntean Vlad, își recunoaște vina în comiterea 
infracțiunii imputate, de către organul de urmărire penală au fost administrate 
suficiente probe pertinente și concludente cu privire la caracterul infracțional al 
faptelor comise, cât și a vinovăției acestuia în comiterea infracțiunii, după cum 
urmează:
pagina  din 11
- Conținutul procesului-verbal de constatare a faptei din 13.10.2025, întocmit 
de către subofițerul superior al SP al SSP al IP Orhei, agent principal Talmaci 
Oleg, (f.d. 4); 
- Conținutul procesului-verbal de efectuare a testării alcoolscopice cu 
mijlocul tehnic omologat și verificat metrologic din 13.10.2025 și tichetul 
„Drager” din aceiași dată, ora 00:07 din care rezultă că în aerul expirat de către 
Muntean Vlad este o concentrație de vapori de alcool de 0,88 mg/l, ceea ce 
depășește limita admisibilă, precum și ordonanța privind recunoașterea și 
anexarea documentelor la cauza penală din 29.10.2025 din care rezultă că 
tichetul Drager a fost recunoscut ca mijloc de probă și anexat la cauza penală, 
(f.d. 8-9; 15); 
- Conținutul procesului-verbal de înlăturare de la conducerea vehiculului 
din 13.10.2025, prin care cet. Muntean Vlad a fost înlăturat de la volanul 
automobilului pe care îl conducea de marca ,,*****”, cu numerele de 
înmatriculare ,,***** *****, (f.d. 12); 
- Conținutul procesului-verbal de ridicare a vehiculului și transportare a 
cestuia la parcarea specială din 13.10.2025, prin care mijlocul de transport de 
marca ,,*****”, cu numerele de înmatriculare ,,***** *****”, a fost ridicat și 
transportat la parcarea specială amplasată pe strada Unirii 49B din municipiul 
Orhei, (f.d. 13); 
- Conținutul procesului-verbal de ridicare din data de 27.10.2025, prin care 
de la  subofițerul superior al SP al SSP al IP Orhei, agent principal Talmaci Oleg, 
a fost ridicat un fișier video din data de 13.10.2025 ce a fost înscris pe un suport 
informațional  DVD-R 4.7 GB, (f.d. 21); 
- Conținutul procesului-verbal de examinare din 28.10.2025, a suportului 
informațional  DVD-R, pe care este stocat un fișier video din data de 13.10.2025, 
ridicat prin procesul-verbal de ridicare din data de 27.10.2025. În urma 
examinării suportului informațional DVD-R, s-a constatat că acesta conține un 
fișier video din 13.10.2025. Din înregistrarea video se observă cum angajatul 
Poliției despachetează un muștuc pe care îl introduce în aparatul Drager, după 
care aparatul este preluat de către un alt polițist și care comunică unei persoane 
de gen masculin care după semnalmente este cet. Muntean Vlad, ce este îmbrăcat 
într-un hanorac de culoare gri căruia îi este comunicat faptul ca acesta să sufle în 
aparatul Drager până va auzi o pocnitură. În continuare observăm cum Muntean 
Vlad din prima încercare nu suflă în aparatul Drager, după care angajatul poliției 
din nou îi comunică faptul că acesta nu suflă, iar la cea de-a doua încercare, după 
pagina  din 11
ce cet. Muntean Vlad efectuează corect suflarea în aparatul Drager, rezultatul ce 
apare pe ecranul aparatului Drager este de 0,88 mg/l, ce totodată îi este adus la 
cunoștința lui Muntean Vlad, (f.d. 23); 
-                Conținutul procesului-verbal de ridicare din data de 27.10.2025, prin 
care de la  ofițerul serviciului comunicații a IP Orhei, inspector superior, Harea 
Elena au fost ridicate trei fișiere video din data de 13.10.2025 ce a fost înscrise pe 
un suport informațional  DVD-R 4.7 GB, (f.d. 27); 
-                Conținutul procesului-verbal de examinare din 29.10.2025, a suportului 
informațional  DVD-R, pe care sunt stocate trei fișiere video din data de 
13.10.2025, ridicat prin procesul-verbal de ridicare din data de 27.10.2025. În 
urma examinării suportului informațional DVD-R, s-a constatat că acesta conține 
trei fișiere video din 13.10.2025. Din primului fișier video cu denumirea de 
,,Video_1”, putem vedea că înregistrarea video a început la data de 13 octombrie 
2025, ora 00:12:03 până la 13 octombrie 2025, ora 00:27:04, de către angajatul 
Poliției Talmaci Oleg, iar la data de 27 octombrie 2025 ora 09:51:54 a fost creată 
de către Harea Elena, ofițer al serviciului comunicații a IP Orhei. În cele ce 
urmează, observăm că pe înregistrarea video, angajatul poliției comunică cu o 
persoană de gen masculin ce vorbește despre faptul că a consumat 2 pahare de 
bere și a urcat la volan. Ulterior, polițistul se apropie de persoana respectivă și îl 
întreabă numele prenumele acestuia, însă persoana refuză de a se prezenta. Din 
discuțiile ce urmeză, aceiași persoană refuză de a fi testată alcoolscopic, după 
care de un alt angajat al poliției îi sunt explicate consecințele refuzului de a fi 
testat, ulterior îi este propus de a-i fi prelevate probele biologice, la care persoana 
respectivă ce a fost stopată în traficul rutier, acceptă.  După ce aceștia mai 
discută, de către angajatul poliției din nou îi este oferită întrebarea către 
conducătorul vehiculului dacă acesta dorește de a fi testat alcoolscopic, însă 
șoferul evită să răspundă la întrebarea respectivă, recunoscând faptul că a 
consumat doar două beri și s-a urcat la volan, în tot acest timp, alături de elfiind 
observat un copil minor. Ulterior, șoferul s-a prezentat ca Muntean Vlad ***** 
anul nașterii*****, în timp ce angajatul poliției Talmaci Oleg documentează cazul 
dat, întocmind un proces-verbal, îi comunică lui Muntean Vlad faptul ca acesta 
să caute o unitate de transport care să-i transporte fiul acestuia acasă.
La examinarea celui de-al doilea fișier video cu denumirea de ,,Video_2”, 
observăm că la aceiași data, la ora 00:38, angajatul poliției îi comunică cet. 
pagina  din 11
Muntean Vlad pentru ca acesta să se apropie să efectueze o suflare în aparatul 
Drager, la care acesta comunică faptul că să-i fie scos un muștuc nou din peliculă 
care să fie introdus în aparat de fața acestuia, la care polițistul efectuează toate 
acțiunile respective, în tot acest timp Muntean Vlad comunicând faptul că dacă 
nu o să-i placă rezultatul, va pleca la spital pentru a-i fi prelevate probe biologice 
și anume sângele, polițistul comunicându-i că nu-i nici o problemă și că acesta 
este dreptul său, în tot acest timp cet. Muntean Vlad aflându-se lângă 
automobilul de serviciu.
În continuare, la vizualizarea celui de-al treilea fișier video cu denumirea de 
,,Video_3”, observăm că înregistrarea video se desfășoară la data de 13.10.2025 la 
ora 00:45, acolo unde cet. Muntean Vlad îi este explicadă procedura de testare 
alcoolscopică cu ajutorul aparatului Drager, unde îi este comunicat faptul ca 
acesta trebuie să efectueze o suflare timp de 5 secunde până va auzi o pocnitură. 
După ce Muntean Vlad a efectuat suflarea în aparatul Drager, rezultatul a fost de 
0,88 mg/l în aerul expirat, care totodată i-a fost adus și la cunoștința șoferului, 
(f.d. 29-30); 
5.2. Declarațiile martorului Șăptilici Anatol, care a declarat că activează în 
calitate de subofițer superior al Serviciului patrulare al Inspectoratului de poliție 
Orhei, iar la data de 12.10.2025, ora 19:00 a fost implicat în serviciu în cadrul 
Echipei de Patrulare și reacționare operativă 112, până la data de 13.10.2025 ora 
07:00, împreună cu colegul său, subofițer superior al SP al SSP al IP Orhei, 
Talmaci Oleg,  cu automobilul de serviciu de model Dacia Duster cu n/î MAI 
5042. Așadar, la data de 13.10.2025 aproximativ în jurul orei 00:07, deplasându-se 
pe strada 31 August din oraşul Orhei, colegul său Talmaci Oleg a stopat pe 
marginea dreaptă a traseului în apropiere de indicatorul 5.1. intrare în localitate 
un automobil pentru a-i verifica actele. Ulterior, după ce acesta i-a verificat și 
înmânat actele şoferului pe care îl stopase, pe traseu se deplasa un alt automobil 
de model ,,*****” cu numerele de înmatriculare ,,***** *****”, ce se deplasa haotic 
spre ei, la care acesta a fost stopat prin includerea semnalelor luminoase a 
automobilului de serviciu. În acel moment, colegul său Talmaci Oleg s-a apropiat 
de automobilul respectiv ce deja staționase, la care Anatol stătea într-o parte, 
aflându-se lângă automobilul de serviciu. Ulterior a văzut că colegul său 
discutase cu șoferul ce se afla la volanul automobilului respectiv, Anatol 
apropiindu-se de aceștia, la care colegul său i-a oferit întrebarea șoferului și 
anume dacă acesta a consumat careva băuturi alcoolice, la care șoferul ce s-a 
prezentat ca Muntean Vlad, a confirmat acest fapt. Ulterior, de către colegul 
pagina  din 11
acestuia i-a propus șoferului ca acesta să fie testat alcoolscopic, ultimul 
acceptând. Așadar, din motiv că atât lui Anatol cât și colegului acestuia expirase 
certificate prin care erau în drept de a testa alcoolscopic cu aparatele de tip 
Drager, au solicitat de a interveni la fața locului colegul acestora, Mătrăgună Ion, 
agent superior al SS al SP al SSP a IP Orhei, cel care și l-a testat alcoolscopic pe 
Muntean Vlad, în rezultatul căreia s-a depistat o concentrație de alcool în aerul 
expirat de 0,88 mg/l, tot în acel moment fiindu-i prezentat rezultatul testării și 
cet. Muntean Vlad, și totodată acestuia fiindu-i propus prelevarea probelor 
biologice, la care ultimul a refuzat acest lucru, fiind de acord cu rezultatul 
aparatului Drager. Ulterior, de către Anatol a fost întocmit Procesul Verbal de 
ridicare și aducere a vehiculului la parcarea specială, totodată fiind întocmită și 
îndreptarea pentru prelevarea probelor biologice a cet. Muntean Vlad, acesta însă 
refuzându-se, fiind de acord cu testul Drager, ce a fost contrasemnat de acesta, 
după care colegul său Talmaci Oleg a întocmit procesul-verbal de înlăturare de la 
conducerea vehiculului, după care tot Anatol a întocmit și procesul-verbal de 
audiere a persoanei în privința căreia a fost pornit proces contravențional, (f.d. 
16); 
5.3.  Declarațiile martorului Talmaci Oleg, care a declarat că la moment 
activează în calitate de subofiţer superior al Serviciului Patrulare al Secţiei 
Securitate Publică din cadrul IP Orhei. La data de 12.10.2025 ora 19:00 până la 
data de 13.10.2025 ora 07:00, acesta a fost implicat în serviciu în echipa de 
reacţionare operativă a IP Orhei, cu colegul său, agent principal Şăptilici Anatol 
cu automobilul de serviciu Dacia Duster cu numerele de înmatriculare MAI 5042. 
Aşadar, în cadrul serviciului patrulare, la data de 13.10.2025, aproximativ la ora 
00:07, deplasându-se pe strada 31 August din oraşul Orhei, au staţionat pe 
marginea dreaptă a traseului în apropiere de indicatorul 5.1. intrare în localitate 
un automobil pentru a-i verifica actele. Ulterior, după ce acesta i-a verificat actele 
şoferului pe care îl stopase, i le-a înmânat, după care tot atunci a stopat un alt 
automobil de model „*****” cu nr. de înmatriculare „***** *****”, ce se deplasa 
haotic spre aceștia, fiind stopat prin includerea semnalelor luminoase a 
automobilului de serviciu. Talmaci Oleg s-a apropiat de automobilul respectiv, şi 
a cerut actele de la şofer care s-a prezentat ca Muntean Vlad, pentru a-i fi 
verificate și tot în acel moment acesta a comunicat că nu deţine permis de 
conducere şi nici revizia tehnică pe mijlocul de transport la volanul căruia se afla. 
Astfel, în timpul discuţiei cu acesta din cavitatea bucală, Oleg a simţit un miros 
puternic de alcool, iar la întrebarea oferită de către acesta şi anume dacă 
pagina  din 11
Muntean Vlad a consumat careva băuturi alcoolice, ultimul a recunoscut, fapt 
pentru care i-a solicitat pentru a fi testat alcoolscopic cu aparatul „Drager”, 
acesta acceptând. Menţionează că în tot acel timp colegul său Şăptelici Anatol se 
afla lângă el. Astfel, din motiv că atât șui Oleg cât şi colegului acestuia expirase 
certificatele prin pare erau în drept de a testa alcoolscopic cu aparatele de tip 
Drager, a solicitat de a interveni la faţa locului colegul acestora, Mătrăgună Ion, 
agent superior al SS al SP al SSP a IP Orhei, care l-a testat cu aparatul Drager pe 
cet. Muntean Vlad. Aşadar, în urma testării alcoolscopice a cet. Muntean Vlad, s-
a depistat o concentraţie de alcool în aerul expirat de 0,88 mg/l, tot atunci fiindu-i 
prezentat rezultatul testului şi totodată fiindu-i propus prelevarea probelor 
biologice, la care Muntean Vlad a refuzat, fiind de acord cu rezultatul aparatului 
Drager. După aceasta, de către colegul acestuia, Şăptilici Anatol a fost întocmit 
Procesul Verbal de ridicare şi aducere a vehiculului la parcarea specială, iar cet. 
Muntean Vlad fiind escortat la IP Orhei, (f.d. 18); 
5.4.  Conținutul Informației din sistemul SIC „Acces Web” din care rezultă că 
Muntean Vlad nu este posesor al permisului de conducere a mijloacelor de 
transport, (f.d. 56). 
5.5. Astfel, reieșind din însăși declarațiile inculpatului Muntean Vlad, făcute 
sub jurământ, dar și a probelor acumulate la faza de urmărire penală, instanța de 
judecată reține că, fapta incriminată inculpatului și reținută la pct.1.1. din 
prezenta sentință, este demonstrată pe deplin ”dincolo de orice dubii 
rezonabile”. 
Încadrarea juridică a faptelor inculpatului
6.1. Conform actului de sesizare a instanței, inculpatul Muntean Vlad, PRIN 
Ordonanța din 14.10.2025, a fost pus sub acuzare pentru comiterea infracțiunii 
prevăzute de art. 2641 alin. (5) din Codul penal.
6.2. Articolul 264 1 alin.(5) din Codul penal, în vigoare la data comiterii faptei, 
stabilește răspunderea penală pentru, conducerea mijlocului de transport de 
către o persoană care are o concentrație de alcool în sânge ce depășește 0,7 g/l sau 
de vapori de alcool în aerul expirat ce depășește 0,35 mg/l ori care se află în stare 
de ebrietate produsă de substanțe stupefiante şi/sau de alte substanțe cu efecte 
similare, săvârșite de către o persoană care nu deține permis de conducere ori 
care este privată de dreptul de a conduce mijloace de transport sau în privința 
căreia a fost anulat dreptul de a conduce mijloace de transport.
6.3. Instanța de judecată, reține faptul că, infracțiunea prevăzute de art. 264 1 
din Codul penal, este plasată de către legiuitor în Capitolul XII „Infracțiuni în 
pagina  din 11
domeniul transporturilor”, din Partea specială a Codului penal, componența 
căreia presupune existența următoarelor elemente constitutive.
6.4.  Obiectul juridic special al infracțiunii prevăzută la art.264 1 din Codul 
penal, în privința căruia au fost îndreptate acțiunile lui Muntean Vlad, îl 
formează relațiile sociale cu privire la siguranța traficului rutier, sub aspectul 
prohibiției impuse conducătorilor mijloacelor de transport să nu conducă în stare 
de ebrietate alcoolică cu grad avansat. Din acest punct de vedere, potrivit lit. a) 
pct.14 al Regulamentului circulației rutiere, conducătorului de vehicul îi este 
interzis, printre altele, să conducă vehiculul în stare de ebrietate, sub influența 
drogurilor sau altor substanțe contraindicate, precum și sub influența 
preparatelor medicamentoase care provoacă reducerea reacției.
6.5. La rândul său, art.18 al Legii privind siguranța traficului rutier nr.131 din 
07.06.2007 stabilește, printre altele, că, pentru a conduce autovehiculul pe 
drumurile publice, conducătorul lui trebuie să fie apt din punct de vedere 
psihofiziologic.
6.6. În ce privește latura obiectivă a acestei infracțiuni, ea are următoarea 
structură: 1) fapta prejudiciabilă care constă în acțiunea de conducere a 
mijlocului de transport de către o persoană care are o concentrație de alcool în 
sânge ce depășește 0,7 g/l sau de vapori de alcool în aerul expirat ce depășește 
0,35 mg/l; 2) mijlocul de săvârșire a infracțiunii, și anume – mijlocul de transport 
în sensul art.132 Cod penal; 3) locul comiterii faptei – drum public.   
6.7. Infracțiunea prevăzută la art.264 1 din Codul penal, este una formală. Ea se 
consideră consumată din momentul începerii conducerii mijlocului de transport 
de către o persoană care are o concentrație de vapori de alcool în aerul expirat ce 
depășește 0,35 mg/l.  
6.8. Reieșind din însăși declarațiile inculpatului Muntean Vlad, a probelor 
administrate la faza de urmărire penală, instanța de judecată reține că, după ce a 
consumat băuturi alcoolice, având concentrația de alcool în aerul expirat de 0,88 
mg/l, a urcat la volanul mijlocul de transport de model ”*****” cu numărul de 
înmatriculare ***** ***** și a condus o perioadă nedeterminată de timp, până la 
data de 13.10.2025, ora ora 00:07 min., pe strada 31 August din mun. Orhei, când 
a fost stopat de angajații Inspectoratului de Poliție Orhei.
6.9.      Latura subiectivă a infracțiunii specificate la art.264 1 din Codul penal, se 
caracterizează prin intenție directă. Intenția inculpatului se demonstrează atât 
prin declarațiile acestuia, cât și din circumstanțele obiective, constatate prin 
mijloacele de probă administrate de către organul de urmărire penală, care 
pagina  din 11
denotă cert faptul că, inculpatul Muntean Vlad, își dădea seama de caracterul 
prejudiciabil al faptei, însă indiferent de aceasta, sperând că nu va fi identificat 
de organele de drept, a condus mijlocul de transport în stare de ebrietate 
alcoolică cu grad avansat.
6.10.  Subiectul infracțiunii este persoana fizică responsabilă, care la momentul 
comiterii faptei avea împlinită vârsta de 16 ani, având calitatea specială de 
conducător al autovehiculului, iar la caz, care nu deține permis de conducere. 
6.11.  În ce privește calitatea specială de conducător al autovehiculului, instanța 
de judecată a constatat supra, că inculpatul Muntean Vlad a avut această calitate, 
astfel, se constată că, acesta întrunește semnele subiectului infracțiunii prevăzute 
de art.2641 alin.(5) din Codul penal.  
6.12.  Pentru existența circumstanței prevăzute la art.264 1 alin.(5) Cod penal – 
„de către o persoană care nu deține permis de conducere sau care este privată de 
dreptul de a conduce mijloace de transport”, este necesar să fie constatat dacă la 
comiterea infracțiunii conducătorul autovehiculului nu deținea ”dreptul de a 
conduce mijloace de transport”.
6.13.  În acest sens instanța de judecată reține că, potrivit informației SIC 
”Acces Web” inculpatului Muntean Vlad, nu deține permis de conducere auto. 
(f.d. 56)
6.14.  Reieșind din limitele învinuirii înaintate, instanța de judecată consideră 
că, fapta constatată la pct.1.1., a prezentei sentințe, întrunește toate elementele 
componenței de infracțiune prevăzute la art. 264 1 alin. (5) din Codul penal, iar 
vinovăția inculpatului Muntean Vlad, a fost demonstrată „dincolo de oricare 
dubii rezonabile”, de aceea acesta urmează a fi recunoscut vinovat și condamnat 
pentru infracțiunea comisă.
Individualizarea pedepsei inculpatului
7.1. La stabilirea categoriei şi termenului pedepsei inculpatului, instanța de 
judecată în conformitate cu art.art.7, 75 din Codul penal, ține cont de gravitatea 
infracțiunii săvârșite, motivul acesteia, de caracterul şi gradul pericolului social 
deosebit al infracțiunii comise, de personalitatea inculpatului, de circumstanțele 
cauzei care atenuează ori agravează răspunderea, de influența pedepsei aplicate 
asupra corectării şi reeducării vinovatului, de condițiile de viață ale familiei 
acestuia, de acțiunile inculpatului în timpul comiterii faptei, cât și după aceasta, 
precum şi de impactul faptei prejudiciabile asupra victimei.
7.2. Potrivit art.61 alin.(1) şi (2) din Codul penal, pedeapsa penală este o 
măsură de constrângere statală şi un mijloc de corectare şi reeducare a 
pagina  din 11
condamnatului ce se aplică de instanțele de judecată, în numele legii, persoanelor 
care au săvârșit infracțiuni, cauzând anumite lipsuri şi restricții drepturilor lor. 
Pedeapsa are drept scop restabilirea echității sociale, corectarea condamnatului, 
precum şi prevenirea săvârșirii de noi infracțiuni atât din partea condamnaților, 
cât şi a altor persoane. Executarea pedepsei nu trebuie să cauzeze suferințe fizice 
și nici să înjosească demnitatea persoanei condamnate. 
7.3. Pedeapsa aplicată persoanei recunoscute vinovate trebuie să fie echitabilă, 
legală şi corect individualizată, capabilă să restabilească echitatea socială şi să 
realizeze scopurile legii şi pedepsei penale, în strictă conformitate cu dispozițiile 
părții generale a Codului penal şi stabilirea pedepsei în limitele fixate în partea 
specială.
7.4. Infracțiunea de la art.2641 alin.(5) din Codul penal, la data comiterii faptei, se 
pedepsește, in abstracto, cu amendă de la 2500 la 3000 de unități convenționale 
sau cu închisoare de la 2 la 5 ani.
7.5. Conform art.16 alin.(3) din Codul penal, infracțiunea comisă de inculpat, 
se clasifică ca infracțiune mai puțin gravă.
7.6. În condițiile art. 80 1 alin.(2) din Codul penal, se stabilește noua limită de 
pedeapsă, stabilită la art. 264 1 alin.(5) din Codul penal, prin reducerea cu o 
pătrime doar a limitei maxime de pedeapsă, adică, amendă în mărime de 2 250 
unități convenționale, sau închisoare de la 2 ani până la 3 ani 9 luni.
7.7. Potrivit prevederilor art.76 din Codul penal, instanța reține în calitate de 
circumstanțe atenuante în privința inculpatului Muntean Vlad, căința sinceră, că 
nu se află la evidența medicului psihiatru și că are la întreținere copii minori.
7.8.      Circumstanțe care agravează răspunderea inculpatului Muntean Vlad, 
conform art.77 din Codul penal, s-a constatat că anterior a fost condamnat pentru 
comiterea de infracțiuni intenționate, inclusiv similară.
7.9.      În acest sens, din informația cuprinsă în cazierul judiciar (forma 246, f.d. 
36, 78-106), se constată faptul că, inculpatul Muntean Vlad este predispus la 
comiterea infracțiunilor, or acesta anterior a fost condamnat prin sentința 
Judecătoriei Orhei, sediul Central nr. 1-242/2016 din 11.05.2027, în baza art. 186 
alin. (2) lit. b), c, d) CP, stabilită pedeapsa sub formă de amendă  în mărime de 
400 (patru sute) unități convenționale; prin sentința Judecătoriei Orhei, sediul 
Central nr. 1-196/2023 din 31.07.2023, în baza art. 264 1 alin.(4) Cod penal, stabilită 
pedeapsă sub formă de 160 ore muncă neremunerată în folosul comunității. 
7.10.  Instanța mai remarcă, că această categorie de infracțiuni se caracterizează 
printr-un grad sporit de pericol, deoarece conducerea în stare de ebrietate a 
pagina  din 11
autovehiculelor este una din principalele cauze care pot genera accidente rutiere 
soldate cu urmări grave, iar în ciuda eforturilor întreprinse de autoritățile 
statului, acest flagel continuă să fie unul frecvent întâlnit.
7.11.  Cumulul de argumente expuse, în opinia instanței de judecată, induc 
concluzia instanței că corectarea și reeducarea lui Muntean Vlad, poate avea loc 
doar în condițiile condamnării la închisoare cu executare, considerând că, doar 
prin aplicarea acestei pedepsei, se va atinge scopul pedepsei penale și ar putea 
determina inculpatul să conștientizeze fapta comisă și în general necesitatea 
respectării ordinii de drept, or acesta la locul de trai se caracterizează negativ 
(f.d. 80), anterior a mai comis infracțiuni, una fiind similară, iar pedepsele 
comunitare anterior aplicate nu și-au atins scopul.
7.12.  De aceea, conducându-se de scopurile pedepsei penale, reieșind din 
personalitatea inculpatului, caracterul infracțiunii comise, cumulul de 
circumstanțe, precum şi din noile limite ale pedepselor determinate potrivit art. 
801 alin.(2) din Codul penal, instanța de judecată apreciază că, inculpatului 
Muntean Vlad, este echitabilă aplicarea unei pedepse de sub formă de închisoare 
pe un termen de 2 ani, care potrivit art. 72 alin.(3) din Codul penal, urmează a fi 
executată în penitenciar de tip semiînchis.
Chestiunea privind măsura preventivă 
8.1. În conformitate cu prevederile art. 385 alin.(1) pct.15) din Codul de 
procedură penală, la adoptarea sentinței, instanța de judecată soluționează 
chestiunea, dacă urmează să fie revocată, înlocuită sau aplicată o măsură 
preventivă în privința inculpatului.
8.2. În conformitate cu prevederile art. 395 alin. (1) pct. 5) Cod de procedură 
penală, în dispozitivul sentinței de condamnare trebuie să fie arătată dispoziția 
privitoare la măsura preventivă ce se va aplica inculpatului până când sentința 
va deveni definitivă.
8.3. Conform procesului-verbal de reținere din 13.10.2025, Muntean Vlad, a 
fost reținut în temeiul art. 165-167 CPP, de facto la 13.10.2025, ora 00:07.
8.4. Prin Ordonanța din 15.10.2025, ora 11:40, învinuitului Muntean Vlad, 
acesta a fost eliberat la 15.10.2025, odată cu lipsa temeiurilor de privare a acestuia 
în continuare de libertate. Iar prin Ordonanța din 15.10.2025, i-a fost aplicată 
măsura preventivă  - obligația de a nu părăsi localitatea pe un termen de 60 zile, 
care la momentul nu este expirată de drept.
pagina  din 11
8.5. Potrivit prevederilor art. 176 alin. (1) din Codul de procedură penală, 
măsurile preventive … pot fi aplicate de către instanță pentru asigurarea executării 
sentinței.
8.6. Reieșind din faptul că, instanța de judecată, a adoptat soluția aplicării față 
de inculpatul Muntean Vlad, a pedepsei sub formă de închisoare cu executare, 
consideră necesar de a aplica măsura preventivă, arestarea preventivă, în 
privința inculpatului Muntean Vlad, până la rămânerea definitivă a prezentei 
sentințe, cu luarea sub strajă a acestuia din sala de ședință, în scopul asigurării 
executării sentinței
Cheltuieli judiciare 
10.1.  Potrivit materialelor cauzei penale, în cadrul procesului penal, nu au fost 
invocate suportarea a careva cheltuieli pentru instrumentarea cauzei penale. 
11.1. În conformitate cu prevederile art. 341, 364 1, 384-385, 389 și 392-395 din 
Codul de procedură penală, instanța de judecată, 
hotărăște
Muntean Vlad se recunoaște vinovat și se condamnă de comiterea infracțiunii 
prevăzute de art. 264 1 alin. (5) din Codul penal și cu aplicarea art. 80 1 din Codul 
penal, se stabilește acestuia pedeapsa sub formă de 2 (doi) ani închisoare, cu 
executarea în penitenciar de tip semiînchis. 
Se aplică inculpatului Muntean Vlad, măsura preventivă, arestarea preventivă, 
până la rămânerea definitivă a prezentei sentințe, cu luarea sub strajă a acestuia 
din sala de ședință, în scopul asigurării executării sentinței.
Termenul de executare a pedepsei urmând a fi calculat din data pronunțării 
prezentei sentințe, 12 decembrie 2025. 
Sentința cu drept de recurs, la Curtea de Apel Nord, în termen de 15 zile, prin 
intermediul Judecătoriei Orhei, sediul Central.
Președintele ședinței,
Judecătorul                             /semnătura/                Iurie MOVILĂ
Copia corespunde originalului, Judecător                                       Iurie MOVILĂ