Dosarul nr. în program 1-25065210-28-1-12052025 
Dosarul nr. manual 1-66/2025 
S E N T I N Ţ A
În numele Legii
11 decembrie 2025                                                                                      or. 
Ocnița
Judecătoria Edineţ, sediul Ocnița Republica Moldova 
Instanţa în componenţă:
Preşedintele şedinţei, judecătorul Dolghieri Dan
Grefier Galușca Ina
Cu participarea: procurorului Gorban Rada, avocatului Chilat Victor,
examinând în ședință publică, în baza probelor administrate în faza urmăririi penale, 
cauza penală de învinuire a lui: Gusar Vadim Andrei, IDNP: *****, născut la *****, 
domiciliat în or. *****, cu viza de reședință în or. *****, căsătorit, are doi copii minori la 
întreținere, studii medii incomplete, nesupus serviciului militar, neangajat în câmpul muncii, de 
naționalitate rus, cetățean al R. Moldova, anterior condamnat, antecedentele penale fiind stinse, 
-                      în săvârșirea infracțiunilor prevăzute de art. 186 alin. (2) lit. c) și art. 186 alin. 
(2) lit. c) CP,  
A  c o n s t a t a t:
În noaptea de 29 spre 30 noiembrie 2024, cet. Gusar Vadim, urmărind scopul 
sustragerii pe ascuns a bunurilor altei persoane, folosindu-se de faptul că nu este observat de 
nimeni, prin spargerea unei ferestre, a pătruns în depozitul nr.1 ce aparține PRODCOOP 
Ocnița, amplasat în or. Ocnița, str. Iu. Gagarin nr.2, de unde, a sustras pe ascuns mai multe 
bunuri materiale după cum urmează: 1) plăci de fixare, 4 seturi, la preț de 850 lei fiecare set, în 
sumă de 3400 lei și 2) 3 mânere de topor, la prețul de 55 lei fiecare, în sumă de 165 lei, astfel 
cauzând întreprinderii un prejudiciu material în sumă de 3 565 lei. Bunurile în cauză le-a pus 
pe o bicicletă într-un sac și a părăsit locul infracțiunii, iar la 30.11.2024 ora 03:30 a fost stopat 
pe strada Luceafărul din or. Ocnița de către angajații EPRO a IP Ocnița, cu bunurile 
menționate asupra sa, fiind escortat la IP Ocnița pentru documentare. 
Tot el, în perioada de timp 02.03.2025 orele 17:00 până la data de 03.03.2025 orele 
09:00, Gusar Vadim, urmărind scopul sustragerii pe ascuns a bunurilor material altei victimei, 
prin pătrundere în gospodăria cet. Mozalevscaia Tatiana, amplasată în or. Ocnița str. 
Haiducilor 7, a sustras o bicicletă, un aspirator de model „Racheta”, coasă, 4 discuri (de la 
țirculearcă), un bur de mână, un safeu pentru armă, 4-5 topoare și altele bunuri ce aparține a 
cet. Mozalevscaia Tatiana, a.n. *****, domiciliată în or. Ocnița str. Haiducilor 7. 
Astfel, prin acțiunile infracționale a lui Gusar Vadim, părții vătămate Mozalevscaia 
Tatiana, i-a fost cauzat  un prejudiciu material în suma totală de 5450 lei.
În ședință de judecată inculpatul Gusar Vadim prin cererea scrisă personal, a recunoscut în 
totalitate faptele indicate în rechizitoriu, şi a recunoscut vina, nesolicitând administrarea de probe 
noi, şi a solicitat examinarea cauzei penale în baza probelor administrate la urmărirea penală, pe 
care le recunoaște şi asupra cărora nu are obiecții.
Apărătorul inculpatului Gusar Vadim - avocatul Chilat Victor şi acuzatorul de stat - 
procurorul Rada Gorban au susținut cererea înaintată de inculpat. 
Constatând că, probele administrate la urmărirea penală stabilesc fapta inculpatei, instanța a 
admis cererea acestuia de judecarea cauzei în ordinea prevăzută în art. 364 1 CPP, pe baza probelor 
administrate  în  faza  urmăririi penale.
În ședința de judecată inculpatul Gusar Vadim, fiind audiat sub jurământ, vina a 
recunoscut integral și a declarat instanței că, la data de 02.03.2025 spre 03.03.2025 a intrat în 
gospodăria Tatianei Mozalevscaia de unde a sustras o bicicletă și mai multe bunuri indicate în 
rechizitoriu și fier uzat. Referitor la episodul din luna noiembrie 2024 a comunicat că a mers cu 
bicicleta spre un depozit din regiunea autoservisului „Scazca”, cu scopul de a găsi bunuri metalice 
pe teritoriul dat. A menționat că în momentul când a ajuns acolo a observat trei persoane care au 
ieșit de pe teritoriul acestui depozit cu ghiozdanele în spate. 
Partea vătămată Mozolevscaia Tatiana a declarat instanței că are pretenții de ordin 
material față de inculpatul Gusar Vadim în mărime de 5450 lei, deoarece până la moment nu i-
au fost restituit bunurile sustrase. 
Reprezentantul părții vătămate, directorul PRODCOOP Ocnița, Dutca Vasile în ședința 
de judecată nu s-a prezentat, instanța considerând posibilă examinarea cauzei în absența 
acestuia.
Pe lângă recunoașterea vinovăției de către inculpatul Gusar Vadim, vinovăția acestuia a 
fost dovedită şi prin probe administrate la urmărirea  penală și examinate în ședință de 
judecată, şi anume prin:
 Volumul I (dosarul nr.1-66/2025) pe epizodul din noaptea de 29 spre 30 noiembrie 
2024:
-  informația telefonice din 30.11.2024, parvenită în Serviciul de Gardă al IP Ocniţa, de 
la angajatul IP Ocnița Netida N., precum că în jurul orelor 03:30, pe strada Luceafărul din or. 
Ocnița, a fost stopat și verificat cet. Gusar Vadim, care avea asupra sa un sac cu mai multe 
bunuri material, care posibil au fost sustrase (f.d.5);
- procesul-verbal de cercetare la faţa locului, din 30.11.2024, în cadrul căreia, angajații 
poliției Netida N. și Țurcanu V. au mers din locul unde l-au stopat pe Gusar V., după urmele 
create pe zăpadă, pentru a stabili locul de unde se deplasa acesta. Astfel, deplasându-se după 
urmele acestuia, au ajuns până la teritoriul depozitului fostei uzine de conserve, amplasat pe 
strada Iu. Gagarin nr.2, din or. Ocnița, unde au depistat că plasa din gard era ridicată și după 
gard la fel se vedeau aceleași urme. Totodată, jos a fost observată o piesă confecționată din 
metal, care se asemăna cu cele din sacul dus pe bicicletă de Gusar Vadim (f.d.21);
-  demersului directorului PRODCOOP Ocnița, Vasile Dutca, din 16.12.2024, prin care 
conducerea PRODCOOP Ocnița, a solicitat atragerea la răspundere conform legislației a 
persoanelor necunoscute, care în perioada de timp 25.11.2024 – 06.12.2024, au pătruns în 
depozitul nr.1 al Întreprinderii, amplasat în or. Ocnița, str. Iu. Gagagrin nr.2, de unde au sustras 
pe ascuns mai multe bunuri materiale (f.d.44);
-  declarațiile martorului Dutca Vasile, reprezentant al PRODCOOP Ocnița, din  
25.03.2025, care a comunicat, că activează în calitate de în calitate de Director al Întreprinderii 
cooperatiste de producție PRODCOOP Ocnița.
Întreprinderea dispune de mai multe încăperi, iar unul din depozitele de uz industrial, 
nr.1, este amplasat în or. Ocnița, pe strada Iu. Gagarin nr.2.
Referitor la sustragerea bunurilor din depozitul în cauză, a menționat, că de către el a 
fost dispusă efectuarea inventarierii și potrivit actului de inventariere din 09.12.2024 s-a 
stabilit că în perioada 25.11.2024 – 06.12.2024, de către persoane necunoscute au fost sustrase 
bunuri în sumă totală de 39 245 lei după cum urmează: 1) siguranță, 9 bucăți, la preț de 350 lei 
unitatea, în sumă de 3 150 lei; 2) rulment de bielă, 3 seturi, la prețul de 180 lei fiecare, în sumă 
de 540 lei; 3) segmente de piston auto, 4 seturi, la prețul de 200 lei fiecare, în sumă de 800 lei; 
4) piston auto, 6 seturi, la preț de 250 lei fiecare, în sumă de 1500 lei; 5) trusă de prim ajutor, 2 
bucăți, la prețul de 120 lei fiecare, în sumă de 240 lei; 6) capul blocului motorului, la preț de 
350 lei; 7) dispozitiv de echilibrare a roților, 11 bucăți, la prețul de 200 lei fiecare, în sumă de 
2200 lei; 8) cilindru de frână, 3 bucăți, la  prețul de 100 lei unitatea, în sumă de 300 lei; 9) 
transformator TCЗИ-2,5 УXЛ2, o unitate, la prețul de 2250 lei; 10) releu MKУ48C, 3 bucăți, 
la preț de 150 lei fiecare, în sumă de 450 lei; 11) reductor cu motor, 1 unitate, la preț de 2350 
lei; 12) contor pentru apă, o unitate, la preț de 350 lei; 13) releu PП20M-217У3, e bucăți, la 
prețul de 130 lei fiecare, în sumă de 450 lei; 14) comutator de instalare, o unitate, la preț de 
200 lei; 15) întrerupător automat, 2 bucăți, la prețul de 1600 lei fiecare, în sumă de 3200 lei; 
16) actuator electromagnetic ПMA-4210ПУЗВ, 2 unități, la prețul de 500 lei fiecare, în sumă 
de 1000 lei; 17) ceașcă de măsurat, 2 bucăți, la prețul de 45 lei fiecare, în sumă de 90 lei; 18) 
mâner de topor, 9 bucăți, la preț de 55 lei fiecare, în sumă de 495 lei; 19) transformator de la 
redresor TПП-80-110, 1 unitate, la preț de 4500 lei; 20) termocuplu, 4 bucăți, la preț de 200 lei 
fiecare, în sumă de 800 lei; 21) placă de fixare, 4 seturi, la preț de 850 lei fiecare, în sumă de 
3400 lei; 22) capac pentru cisternă, 3 bucăți, la preț de 3000 lei fiecare, în sumă de 9000 lei; 
23) priză cu două căi, la preț de 130 lei; 24) echipament electric pentru electrostivuitor, 1 set, 
la preț de 1500 lei.
De către ofițerul de urmărire penală fiindu-i prezentat un sac cu niște piese metalice și 
trei cozi de topor, aflate în camera de păstrare a corpurilor delicte a IP Ocnița, poate comunica 
că aceste bunuri au fost sustrase din Depozitul nr.1 a Întreprinderii, de pe strada Iu. Gagarin 
nr.2, și piesele metalice din sac constituie cele 4 seturi de plăci de fixare, indicate la poziția 
nr.21, din lista bunurilor sustrase prezentată de el anterior, la prețul de 850 lei setul, în sumă de 
3400 lei, iar cozile de topor la fel sunt sustrase din același depozit, costul unei cozi fiind de 55 
lei, acestea sunt indicate la poziția 18, din aceeași listă. Suma totală a bunurilor materiale aflate 
în sacul prezentat, constituie 3 565 lei.
Așa dar, având în vedere că aceste bunuri au fost depistate și vor fi restituite 
întreprinderii, a solicitat ca întreprinderea să fie recunoscută în calitate de parte civilă în sumă 
de 35 680 lei – costul bunurilor sustrase, care nu au fost depistate până în prezent (f.d.75-76);
-     declarațiile martorului Țurcanu Vitalie din 26.03.2025, care a comunicat, că 
activează în calitate de subofițer superior al Serviciului Patrulare al SSP a IP ocnița.
La data de 29.11.2024 la ora 20:00 a intrat în serviciu împreună cu Nicolai Netida, în 
Serviciul EPRO 112 IP Ocnița, până la data de 30.11.2024 orele 08:00.
La data de 30.11.2024 în jurul orelor 03:30, în timp ce patrulau străzile din or. Ocnița, 
cu automobilul de serviciu Dacia Logan cu nr./î *****, pe strada Luceafărul, a fost observat 
cet. Gusar Vadim, *****a.n., locuitor al or. Ocnița, str. Florilor, care mergea pe jos, împingând 
o bicicletă pe care avea un sac plin cu careva bunuri. Au stabilit că în sacul menționat avea 
niște obiecte mărunte din metal, asemănătoare unor plăci de fixare de mai multe forme și trei 
cozi de topor confecționate din lemn, sacul având o greutate de aproximativ 50 kg.
La întrebarea lor de unde provin aceste bunuri, Gusar Vadim le-a comunicat că le-a luat 
de la un moș de-al său din s. Lipnic. 
Cunoscând că Gusar Vadim este o persoană predispusă de a comite infracțiuni și 
contravenții contra patrimoniului, au hotărât să verifice versiunea lui, și având în vedere faptul 
că afară erau precipitații sub formă de zăpadă, au decis să meargă pe urmele lui Gusar Vadim, 
să vadă unde duc aceste urme, pentru a stabili dacă acesta le spune adevărul, iar Gusar Vadim 
s-a deplasat mai departe spre domiciliul său.
Astfel, mergând pe urmele făcute de Gusar V. pe zăpadă, de la încălțăminte și de la 
roțile bicicletei, au ajuns până la teritoriul fostei uzine de conserve, de pe strada Iu. Gagarin 
nr.2, unde la gardul din plasă metalică, au observat o porțiune de plasă ridicată de la sol la 
înălțimea de aproximativ 40 cm, iar după gardul în cauză la fel se vedeau urme de la aceeași 
încălțăminte. La fel, jos la sol a fost observată o piesă metalică asemănătoare cu cele din sacul 
ce-l ducea Gusar Vadim.
Astfel, au înțeles că Gusar Vadim a pătruns pe teritoriul în cauză de unde a sustras 
obiectele ce le ducea în sac pe bicicletă și atunci, cu automobilul s-au deplasat după Gusar 
Vadim. L-au ajuns pe acesta pe strada 50 Ani ai Biruinței, după care l-au escortat la IP Ocnița 
pentru documentarea cazului. Bicicleta și sacul cu obiectele din el au fost ridicate, pentru 
predarea ulterioară în camera corpurilor delicte a IP Ocnița. Tot în incinta IP Ocnița a fost 
fotografiată talpa încălțămintei lui Gusar Vadim, care avea exact aceleași ornamente ca și pe 
urmele lăsate de el pe zăpadă și care duceau până după gardul fostei uzine de conserve.
Suma bunurilor sustrase de către Gusar Vadim urma să fie stabilită de angajatul IP 
Ocnița cui urma să-i fie repartizat spre examinare materialul referitor la cazul dat (f.d.81);
- declarațiile martorului Netida Nicolai, din 27.03.2025, care a comunicat, că activează 
în calitate de subofițer superior al Serviciului Patrulare al SSP a IP ocnița.
La data de 29.11.2024 la ora 20:00 a intrat în serviciu împreună cu Țurcanu Vitalie, în 
Serviciul EPRO 112 a IP Ocnița, până la data de 30.11.2024 orele 08:00.
La data de 30.11.2024 în jurul orelor 03:30, în timp ce patrulau străzile din or. Ocnița, 
cu automobilul de serviciu Dacia Logan cu nr./î *****, pe strada Luceafărul, a fost observat 
cet. Gusar Vadim, *****a.n., locuitor al or. Ocnița, str. Florilor, care mergea pe jos, împingând 
o bicicletă pe care avea un sac plin cu careva bunuri. Au stabilit că în sacul menționat avea 
niște obiecte mărunte din metal, asemănătoare unor plăci de fixare de mai multe forme și trei 
cozi de topor confecționate din lemn, sacul având o greutate de aproximativ 50 kg.
La întrebarea lor de unde provin aceste bunuri, Gusar Vadim le-a comunicat că le-a luat 
de la un moș de-al său din s. Lipnic. 
Cunoscând că Gusar Vadim este o persoană predispusă de a comite infracțiuni și 
contravenții contra patrimoniului, au hotărât să verifice versiunea lui, și având în vedere faptul 
că afară erau precipitații sub formă de zăpadă, au decis să meargă pe urmele lui Gusar Vadim, 
să vadă unde duc aceste urme, pentru a stabili dacă acesta le spune adevărul, iar Gusar Vadim 
s-a deplasat mai departe spre domiciliul său.
Astfel, mergând pe urmele făcute de Gusar Vadim pe zăpadă, de la încălțăminte și de la 
roțile bicicletei, au ajuns până la teritoriul fostei uzine de conserve, de pe strada Iu. Gagarin 
nr.2, unde la gardul din plasă metalică, au observat o porțiune de plasă ridicată de la sol la 
înălțimea de aproximativ 40 cm, iar după gardul în cauză la fel se vedeau urme de la aceeași 
încălțăminte. La fel, jos la sol a fost observată o piesă metalică asemănătoare cu cele din sacul 
ce-l ducea Gusar Vadim.
Astfel, au înțeles că Gusar Vadim a pătruns pe teritoriul în cauză de unde a sustras 
obiectele ce le ducea în sac pe bicicletă și atunci, cu automobilul s-au deplasat după Gusar 
Vadim. L-au ajuns pe acesta pe strada 50 Ani ai Biruinței, după care l-au escortat la IP Ocnița 
pentru documentarea cazului. Bicicleta și sacul cu obiectele din el au fost ridicate, pentru 
predarea ulterioară în camera corpurilor delicte a IP Ocnița. Tot în incinta IP Ocnița a fost 
fotografiată talpa încălțămintei lui Gusar Vadim, care avea exact aceleași ornamente ca și pe 
urmele lăsate de el pe zăpadă și care duceau până după gardul fostei uzine de conserve.
Suma bunurilor sustrase de către Gusar Vadim urma să fie stabilită de angajatul IP 
Ocnița cui urma să-i fie repartizat spre examinare materialul referitor la cazul dat (f.d.83);
-     procesului-verbal de ridicare din 30.11.2024, prin care, de la Gusar Vadim, a fost 
ridicată bicicleta de culoare verde combinat cu albastru și sacul de culoare cafenie în care se 
aflau 3 cozi de topor confecționate din lemn și piesele confecționate din lemn (f.d. 14); 
-     procesului-verbal de examinare din 11.12.2024, prin care, examinării au fost supuse 
bunurile ridicate de la Gusar Vadim la data de 30.11.2024 (f.d. 42); 
           Corpuri delicte:
Prin ordonanța de recunoaștere a obiectelor în calitate de corpuri delicte din 
11.12.2024, prin care, bunurile ridicate la 30.11.2024 de la Gusar Vadim, au fost transmise la 
păstrare în camera de păstrare a corpurilor delicte a IP Ocnița (f.d. 40).
Volumul II (dosarul nr. 1-127/2025) pe epizodul din perioada de timp 02.03.2025 
orele 17:00 până la 03.03.2025 orele 09:00:
- declarațiile părții vătămate Mozalevscaia Tatiana, prin care s-a constatat că, temporar 
locuiește pe adresa str.***** r-nul Ocnița împreună cu sora Luganova Claudia Victor, dar are 
și domiciliul său personal pe adresa str. ***** r-nul Ocnița. Astfel, a comunicat precum că, la 
02.03.2025 de dimineață a fost la domiciliu său să văd dacă totul e în regulă și totodată seara 
pe la orele 17:00 la  fel a fost să verific dacă totul e în regulă. Deja la 03.03.2025 de dimineața 
ajungând la domiciliul a depistat că un geam este spart și deschis, însă ușa de intrare era 
închisă. Urmare ea a deschis ușa de intrare cu cheile sale și intrând în interiorul casei a 
observat că toate lucrurile, obiectele  nu stau la locul lor adică era un haos și lipseau niște 
lucruri. Văzând toate aceste ultima repede s-a întors l-a sora sa Loganova Claudia și i-a spus 
despre cele întâmplate, după care ea a apelat la serviciul 112. După o perioadă scurtă de timp 
au venit angajații de poliție și au documentat cazul. Așa dar examinând domiciliul și garajul 
care la fel se afla lângă casă, s-a depistat mai multe obiecte ce au fost sustrase precum: 
Bicicletă de culoare roșie fără portbagaj, 3 lăzi din lemn în care erau ,,bolturi,, găici, aspirator 
„Raketa ” posibil culoare verde, o coasă, 4 discuri de la ,,țirculearcă,, un bur de mână, 2 lomuri 
aceste obiecte au fost sustrase din garaj, iar din domiciliu un safeu pentru armă de culoare sură, 
2 plite din fontă, 3 lăzi cu instrumente, o plită electrică de preparat mâncare de culoare albă, o 
,,duhovcă,, de tip sovietic, 4-5 topoare cu mâner din lemn  și 2 ,,listuri,, de metal 2m x 60 cm 
(f.d.51);           
 - declarațiile martorului Netida Nicolai, prin care s-a constatat că, la 03.03.2025 orele 
08:00 până la 03.03.2025 orele 20:00 el împreună cu agentul Rusnac D, au intrat în serviciul 
EPRO-112 pe teritoriul raionului Ocniţa.  
Aproximativ la orele 12:20  de la unitatea de gardă Ocnița au primit informație precum 
că la 03.03.2025, în jurul orelor 12:00, în or. Ocnița, str. Haiducilor 6, localnica Luganova 
Cladiua a depistat faptul pătrunderii în domiciliu prin forțarea geamului. Deplasându-se la fața 
loculi au primit plângere de la cet. Mozalevscaia Tatiana stăpâna casei, care a indicat mai 
multe bunuri sustrase printre care și o bicicletă de culoare roșie de model „Desna” și 
materialele acumulate s-au transmis în IP Ocnița. Deja la 05.03.2025 aproximativ orele 12:00 
aflându-se în afara orelor de serviciu și deplasându-se prin or. Ocnița, pe str. 50 Ani ai 
Biruinței a observat o persoana de gen masculin pe numele Gusari Vadim alias „ Crepiș ”care 
se deplasa cu o bicicletă de culoare roșie de model „Desna ”. În momentul cela Netida Nicolai 
s-a adus aminte de cazul cu furtul de la Mozalevscaia Tatiana și repede a apelat pe Ofițer 
superior de investigații al BZPC a IP Ocnița inspector principal M. Poperecinâi știind că este 
responsabil pe teritoriul dat, după care a comunicat cele observate. Asta este totul ce pot 
comunica la cazul dat (f.d.46);
- declarațiile martorului Luganova Claudia, prin care s-a constatat că, locuiește pe 
adresa sus-indicată împreună cu familia sa și sora Mozalevscaia Tatiana dar care ultima deține 
și o gospodărie pe adresa str. ***** r-nul Ocnița. Așa dar, la 03.03.2025 de dimineața sora 
Mozalevscaia Tatiana s-a dus la domiciliul ei să verifice dacă totul e în regulă, după care în 
jurul orelor 10:00 a revenit înapoi și i-a comunicat că la domiciliul ei prin pătrundere, prin 
deteriorarea geamului a domiciliul cineva a intrat și au sustras mai multe bunuri. Auzind toate 
cele spuse de sora Mozalevscaia Tatiana, ultima a rugat ca  să apeleze la serviciu 112 și să 
declare cele întâmplate și după o perioadă de timp au sosit angajații de poliție și au documentat 
cazul. Urmare stând de vorbă cu sora Tatian, ultima a comunicat că de la domiciliu ei s-au 
sustras mai multe bunuri precum: Bicicletă de culoare roșie fără portbagaj de model „Desna”, 3 
lăzi din lemn în care erau bolturi, gaici, aspirator „Raketa ” posibil culoare verde, o coasă, 4 
discuri de la țirculearcă, un bur de mână, 2 lomuri aceste obiecte au fost sustrase din garaj, iar 
din domiciliu un safeu pentru armă de culoare sură, 2 plite din fontă, 3 lăzi cu instrumente, o 
plită electrică de preparat mâncarea de culoare albă, o duhovca de tip sovietic, 4-5 topoare cu 
mâner din lemn  și 2 listuri de metal 2m x 60 cm. Asta este totul ce pot comunica la cazul dat, 
cine ar putea fi putut comite furtul dat nu cunoaște (f.d.44);
- declarațiile martorului Lesnic Anatolie, prin care s-a constatat că, în prezent oficial în 
câmpul muncii  nu este angajat. Însuși pentru viața își face venit  cu aceea că lucrez cu ziua, 
dar uneori activează pe teritoriul punctului de colectare a metalelor uzate din or. Ocnița. 
La întrebările adresate a comunicat că pe la începutul lunii martie 2025, data precis nu 
ține minte, dar probabil pe 03.03.2025 el se afla pe teritoriul punctului de primire a metalelor 
uzate din or. Ocnița, unde se afla lingă cântări și primea  de la lume metale uzate. Lucru a 
început în jurul orelor 08:00, dar pe la 08.30 la punctul de primire a metalelor a venit o 
persoană pe nume Vadim alias „Crepiș” și cu el avea un cărucior mare pe două roți, pe care 
avea diferite obiecte din metal. Anatolie i-a spus să meargă la cântar, unde ultimul a început să 
descarce  de pe cărucior. Antolie a început să-l ajute la descărcare și își aduce aminte că 
cărucior avea un safeu pentru arme de culoare sură, în care era diferite bunuri din metal de 
dimensiuni mici (tranzistorii), la fel era plită de gaz (aragaz) de culoare albă, pe care la fel erau 
niște piese mici și instrumente din metal. Încă erau doi saci de culoare albă  în care erau 
diferite obiecte precum „capace”, cratițe și alte bunuri din fier, iar la fundul căruciorului  erau  
2 plite din fontă (de la sobă). Urmare toate bunurile aduse de „ Crepiș” s-au pus pe cântări și 
dacă își aduce aminte corect, erau în jur de 150 kg. În continuare Anatolie l-a întrebat pe 
Vadim alias „Crepiș” de unde sunt bunurile aduse și dacă nu sunt sustrase de undeva, la care 
ultimul i-a spus că nu sunt furate și îi aparține lui personal. După aceasta Anatolie a dat bani 
pentru  metal și ultimul a plecat într-o direcție necunoscută. Mai mult ultimul în ziua aceea nu 
a mai fost. Asta este tot ce a comunicat pe cazul dat (f.d.42);
- procesul-verbal de cercetare la fața locului din 03.03.2025, efectuat în or. Ocnița r-ul 
Ocnița la gospodăria cet. Mozalevscaia Tatiana (f.d.11);
- conținutul planșei fotografice la procesul verbal de cercetare la fața locului din data de 
03.03.2025 (f.d.12);
- procesul-verbal de ridicare din 05.03.2025, prin care a fost ridicat o bicicletă de 
culoare roșie de model ,,Desna,, (f.d.34);
        Corpurile delicte: 
În baza ordonanței de recunoaștere în calitate de corp delict din 03.04.2025, a fost 
recunoscut ca corp delict bicicleta de culoare roșie de model ,,Desna” care a fost ridicată la 
05.03.2025 de la Gusari Vadim (f.d.39).
Prin urmare, instanța de judecată, analizând şi verificând probele acumulate la cauza 
penală, respectându-se prevederile art.101 CPC sub toate aspectele din punct de vedere al 
pertinenței, concludentei, utilității și veridicității și al coroborării lor, consideră, că vina 
inculpatului Gusar Vadim a fost dovedită pe deplin în ședința de judecată. Acțiunile 
inculpatului Gusar Vadim fiind corect calificate în baza art. 186 alin. (2) lit. b) Cod Penal, 
după semnele: furtul, adică sustragerea pe ascuns a bunurilor altei persoane, săvârșită prin 
pătrundere în alt loc de depozitare.
La individualizarea pedepsei inculpatului, instanța de judecată ține cont de prevederile 
art. 7 şi 75 Cod Penal, şi se va conduce de criteriile ce asigură aplicarea față de acesta a unei 
pedepse echitabile, legale şi individualizate.
Deci, conform  prevederilor art. 7 Cod Penal,  la aplicarea legii penale se ține cont de 
caracterul şi gradul prejudiciabil al infracțiunii săvârșite, de persoana celui vinovat şi de 
circumstanțele cauzei care atenuează ori agravează răspunderea penală. (2) Nimeni nu poate fi 
supus de două ori urmăririi penale şi pedepsei penale pentru una şi aceeași faptă.
Iar potrivit art. 75 alin. (1) Cod Penal, persoanei recunoscute vinovate de săvârșirea 
unei infracțiuni i se aplică o pedeapsă echitabilă în limitele fixate în Partea specială a 
prezentului cod şi în strictă conformitate cu dispozițiile Părții generale a prezentului cod. La 
stabilirea categoriei şi termenului pedepsei, instanța de judecată ține cont de gravitatea 
infracțiunii săvârșite, de motivul acesteia, de persoana celui vinovat, de circumstanțele cauzei 
care atenuează ori agravează răspunderea, de influența pedepsei aplicate asupra corectării şi 
reeducării vinovatului, precum şi de condițiile de viață ale familiei acestuia.
Prin urmare, instanța de judecată reține, că inculpatul Gusar Vadim anterior a fost 
condamnat, antecedentele penale fiind stinse (f.d.95 volumul I; f.d.58-59 volumul II), vina a 
recunoscut pe deplin, la locul de trai se caracterizează negativ (f. d. 67, volumul I, f.d.111, 
volumul II), la evidența medicului  narcolog şi psihiatru nu se află (f. d. 108, 110 volumul I; f. 
d. 69, 71 volumul II) și conform cazierului juridic la răspundere contravențională a fost atras 
de mai multe ori (f. d. 96, 98 vol.-I, f. d. 60 vol.-II)
Circumstanțe atenuate prevăzute la  art. 76 Cod Penal, a fost stabilite  recunoașterea  
vinovăției  și căința sinceră a inculpatului Gusar Vadim.
 Ca circumstanțe agravante, ale gradului de vinovăție prevăzute la art. 77 Cod Penal, s-a 
stabilit - săvârșirea infracțiunii de către o persoană care anterior a fost condamnată pentru 
infracțiune similară.
Conform art. 61 Cod Penal, pedeapsa penală este o măsură de constrângere statală şi un 
mijloc de corectare şi reeducare a condamnatului ce se aplică de instanțele de judecată, în 
numele legii, persoanelor care au săvârșit infracțiuni, cauzând anumite lipsuri şi restricții 
drepturilor lor. (2) Pedeapsa are drept scop restabilirea echității sociale, corectarea şi 
resocializarea condamnatului, precum şi prevenirea săvârșirii de noi infracțiuni atât din partea 
condamnaților, cât şi a altor persoane. Executarea pedepsei nu trebuie să cauzeze suferințe 
fizice şi nici să înjosească demnitatea persoanei condamnate.
Instanța de judecată constată că infracțiunile săvârșite de către inculpatul Gusar Vadim, 
prevăzute de art. 186 alin.(2) lit. c) Cod Penal, prevede pedeapsa penală cu amendă în mărime 
de la 650 la 1350 unități convenţionale sau cu muncă neremunerată în folosul comunității de la 
180 la 240 de ore, sau cu închisoare de pînă la 4 ani.
Conform prevederilor art. 80 1 alin. (1) Cod penal, în cazul în care inculpatul a 
recunoscut săvârșirea faptelor indicate în rechizitoriu şi a solicitat ca judecata să se facă pe 
baza probelor administrate în faza de urmărire penală, acesta beneficiază de reducerea cu o 
pătrime a limitelor de pedeapsă prevăzute în Partea specială a prezentului cod în cazul 
pedepsei cu amendă, cu muncă neremunerată în folosul comunității sau cu închisoare. 
Luând în considerație faptul că, cauza a fost examinată în baza probelor administrate în 
faza de urmărire penală, potrivit art. 364 Cod de procedură penală coroborat cu prevederile art. 
801 alin. (1) Cod penal, plafonul minim și maxim al pedepsei va fi cu amendă în mărime de la 
500 la 1012,5 unități convenționale (art. 64 alin. (3) Cod penal); sau cu muncă neremunerată în 
folosul comunității de la 120 până la 160 de ore; sau cu închisoare de la 3 luni până la 2 ani și 
8 luni (art. 70 alin. (2) Cod penal).
Prin urmare, ținând cont de caracterul și gradul pericolului social al infracțiunii 
săvârșite de personalitatea inculpatului, de comportamentul acestuia în cadrul examinării 
cauzei în instanța de judecată, căința lui sinceră, de circumstanțe atenuante, și cele agravante, 
pretențiile înaintate de către părțile vătămate, instanța ajunge la concluzia de a-i stabili 
inculpatului Gusar Vadim o pedeapsă sub formă de închisoare.
  În baza art. 84 Cod penal, pentru concurs de infracțiuni prin cumul total al pedepselor 
de a stabili lui Gusar Vadim pedeapsa definitivă sub formă de închisoare pe un termen de 6 
(șase) luni, cu executarea pedepsei în penitenciar de tip semiînchis.
Referitor la acțiunea civilă înaintată de către reprezentantul părții vătămate, directorul 
PRODCOOP Ocnița, Dutca Vasile în cadrul urmăririi penale și susținută în cadrul ședinței de 
judecată privind încasarea din contul inculpatului în folosul PRODCOOP Ocnița a 
prejudiciului material în mărime de 3565 lei, instanța de judecată consideră cererea 
neîntemeiată și urmează a fi respinsă în legătură cu faptul că bunurile sustrase în sumă de 3565 
lei se păstrează în camera de păstrare a corpurilor delicte a IP Ocnița și vor fi restituite către 
PRODCOOP Ocnița.
Ce ține de pretențiile materiale înaintate de către partea vătămată Mozolevscaia Tatiana, 
instanța consideră necesar de a încasa parțial paguba micșorând cuantumul cu 1500 lei ce 
reprezintă prețul bicicletei care se păstrează în camera de păstrare a corpurilor delicte a IP 
Ocnița și va fi restituită părții vătămate.
Potrivit art. 158 alin. (1) din Codul de procedură penală corpuri delicte sânt recunoscute 
obiectele în cazul în care există temeiuri de a presupune că ele au servit la săvârșirea 
infracțiunii, au păstrat asupra lor urmele acțiunilor criminale sau au constituit obiectivul 
acestor acțiuni, precum şi bani sau alte valori ori obiecte şi documente care pot servi ca 
mijloace pentru descoperirea infracțiunii, constatarea circumstanțelor, identificarea persoanelor 
vinovate sau pentru respingerea învinuirii ori atenuarea răspunderii penale. 
Conform prevederilor art. 162 al. 1 Cod de procedură penală, în cazul în care procurorul 
dispune încetarea urmăririi penale sau în cazul soluționării cauzei în fond, se hotărăște 
chestiunea cu privire la corpurile delicte. În acest caz: 1) uneltele care au servit la săvârșirea 
infracțiunii vor fi confiscate şi predate instituțiilor respective sau nimicite; 2) obiectele a căror 
circulație este interzisă vor fi predate instituțiilor respective sau nimicite; 3) lucrurile care nu 
prezintă nici o valoare şi care nu pot fi utilizate vor fi distruse, iar în cazurile în care sânt cerute 
de persoane ori instituţii interesate, ele pot fi remise acestora; 4) banii şi alte valori dobândite 
pe cale criminală sau asupra cărora au fost îndreptate acţiunile criminale se restituie 
proprietarului sau, după caz, se trec în venitul statului. Celelalte obiecte se predau 
proprietarilor legali, iar dacă aceştia nu sânt identificați, se trec în proprietatea statului. În caz 
de conflict referitor la apartenenţa acestor obiecte, litigiul se soluționează în ordinea procedurii 
civile. Banii marcaţi, asupra cărora au fost îndreptate acţiunile criminale, se trec în venitul 
statului, iar echivalentul lor se restituie proprietarului de la bugetul de stat; 5) documentele care 
constituie corpuri delicte rămân în dosar pe tot termenul de păstrare a lui sau, la solicitare, se 
remit persoanelor interesate; 6) obiectele ridicate de organul de urmărire penală, dar care nu au 
fost recunoscute corpuri delicte, se remit persoanelor de la care au fost ridicate.
Reieșind din prevederile legale sus enunțate, instanța de judecată va dispune ca corpurile 
delicte recunoscute prin ordonanța din 11 decembrie 2024 (f. d. 40), care se păstrează în 
camera de păstrare a corpurilor delicte a Inspectoratului de Poliție Ocnița, și anume: „3 cozi 
pentru topor confecționate din lemn, 2 copaci de la motor electric și mai multe detalii 
confecționate din metal de culoare sură”,  după definitivarea sentinței, se restituie către 
PRODCOOP Ocnița, iar „Bicicleta de culoare verde combinată cu albastru sigilată cu 
amprenta ștampilei nr. 1 al IP Ocnița”, după definitivarea sentinței, se restituie lui Gusar 
Vadim.
Totodată instanța va dispune să fie restituită proprietarei Mozalevscaia Tatiana 
„bicicleta de culoare roșie de model ,,Desna”, recunoscută în calitate de corp delict prin 
ordonanța din 03.04.2025, care se află la păstrare în camera de păstrare a corpurilor delicte a IP 
Ocnița.
În baza art. art. 332, 340, 384-385, 389, 391 alin. (l) pct.6) CPP, instanța de judecată, 
H O T Ă R Ă Ş T E:
Gusar Vadim se recunoaște vinovat în săvârșirea infracțiunii prevăzute de art. 186 alin. 
(2) lit. c) (episodul din noaptea de 29 spre 30 noiembrie 2024)  Cod penal și i se aplică o 
pedeapsă sub formă de închisoare pe un termen de 3 (trei) luni cu executarea pedepsei în 
penitenciar de tip semiînchis. 
Gusar Vadim se recunoaște vinovat în săvârșirea infracțiunii prevăzute de art. 186 alin. 
(2) lit. c) (episodul din perioada de timp 02.03.2025 - 03.03.2025) Cod penal și i se aplică o 
pedeapsă sub formă de închisoare pe un termen de 3 (trei) luni cu executarea pedepsei în 
penitenciar de tip semiînchis.
În conformitate cu prevederile art. 84 alin. (1) Cod penal, pentru concurs de infracțiuni, 
prin cumulul total al pedepselor aplicate, se stabilește lui Gusar Vadim pedeapsa definitivă sub 
formă de închisoare pe un termen de 6 (șase) luni, cu executarea pedepsei în penitenciar de tip 
semiînchis.
Termenul ispășirii pedepsei aplicate lui Gusar Vadim a calcula din momentul reținerii 
acestuia.
Se aplică în privința lui Gusar Vadim măsura preventivă sub formă de arest, până la 
definitivarea sentinței.
Se resping pretențiile înaintate de către reprezentantul PRODCOOP Ocnița, Dutca 
Vasile privind încasarea pagubei materiale în mărime de 3565 (trei mii cinci sute șaizeci și 
cinci) lei, ca fiind neîntemeiate.
Se încasează de la Gusar Vadim în beneficiul lui Mozalevscaia Tatiana paguba 
materială în mărime de 3950 (trei mii nouă sute cinzeci) lei, în rest pretențiile se resping, ca 
fiind neîntemeiate.
Corpurile delicte, și anume:
-                     „3 cozi pentru topor confecționate din lemn, 2 copaci de la motor electric și 
mai multe detalii confecționate din metal de culoare sură”, care se află la păstrare în camera 
de păstrare a corpurilor delicte a IP Ocnița, după definitivarea sentinței, se restituie părții 
vătămate PRODCOOP Ocnița;
-                     „Bicicleta de culoare verde combinată cu albastru sigilată cu amprenta 
ștampilei nr. 1 al IP Ocnița”, care se află la păstrare în camera de păstrare a corpurilor delicte 
a IP Ocnița, după definitivarea sentinței, se restituie lui Gusar Vadim.
-                     „Bicicleta de culoare roșie de model ,,Desna”, recunoscută în calitate de corp 
delict prin ordonanța din 03.04.2025, care se află la păstrare în camera de păstrare a corpurilor 
delicte a IP Ocnița, după definitivarea sentinței, se restituie proprietarei Mozalevscaia Tatiana
Sentinţa poate fi atacată la Curtea de Apel Nord în termen de 15 zile, de la pronunţare 
prin intermediul judecătoriei Edineţ. 
Președintele ședinței
Judecătorul                                                                                               Dolghieri Dan