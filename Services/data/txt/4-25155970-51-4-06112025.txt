Dosarul  nr. 4-1221/2025; 
4-25155970-51-4-06112025                                                                                                                
H  O  T  Ă  R  Â  R  E
În numele Legii
11 decembrie 2025                                                                                               mun. Ungheni
Judecătoria  Ungheni, 
Instanţa de judecată în componenţă:
Preşedintele şedinţei, judecătorul Mihail Ulinici
Grefier                                                                       Crăciun Tatiana
În lipsa:
Reprezentantului autorităţii din care face parte agentul constatator al Inspectoratului de 
Poliție Nisporeni, Luncaș Andrei
Contravenientului Ciobanu Mihail
Victimei Cazacu Tatiana
a judecat în şedinţă  publică cauza contravenţională în privinţa lui Ciobanu Mihail, născut la 
***** învinuit de săvârșirea contravenţiei prevăzute de art. 69 alin. (1) Cod contravenţional, 
instanţa de judecată ,-
C O N S T A T Ă
1. În baza procesului-verbal cu privire la contravenţie din 03 noiembrie 2025 acţiunile lui 
Ciobanu Mihail, au fost încadrate de agentul constatator în baza art. 69 alin. (1)  Cod 
contravenţional,  exprimate prin faptul că, la data de 30 octombrie 2025 orele 11:00, la 
domiciliul în sat. Isăicani raionul Nisporeni, în urma unui conflict, a înjurat-o prin exprimare 
verbală, pe nora sa Cazacu Tatiana, ofensându-o intenționat, ceia ce contravine normelor de 
conduită general acceptate într-o societate democratică.
În instanţa de judecată reprezentantul autorităţii din care face parte agentul constatator al 
Inspectoratului de Poliție Nisporeni, Luncaș Andrei, fiind înștiințat legal, despre data, ora și 
locul examinării cauzei contravenționale, nu s-a prezentat în fața instanței de judecată, însă la 
materialele cauzei contravenționale este anexată cererea acesteia  prin care susține procesul-
verbal cu privire la contravenție cu recomandarea înaintată și  solicită examinarea cauzei în lipsa 
sa. Conform art. 455 alin. (2) Cod contravenţional, instanța a dispus examinarea cauzei în 
absența acestuia.
2. În instanța de judecată contravenientul Ciobanu Mihail, fiind înștiințat legal, despre data, 
ora și locul examinării cauzei contravenționale, nu s-a prezentat în fața instanței de judecată,  
însă la materialele cauzei, este anexată cererea acestuia prin care solicită examinarea cauzei 
în absența sa, fiind de acord cu recomandarea agentului constatator.
3. În ședința de judecată, victima Cazacu Tatiana, fiind înștiințată legal despre data și ora 
examinării cauzei, nu s-a prezentat, nu a adus la cunoștință motivele neprezentării și nu a 
solicitat examinarea cauzei în absența sa.
4. În conformitate cu prevederile art. 455 alin. (3) Cod contravențional, neprezentarea în şedinţă 
a făptuitorului sau a victimei, legal citate, fără motive întemeiate nu împiedică judecarea 
cauzei contravenţionale.
5.Astfel, ținind cont de termenul restrîns stabilit de lege pentru examinarea cauzei 
contravenționale, și anume art. 454 alin. (1) Cod contravențional, care prevede că " cauza 
contravenţională se judecă în termen rezonabil, dar nu mai mult de 2 luni de la data intrării 
dosarului în instanţa de judecată ", considerînd că procedura de citare legală a fost respectată, 
în conformitate cu prevederile 455 Cod contravențional, instanța de judecată a dispus 
desfășurarea ședinței de judecată în lipsa agentului constatator Luncaș Andrei a 
contravenientului Ciobanu Mihail și a victimei Cazacu Tatiana.
6. Cercetând materialele dosarului, verificând argumentele invocate în raport cu probele 
prezentate, instanţa de judecată conchide că în acțiunile lui Ciobanu Mihail, sunt prezente 
semnele faptei contravenționale prevăzute de art. 69 alin. (1) Cod contravenţional, 
acțiunile acestuia corect au fost încadrate în baza acestui  articol, temeiuri de încetare a 
procesului nu au fost constatate.
7.Conform art. 458 Cod contravenţional, examinînd cauza contravenţională, instanţa de 
judecată este obligată să determine: caracterul veridic al contravenţiei imputate, existenţa 
cauzelor care înlătură caracterul contravenţional al faptei, vinovăţia persoanei în a cărei 
privinţă a fost pornit procesul contravenţional, existenţa circumstanţelor atenuante şi/sau 
agravante, necesitatea sancţionării şi, după caz, caracterul sancţiunii contravenţionale şi alte 
aspecte importante pentru soluţionarea justă a cauzei, iar potrivit prevederilor art. 394 alin. 2 
şi art. 460 Cod contravenţional, instanţa de judecată hotărăşte asupra cauzei contravenţionale 
prin decizie (hotărîre) asupra aspectelor faptic şi juridic ale cauzei.
8.Conform art. 443 Cod contravenţional, procesul-verbal cu privire la contravenţie va 
cuprinde: a) data (ziua, luna, anul), ora şi locul încheierii; b) calitatea, numele şi prenumele 
agentului constatator, denumirea autorităţii pe care o reprezintă; c) numele, prenumele, 
domiciliul, ocupaţia persoanei în a cărei privinţă a fost pornit procesul contravenţional, datele 
din buletinul lui de identitate sau, după caz, din alt act care stabileşte identitatea persoanei, 
iar în cazul persoanei juridice, denumirea, sediul, codul ei fiscal, datele persoanei fizice care 
o reprezintă; d) fapta contravenţională, locul şi timpul săvîrşirii ei, circumstanţele cauzei care 
au importanţă pentru stabilirea faptelor şi consecinţelor lor juridice, evaluarea eventualelor 
pagube cauzate de contravenţie; e) încadrarea juridică a faptei, norma materială 
contravenţională şi indiciile calificative ale elementelor constitutive ale contravenţiei; f) 
aducerea la cunoştinţa persoanei în a cărei privinţă a fost pornit procesul contravenţional şi a 
victimei a drepturilor şi obligaţiilor lor prevăzute la art.384 şi 387; g) obiecţiile şi probele pe 
care persoana în a cărei privinţă a fost pornit procesul contravenţional le aduce în apărarea sa, 
precum şi obiecţiile şi probele victimei; h) informaţii despre instituţia bancară şi despre 
modul de plată a amenzii.
9.Conform art. 7 Cod contravențional, persoana poate fi sancționată numai pentru 
contravenția în a cărei privință este dovedită vinovăția sa, cu respectarea normelor 
prezentului cod.
10.Conform art. 375 alin. (3) Cod contravenţional, concluziile despre vinovăţia persoanei în 
săvîrşirea contravenţiei nu pot fi întemeiate pe presupuneri. Toate dubiile în probarea 
învinuirii care nu pot fi înlăturate în condiţiile prezentului cod se interpretează în favoarea 
persoanei în a cărei privinţă a fost pornit proces contravenţional.
11.Potrivit prevederilor articolul art. 69 alin. (1) Cod contravențional, Injuria, adică 
exprimarea verbală, scrisă sau nonverbală, inclusiv prin desen sau imagine, care ofensează 
intenţionat persoana şi care contravine normelor de conduită general acceptate într-o 
societate democratică.
12. Astfel, instanţa conchide că vinovăţia contravenientului se mai confirmă prin ansamblul 
probelor aflate în dosar și cercetate în ședința de judecată, în special, prin procesul-verbal cu 
privire la contravenție din 03 noiembrie 2025 nr. MAI06 515594, întocmit în prezența 
contravenientului (f.d.5); procesul-verbal de consemnare a plângerii verbale din 30 octombrie 
2025 (f.d. 8); procesul-verbal de audiere a victimei din 30.10.2025 (f.d. 9); chestionarul de 
evaluare a riscurilor de letalitate a violenței în familie (f.d. 10); chestionarul  de constatare și 
evaluare a riscurilor în cazurile de violență în familie (f.d. 11); fișa de referire (f.d. 12); 
procesul-verbal de audiere a persoanei în privința căreia a fost pornit proces contravențional 
(f.d. 13).
13.Instanța notează că din probele cercetate în ședința de judecată rezultă cu certitudine că, 
Ciobanu Mihail, la data de 30 octombrie 2025 orele 11:00, la domiciliul în sat. Isăicani 
raionul Nisporeni, în urma unui conflict, a înjurat-o prin exprimare verbală, pe nora sa 
Cazacu Tatiana, ofensându-o intenționat, ceia ce contravine normelor de conduită general 
acceptate într-o societate democratică.
14.Instanța de judecată remarcă că, conţinutul procesului-verbal cu privire la contravenţie seria 
MAI06 515594 din 03 noiembrie 2025, încheiat de către agentul constatator, corespunde 
prevederilor art. 443 Cod contravenţional, şi că careva elemente sau împrejurări care ar 
condiţiona declararea nulităţii acestui proces-verbal, instanţa de judecată nu determină.
15. De asemenea instanța a stabilit cu certitudine că procesul - verbal cu privire la contravenție și 
decizia de sancționare au fost semnate personal de către contravenientul Ciobanu Mihail, 
fapt confirmat prin semnăturile aplicate pe procesul-verbal cu privire la contravenţie. S-a mai 
stabilit că contravenietului i-au fost aduse la cunoștință drepturile și obligațiile prevăzute de 
art.art. 34, 378, 384, 387 și 448 Cod contravențional, specificate pe verso. Careva obiecții la 
întocmirea procesului verbal cu privire la contravenție nu a indicat.
16.În conformitate cu prevederile art. 10 Cod contravenţional, constituie contravenţie fapta 
– acţiunea sau inacţiunea – ilicită, cu un grad de pericol social mai redus decît infracţiunea, 
săvîrşită cu vinovăţie, care atentează la valorile sociale ocrotite de lege, este prevăzută de 
prezentul cod şi este pasibilă de sancţiune contravenţională.
17. Persoana poate fi sancţionată numai pentru contravenţia în a cărei privinţă este dovedită 
vinovăţia sa, cu respectarea normelor prezentului cod.
18. Concluziile despre vinovăţia persoanei în săvîrşirea contravenţiei nu pot fi întemeiate pe 
presupuneri.
19. Aprecierea probelor se face de persoana competentă să soluţioneze cauza contravenţională, 
potrivit convingerii sale pe care şi-a format-o cercetînd toate probele administrate în raport 
cu circumstanţele constatate ale cauzei şi călăuzindu-se de lege. Nici o probă nu are valoare 
prestabilită. Sînt admisibile probele pertinente, concludente şi utile, administrate în 
conformitate cu legea.
20. La stabilirea pedepsei, instanţa de judecată ţine cont de prevederile art. 8, 9, 14, 16, 41-43 
Cod contravenţional, de persoana contravenientului, care potrivit prevederilor art.16 Cod 
contravențional, este subiect al răspunderii contravenționale, de circumstanţele cauzei care 
atenuează ori agravează răspunderea, precum şi de influenţa pedepsei aplicate asupra 
corectării şi reeducării contravenientului, răspunderea acestuia fiind prevăzută expres în 
normele art. 69 alin. (1) Cod contravențional, este pasibilă de răspundere contravenţională 
pentru fapta săvîrşită. 
21.În conformitate cu art. 8 alin. (2) Cod contravenţional, este supusă răspunderii 
contravenţionale numai persoana care a săvârşit cu intenţie sau din imprudenţă o faptă 
prevăzută de legea contravenţională.
22. Prin urmare, în speța dată urmează a fi aplicate prevederile sancțiunii art. 69 alin. (1) Cod 
contravențional  și care stipulează că – Injuria, adică exprimarea verbală, scrisă sau 
nonverbală, inclusiv prin desen sau imagine, care ofensează intenţionat persoana şi care 
contravine normelor de conduită general acceptate într-o societate democratică, se 
sancţionează cu amendă de la 10 la 30 de unităţi convenţionale sau cu muncă neremunerată 
în folosul comunităţii de la 10 la 20 de ore.
23.Ţinând cont de caracterul şi gradul de pericol social al contravenției săvârșite de 
contravenientul Ciobanu Mihail, de personalitatea lui, de vârsta şi starea familiară, de 
circumstanţele atenuante, nu au fost stabilite, de circumstanţele agravante - nu au fost 
stabilite, instanța de judecată, consideră necesar de a-i aplica lui Ciobanu Mihail,  o 
pedeapsă sub formă de muncă neremunerată în folosul comunității în conformitate cu 
prevederile art. 37 Cod contravențional. 
24. În aprecierea instanței această măsură de pedeapsă este echitabilă și proporțională pericolului 
social al contravenției și persoanei în privința căreia a fost întocmit procesul-verbal și eficient 
își va atinge scopul de restabilire a echității sociale și prevenirea în săvîrșirea de noi 
contravenții, atît din partea contravenientului, cît și a altor persoane.
        În conformitate cu  art. 32, 37, 395, 460, 462 Cod contravenţional, instanţa de judecată
H O T Ă R Ă Ş T E
        Se recunoaşte vinovat Ciobanu Mihail, în comiterea contravenţiei prevăzute de art. 69 
alin. (1) Cod contravenţional, stabilindu-i pedeapsa sub formă de muncă neremunerată în 
folosul comunității în mărime de 15 (cincisprezece) ore, cu executarea în 2 (două) ore de muncă 
pe zi.
Potrivit art. 37 alin. (5) Cod contravențional, se obligă Ciobanu Mihail,  ca în termen de 
10 (zece) zile din momentul rămânerii definitive a hotărârii să se prezinte la organul de 
probațiune în a cărui rază teritorială îşi are domiciliul pentru a fi luat la evidență în scopul 
supravegherii executării sancțiunii contravenționale.
Se explică lui Ciobanu Mihail, că potrivit art. 37 alin. (6) Cod contravențional, în caz de 
eschivare de la munca neremunerată în folosul comunităţii, această sancţiune se înlocuieşte cu 
arest contravenţional, calculându-se o zi de arest pentru 2 ore de muncă neremunerată în folosul 
comunităţii. 
Hotărârea poate fi atacată cu recurs la Curtea de Apel Nord, curs de 15 (cincisprezece) 
zile de la data pronunțării hotărârii, prin intermediul Judecătoriei Ungheni. 
       Preşedintele şedinţei 
 Judecătorul                                                                              Mihail Ulinici
