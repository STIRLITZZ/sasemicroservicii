Dosarul nr. 4-1409/2025   
4-25086739-12-4-18062025
H O T Ă R Â R E
În numele Legii
12 decembrie 2025                                                                                          mun. Chișinău   
 
Judecătoria Chişinău, sediul Buiucani 
Instanţa de judecată compusă din:                  
Președintele ședinței, judecătorul           Lilia Lupașco
Grefierul Eugenia Bîzgan
Cu participarea:
FăptuitoruluiSerghei Cuhari
Avocatului                                                                       Sergiu Breazu
În lipsa:
Agentului constatator Valeriu Negară
examinând în ședință judiciară publică, la sediul instanței, în limba de stat, cauza 
contravențională privind învinuirea lui Cuhari Serghei *****, a*****, în comiterea 
contravenției prevăzute de art. 243 alin. (1) din Codul contravențional, 
c o n s t a t ă:
La data de 18 iunie 2025, prin intermediul Programului Integrat de Gestionare a 
Dosarelor, cauza contravențională în privința lui Cuhari Serghei *****, învinuit în comiterea 
contravenției prevăzute de art. 243 alin. (1) din Codul contravențional, a fost repartizată în 
mod aleatoriu judecătorului Judecătoriei Chișinău, sediul Buiucani, Lilia Lupașco.
Potrivit procesului-verbal cu privire la contravenție seria/nr. MAI06 986973 din 
09.06.2025, încheiat de către agentul constatator din cadrul SSTCR a DP Chișinău al IGP al 
MAI, Negara Valeriu, cet. Cuhari Serghei ***** se învinuiește în săvârșirea contravenției 
prevăzute de art. 243 alin (1) din Codul contravențional, fiind reținut în sarcina acestuia că, 
la 05.06.2025, ora 14:30, în mun. Chișinău, sectorul Rîșcani, *****, fiind implicat în 
accident rutier cu consecințele prevăzute la art. 242 alin. (1) Cod contravențional, a părăsit 
locul accidentului rutier fără a anunța poliția.
Potrivit pct. 16 al Deciziei agentului constatator, cauza contravențională a fost remisă 
instanței de judecată ca fiind autoritatea competentă să o soluționeze în temeiul art. 395 Cod 
contravențional.
În ședința de judecată, făptuitorul Cuhari Serghei *****, a declarat instanței că, 
recunoaște faptul că se deplasa pe str. Goga. Într-adevăr la 05.06.2025 pe la rele 14:30 fiind 
implicat în serviciu cu livrarea produselor alimentare se deplasa cu automobilul personal 
,,Renault Mega” cu nr. de înmatriculare ***** pe str. Octavian Goga din mun. Chişinău. 
Ajungând lângă blocul nr. 6 din aceasta stradă fiind parcate automobile pe marginea 
carosabilului a observat un automobil de model ,,Renauld Scenic”. El având necesitatea să 
treacă cu automobilul deplasându-se încetișor ,,a închis” oglinda automobilul parcat astfel i-a 
atins automobilul dat și dacă nu a deteriorat a considerat că poate să plece de la locul 
accidentului.
A indicat că, recunoaște că urma să coboare din automobil și să închidă cu mînă 
oglinda neprovocând deteriorarea automobilului ,,Renault Scenic”. Automobilul Scenic era 
parcat contrasens. Oglinda automobilului era deschisa celelalte aveau oglinzile închise.  
Peste 4 zile a fost telefonat de către polițist care la întrebat dacă la data de 05.06.2025 pe la 
amiaza s-a deplasat pe str. Octavian Goga. A recunoscut fapta și la invitat la sectorul de 
poliție acolo i s-a întocmit procesul-verbal. Solicită să nu  fie privat de permisul de 
conducere.
În ședința de judecată, avocatul făptuitorului Sergiu Breazu, nu a avut loc nici un 
accident rutier care prevede pagube fizice sau psihice, nu au fost suportate careva pagube. 
Mașina Scenic nu a fost parcată regulamentar, doar a dat într-o parte oglinda, solicită 
încetarea procesului din lipsa faptei contravenționale.
În ședința de judecată, agentul constatator Negara Valeriu, fiind citat legal despre 
locul, data și ora ședinței de judecată, prin citație cu aviz de recepție (f.d. 21), nu s-a 
prezentat, și nici nu a comunicat motivele neprezenței, fapt pentru care în conformitate cu 
prevederile art. 382 și 455 alin. (2) Cod Contravențional al RM, instanța a dispus examinarea 
cauzei în lipsa acestuia.
Studiind materialele cauzei în raport cu prevederile legale ce guvernează speța 
dedusă judecății, instanța, conchide că dincolo de orice dubiu rezonabil în acțiunile lui 
Cuhari Serghei ***** sunt prezente semnele constitutive ale contravenţiei prevăzute de 
art. 243 alin. (1) din Codul contravențional, urmând a fi atras la răspundere 
contravențională, din următoarele considerente.
În conformitate cu art. 7 din Codul contravențional, persoana poate fi sancţionată 
numai pentru contravenţia în a cărei privinţă este dovedită vinovăţia sa, cu respectarea 
normelor prezentului cod.
Conform art. 8 alin. (2) din Codul contravențional, este supusă răspunderii 
contravenţionale numai persoana care a săvârșit cu intenție sau din imprudență o faptă 
prevăzută de legea contravenţională.
Potrivit art. 440 alin. (1) din Codul contravențional, constatarea faptei contravenţionale 
înseamnă activitatea, desfășurată de agentul constatator, de colectare şi de administrare a 
probelor privind existenţa contravenţiei, de încheiere a procesului-verbal cu privire la 
contravenţie, de aplicare a sancţiunii contravenţionale sau de trimitere, a dosarului, după caz, 
funcționarului abilitat să examineze cauza contravențională, din cadrul autorității din care 
face parte agentul constatator, în instanţa de judecată sau în alt organ spre soluționare.
În concordanță cu art. 442 alin. (1) din Codul contravențional, procesul-verbal cu 
privire la contravenţie este un act prin care se individualizează fapta ilicită şi se identifică 
făptuitorul. Procesul-verbal se încheie de agentul constatator pe baza constatărilor personale 
şi a probelor acumulate, în prezența făptuitorului sau în absența lui.
Conform prevederilor art. 425 din Codul contravenţional, probele sunt elemente de 
fapt, dobândite în modul stabilit de prezentul cod, care servesc la constatarea existenței sau 
inexistenţei contravenţiei, la identificarea făptuitorului, la constatarea vinovăţiei şi la 
cunoaşterea altor circumstanţe importante pentru justa soluţionare a cauzei în calitate de 
probe se admit elementele de fapt constatate prin intermediul următoarelor mijloace: 
procesul-verbal cu privire la contravenţie, procesul-verbal de ridicare a obiectelor şi 
documentelor, procesul-verbal de percheziţie, procesul-verbal privind cercetarea la faţa 
locului, procesele-verbale privind alte acţiuni procesuale efectuate în conformitate cu 
prezentul cod, explicaţiile persoanei în a cărei privinţă a fost pornit proces contravenţional, 
depoziţiile victimei, ale martorilor, înscrisurile, înregistrările audio sau video, fotografiile, 
corpurile delicte, obiectele şi documentele ridicate, constatările tehnico-ştiinţifice şi medico-
legale, raportul de expertiză.
În temeiul prevederilor art. 458 din Codul contravenţional, examinând cauza 
contravenţională, instanţa de judecată este obligată să determine: caracterul veridic al 
contravenţiei imputate, existenţa cauzelor care înlătură caracterul contravenţional al faptei, 
vinovăţia persoanei în a cărei privinţă a fost pornit procesul contravenţional, existenta 
circumstanțelor atenuante şi/sau agravante, necesitatea sancționării şi, după caz, caracterul 
sancţiunii contravenţionale, iar potrivit prevederilor art. 460 Codul contravenţional, instanţa 
de judecată hotărăşte asupra cauzei contravenţionale, pronunţându-se prin hotărâre asupra 
aspectelor faptice şi juridice ale cauzei.
Cu întâietate, instanța reține că, pentru respectarea garanțiilor procedurale specifice în 
materie penală în ceea ce privește dreptul la un proces echitabil, printre care şi prezumția de 
nevinovăţie, prevăzută de art. 6 § 2 din Convenţia Europeană a Drepturilor Omului, instanţa 
de judecată verifică legalitatea şi temeinicia procesului-verbal cu privire la contravenţie. 
Din analiza procesului - verbal cu privire la contravenţie, instanţa de judecată a stabilit 
că, procesul – verbal a fost întocmit în prezenţa făptuitorului, fapt confirmat prin semnătura 
acestuia la rubrica nr. 19 (f.d. 5).
În art. 445 alin. (1) din Codul contravențional, legiuitorul a prevăzut expres și 
exhaustiv temeiurile care atrag nulitatea absolută a procesului-verbal cu privire la 
contravenție.  Alineatul (2) al aceluiași articol, prevede temeiurile nulității relative, astfel 
încât, celelalte încălcări ale art. 443 sau ale altor norme imperative din prezentul cod pot să 
ducă la nulitatea procesului-verbal cu privire la contravenție doar în cazul în care acestea 
afectează în mod esențial fondul cauzei. 
Așadar, cu referire la legalitatea procesului-verbal cu privire la contravenție din 
speță, analizând cuprinsul acestuia prin raportare la cerințele prevăzute de lege sub 
sancțiunea nulității absolute, instanța constată că dispozițiile legale în materie au fost 
respectate.
         În ce privește constatarea existenței faptei contravenționale, în urma studiului 
materialelor cauzei contravenţionale, instanţa de judecată ajunge la ferma convingere că, cet. 
Cuhari Serghei *****, la 05.06.2025, ora 14:30, în mun. Chișinău, sectorul Rîșcani, *****, 
fiind implicat în accident rutier cu consecințele prevăzute la art. 242 alin. (1) Cod 
contravențional, a părăsit locul accidentului rutier fără a anunța poliția.
Așadar, examinând probele administrate în proces, în afara oricărui dubiu rezonabil, 
instanța de judecată constată că, acțiunile lui Cuhari Serghei ***** corect au fost calificate 
de agentul constatator şi întrunesc elementele constitutive ale contravenției prevăzute de art. 
243 alin. (1) din Codul contravențional și se probează prin cumulul de probe, după cum 
urmează:
- conținutul informației ,,112” din 05.06.2025(f.d. 4);
- conținutul procesului-verbal cu privire la contravenție seria/nr. MAI06 986973 din 
09.06.2025, în care sunt reflectate circumstanțele stabilite de agentul constatator (f.d. 5);
- conținutul copiei procesului-verbal cu privire la contravenție seria/nr. MAI06 
986967din 09.06.2025, potrivit cărui, Cuhari Serghei ***** a fost recunoscut vinovat pentru 
săvârșirea contravenției prevăzute de art. 242 alin. (2) Cod contravențional, și anume pentru 
faptul că, la 05.06.2025, ora 14:30, în mun. Chișinău, sectorul Rîșcani, *****, conducând 
mijlocul de transport s-a ciocnit cu mijlocul de transport de model ,,Renault” cu n/î *****, 
cauzând deteriorări de bunuri (f.d. 6);
- conținutul copiei procesului-verbal de examinare a obiectivului (vehiculului) din 
05.06.2025, și tabel foto, potrivit căruia a fost examinat mijlocul de transport de model 
,,Renault Scenic” cu n/î *****, la care au fost depistate deteriorări la oglinda dreaptă (f.d. 7-
8);
- conținutul copiei procesului-verbal de audiere a victimei din 05.06.2025, potrivit 
cărui, cet. Fiodor Maxim a relatat circumstanțele producerii accidentului rutier (f.d. 9);
- conținutul copiei procesului-verbal de examinare a obiectivului (vehiculului) din 
05.06.2025, și tabel foto, potrivit căruia a fost examinat mijlocul de transport de model 
,,Renault Megane” cu n/î *****, la care deteriorări lipsesc (f.d. 10);
- conținutul copiei procesului-verbal de audiere a persoanei în a cărei privință a fost 
pornit proces contravențional din 09.06.2025, potrivit cărui, Cuhari Serghei ***** a 
recunoscut vina în producerea accidentului rutier (f.d. 11);
- cazier contravențional (f.d. 13).
Potrivit pct. 12 alin. 1) lit. g) din Regulamentul circulației rutiere, aprobat prin 
Hotărârea Guvernului nr. 357 din 13 mai 2009, Conducătorul de vehicul implicat într-un 
accident în traficul rutier este obligat: să anunţe despre accident poliţia şi să rămînă pe loc 
pînă la sosirea polițiștilor.
În același timp, Regulamentul circulației rutiere califică „accidentul în traficul rutier” 
ca un eveniment produs ca urmare a încălcării normelor de siguranță a traficului rutier, în 
care au fost implicate unul sau mai multe vehicule aflate în circulație pe drumul public, în 
urma căruia a rezultat vătămarea sănătății, integrității corporale, decesul uneia sau a mai 
multor persoane ori a fost cauzat un prejudiciu material.
        Deci, analizând probele prezentate din punct de vedere al pertinenței, concludenții, 
utilității şi veridicității, iar în ansamblu din punct de vedere al coroborării lor, reieșind din 
limitele învinuirii înaintate, instanţa de judecată, apreciază că vinovăţia lui Cuhari Serghei 
***** în ședință de judecată s-a confirmat dincolo de orice dubiu rezonabil, iar acesta 
urmează a fi recunoscut vinovat şi tras la răspundere contravenţională în baza art. 243 alin. 
(1) din Codul contravenţional - părăsirea de către persoana implicată în accident rutier a 
locului în care s-a produs accidentul ce a cauzat consecinţele prevăzute la art. 242 alin. (1), 
dacă fapta nu constituie infracţiune.
Totodată, având în vedere că, procesul-verbal a fost întocmit cu respectarea tuturor 
dispozițiilor legale, instanța reține că, consemnările făcute de către agentul constatator în 
cuprinsul acestuia referitoare la situația de fapt beneficiază de prezumția de veridicitate, 
prezumție simplă care poate fi răsturnată prin orice mijloc de probă.
Așadar, ținând cont de faptul că cet. Cuhari Serghei *****, a neglijat prevederile 
Regulamentului circulației rutiere, precum și de faptul că securitatea traficului rutier prezintă 
un interes public major, iar asigurarea securității este o obligație pozitivă a statului, prin 
urmare unitatea de transport, ca participant la trafic, reprezintă o sursă de pericol sporit, 
conducătorul auto având obligația de a respecta anumite reglementări impuse de autorități în 
evitarea riscurilor rezultate din utilizarea autovehiculelor, instanța consideră că agentul 
constatator corect a încadrat acțiunile acestuia în baza art. 243 alin. (1) din Codul 
contravenţional.
Deci, în situația în care procesul-verbal cu privire la contravenție, legal întocmit, se 
bucură de prezumția legalității, iar cumulul de probe acumulate de către agentul constatator 
demonstrează fără echivoc comiterea de către Cuhari Serghei *****, a acțiunilor ilicite 
prevăzute la art. 243 alin. (1) din Codul contravențional, de către instanță nu sunt temeiuri de 
a pune la îndoială corectitudinea acțiunilor agentului constatator şi legalitatea procesului-
verbal cu privire la contravenție. 
        Săvârșirea faptei contravenționale prevăzute la art. 243 alin. (1) din Codul 
contravențional, se sancţionează cu amendă de la 40 la 50 de unităţi convenţionale sau cu 
privarea de dreptul de a conduce vehicule pe un termen de la 6 luni la 1 an, sau cu muncă 
neremunerată în folosul comunităţii pe o durată de la 20 la 40 de ore, sau cu arest 
contravenţional pe un termen de la 7 la 10 zile.
În acest sens, la aplicarea sancțiunii contravenționale în privința făptuitorului, instanța 
de judecată apreciază din punct de vedere obiectiv caracterul şi de gradul prejudiciabil al 
contravenției comise, caracteristica persoanei, circumstanțele atenuante şi agravante 
constatate, urmând ca faţă de persoana a cărei vinovăţie este dovedită să aplice o sancţiune 
echitabilă, în limitele şi în conformitate cu dispoziţiile Codului contravențional.
În temeiul art. 42, 43 din Codul contravențional, instanța de judecată reține lipsa în 
speță a circumstanțelor atenuante și agravante. 
Astfel, dat fiind faptul că nu se constată existenţa cauzelor care înlătură caracterul 
contravenţional al faptei, iar vinovăția persoanei în comiterea contravenției este probată prin 
probe pertinente, concludente și suficiente, ținând cont de caracterul şi de gradul 
prejudiciabil al contravenţiei, instanța de judecată găsește că este conformă principiilor şi 
cerințelor rațiunii, ca în cazul de față făptuitorului să i se aplice sancțiunea sub formă de 
amendă în mărime de 40 (patruzeci) unități convenționale, ceea ce în corespundere cu art. 34 
alin. (1) din Codul contravenţional, constituie 2000 (două mii) lei.
În lumina celor expuse, instanța de judecată consideră că, aplicarea în privința cet. 
Cuhari Serghei ***** a sancțiunii contravenționale stabilite, va constitui un mijloc de 
corectare și de reeducare a făptuitorului, va restabili echitatea socială, precum și va preveni 
săvârșirea de noi fapte contravenționale.
Pentru aceste motive, călăuzindu-se de prevederile art. 34, 395, 460 și 462 din Codul 
contravenţional, în numele Legii, instanţa de judecată
h o t ă r ă ș t e:
Cuhari Serghei ***** se recunoaște vinovat în comiterea contravenţiei prevăzute de 
art. 243 alin. (1) din Codul contravenţional, și în baza acestei Legi, a-i numi pedeapsa sub 
formă de amendă în mărime de 40 unități convenționale, ceea ce constituie suma de 2000 
(două mii) lei MD.
Se aduce la cunoştinţa cet. Cuhari Serghei ***** că, în corespundere cu prevederile 
art. 34 alin. (3) din Codul contravenţional, este în drept să achite jumătate din amenda 
stabilită dacă o plăteşte în cel mult 3 zile lucrătoare de la data aducerii la cunoştinţă a 
deciziei de aplicare a sancţiunii contravenționale, în aşa fel, se va considera că sancţiunea 
amenzii a fost executată integral.
Hotărârea poate fi atacată cu recurs la Curtea de Apel Centru în termen de 15 zile, prin 
intermediul Judecătoriei Chișinău (sediul Buiucani).
Președintele ședinței,
JudecătorLilia Lupașco
Copia corespunde originalului, 
JudecătorLilia Lupașco