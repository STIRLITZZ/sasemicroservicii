Dosar nr.4-25067829-05-4r-05082025                                                                                        
                                                                                                          Judecătoria Cahul, sediul 
Central                   
                     Judecător Bușuleac Mihail
 
D  E  C  I  Z  I  E
în numele Legii
12 decembrie  2025                                                                                                     municipiul 
Cahul
Completul de judecată al Curții de Apel Sud, sediul Cahul
în componența:
președintele completului de judecată          Movilă Vitalie,
judecătorii                                       Gorlenco Inga, Bancov Evgheni,
a judecat fără prezența părților, recursul ordinar declarat de Gheorghiu Veaceslav 
împotriva hotărârii Judecătoriei Cahul, sediul Central, din 14 iulie 2025, pronunțată în cauza la 
contestația depusă de Gheorghiu Veaceslav împotriva notificării Direcției Generale Teritoriale 
Sud a Centrului Național Anticorupție nr.11/6-G-45/25 din 12 mai 2025,-
C O N S T A T Ă :
Circumstanțele cauzei.
La data de 30 aprilie 2025 Gheorghiu Veaceslav a depus plângere către Direcția Generală 
Teritorială Sud a Centrului Național Anticorupție privind atragerea la răspundere 
contravențională a judecătorului Judecătoriei Comrat, Botezatu Igor, potrivit art.312 Cod 
contravențional, pe faptul că refuză să-i acorde dreptul de a face cunoștință cu materialele cauzei 
penale pornite în privința sa în baza art.190 alin.(6) Cod penal, astfel nu-și îndeplinește 
atribuțiile de serviciu.
La 12 mai 2025 Gheorghiu Veaceslav a fost informat de către Direcția Generală 
Teritorială Sud a Centrului Național Anticorupție că plângerea înregistrată sub nr.G-45/25 din 
02 mai 2025 privind pretinsele acțiuni ilegale ale judecătorului Judecătoriei Comrat, Botezatu 
Igor, a fost remisă spre examinare conform competenței către Consiliul Superior al 
Magistraturii, în conformitate cu prevederile art.74 Cod administrativ.
Astfel, consideră petiționarul că, decizia Direcției Generale Teritoriale Sud a Centrului 
Național Anticorupție, prin care plângerea depusă în sensul art.374 Cod contravențional a fost 
declinată spre examinare Consiliului Superior al Magistraturii este una ilegală, deoarece potrivit 
art.401 alin.(1 1) Cod contravențional, contravenția prevăzută la art.312 se constată de Centrul 
Național Anticorupție. Circumstanțe din care a solicitat Gheorghiu Veaceslav anularea 
notificării Direcției Generale Teritoriale Sud a Centrului Național Anticorupție nr.11/6-G-45/25 
din 12 mai 2025, prin care plângerea înregistrată sub nr.G-45/25 din 02 mai 2025 privind 
pretinsele acțiuni ilegale ale judecătorului Judecătoriei Comrat, Botezatu Igor, a fost remisă spre 
examinare conform competenței către Consiliul Superior al Magistraturii în conformitate cu 
prevederile art.74 Cod administrativ, cu obligarea Direcției Generale Teritoriale Sud a Centrului 
Național Anticorupție la examinarea plângerii prin prisma Codului contravențional.
Poziția instanței de fond.
Prin hotărârea Judecătoriei Cahul, sediul Central, din 14 iulie 2025, a fost respinsă ca fiind 
neîntemeiată contestația depusă de Gheorghiu Veaceslav împotriva notificării Direcției Generale 
Teritoriale Sud a Centrului Național Anticorupție nr.11/6-G-45/25 din 12 mai 2025.
Solicitarea și motivele recurentului.
În dezacord cu această hotărâre, la data de 23 iulie 2025 Gheorghiu Veaceslav a contesta-o 
cu recurs, solicitând admiterea cererii de recurs, casarea hotărârii contestate, cu emiterea unei 
noi hotărâri de admitere a contestației depuse, cu anularea notificării Direcției Generale 
Teritoriale Sud a Centrului Național Anticorupție nr.11/6-G-45/25 din 12 mai 2025 privind 
transmiterea cererii de atragere la răspundere contravențională a judecătorului Judecătoriei 
Comrat, Botezatu Igor, în baza art.312 Cod contravențional, către Consiliul Superior al 
Magistraturii și obligarea Direcției Generale Teritoriale Sud a Centrului Național Anticorupție să 
emită soluția prevăzută de Codul contravențional, pe contestația depusă de Gheorghiu 
Veaceslav.
Cererea de recurs fiind motivată prin faptul că, consideră neîntemeiată hotărârea primei 
instanțe, or, concluziile formulate în aceasta nu corespund prevederilor art.401 alin.(1 1) Cod 
contravențional, din conținutul căruia rezultă că, contravenția prevăzută de art.313 Cod 
contravențional, se stabilește de Centrul Național Anticorupție.
De asemenea, în recursul depus a fost menționat că, concluzia menționată a instanței nu 
corespunde nici prevederilor art.374 alin.(2 1) Cod contravențional, în conformitate cu norma 
dată, Direcția Generală Teritorială Sud a Centrului Național Anticorupție era obligată să adopte 
una din deciziile prevăzute de Codul contravențional, și anume: fie încetarea procedurii 
contravenționale, fie recunoașterea persoanei ca vinovată de săvârșirea contravenției care i se 
impută.
eieșind din cele expuse, rezultă că, Direcția Generală Teritorială Sud a Centrului Național 
Anticorupție neîntemeiat a transmis contestația depusă, către Consiliul Superior al Magistraturii, 
întrucât prin această contestație se solicită tragerea la răspundere contravențională a 
judecătorului Judecătoriei Comrat, Botezatu Igor, în baza art.313 Cod contravențional, aspect 
care nu ține de competența Consiliului Superior al Magistraturii.
În drept, cererea de recurs fiind întemeiată pe prevederile art.53 Cod de procedură civilă, 
art.312-313, art.374 alin.(21), art.401 alin.(11) Cod contravențional.
Procedura de înștiințare a părților a fost executată integral.
Totodată, este de menționat faptul că, părților le-a fost expediată cererea de recurs 
menționată, și prin înștiințare le-a fost comunicat despre necesitatea prezentării până la data de 
24 noiembrie 2025 a referinței (f.d.84). Astfel, la data de 22 octombrie 2025 Direcția Generală 
Teritorială Sud a Centrului Național Anticorupție a depus referința, prin care a menționat 
necesitatea respingerii cererii de recurs. Or, argumentele invocate de către Gheorghiu Veaceslav 
sunt neîntemeiate și nefondate, menite să denatureze situația de drept și de fapt creată. 
Menționând că, procesul de examinare a contestației depuse de Gheorghiu Veaceslav a fost 
examinat în cadrul unui proces de judecată just și în complexitate, nefiind admise careva 
încălcări. Iar, la emiterea hotărârii contestate instanța de fond a examinat toate circumstanțele 
cauzei, or, la adoptarea acesteia s-a ținut cont de faptul că, Gheorghiu Veaceslav a fost informat 
prin răspunsul nr.11/6-G-45/25 din 12 mai 2025 despre transmiterea cererii de atragere la 
răspundere contravențională a judecătorului Judecătoriei Comrat, Botezatu Igor, în baza art.312 
Cod contravențional, către Consiliul Superior al Magistraturii, în baza art.74 Cod administrativ, 
conform competenței.
Aprecierea instanței de recurs.
Verificând materialele cauzei contravenționale, analizând în complex argumentele 
invocate în raport cu criticile formulate în recursul depus, completul de judecată conclude asupra 
necesității admiterii recursului declarat, cu casarea hotărârii primei instanțe și rejudecarea 
cauzei, cu emiterii unei noi hotărâri de respingere a contestației depuse de Gheorghiu Veaceslav 
împotriva notificării Direcției Generale Teritoriale Sud a Centrului Național Anticorupție 
nr.11/6-G-45/25 din 12 mai 2025, ca fiind inadmisibilă. 
În sprijinul concluziei enunțate se invocă următoarele argumente.
Conform art.466 Cod contravențional, „hotărîrile judecătorești contravenționale pot fi 
atacate cu recurs, pentru a se repara erorile de drept, în următoarele temeiuri: a) nu au fost 
respectate dispozițiile privind competența după materie sau după calitatea persoanei; b) ședința 
de judecată nu a fost publică; c) cauza a fost judecată fără citarea legală a unei părți sau care, 
legal citată, s-a aflat în imposibilitatea de a se prezenta sau de a înștiința instanța despre 
imposibilitate; d) hotărîrea atacată nu cuprinde motivele pe care se întemeiază soluția ori 
motivarea soluției contrazice dispozitivul hotărîrii sau acesta este expus neclar, sau dispozitivul 
hotărîrii redactate nu corespunde dispozitivului pronunțat după deliberare; e) nu au fost 
întrunite elementele constitutive ale contravenției sau instanța a pronunțat o hotărîre de 
sancționare pentru o altă faptă decît cea imputată contravenientului, cu excepția cazurilor de 
reîncadrare juridică a acțiunilor lui în temeiul unei legi mai blînde; f) contravenientul a fost 
sancționat pentru o faptă neprevăzută de prezentul cod; g) s-au aplicat sancțiuni în alte limite 
decît cele prevăzute de lege sau nu corespund faptei săvîrşite sau persoanei contravenientului; 
h) contravenientul a fost supus anterior răspunderii contravenționale pentru această faptă sau 
există o cauză de înlăturare a răspunderii contravenționale, sau aplicarea sancțiunii a fost 
înlăturată de o nouă lege ori anulată de un act de amnistie, sau a intervenit decesul 
contravenientului ori împăcarea părților în cazul prevăzut de lege; i) faptei săvîrşite i s-a dat o 
încadrare juridică greșită; j) a intervenit o lege mai favorabilă contravenientului; k) Curtea 
Constituțională a declarat neconstituțională prevederea legii aplicate; l) instanța de judecată 
internațională, prin hotărîre în o altă cauză, a constatat o încălcare la nivel național a 
drepturilor şi libertăților omului care poate fi reparată şi în cauza respectivă”.
În corespundere cu art.471 Cod contravențional, „(1) Recursul se judecă de un complet 
din 3 judecători, fără prezența părților. (2) Instanța de recurs fixează data examinării 
recursului și dispune să se comunice părților la proces despre aceasta, cu acordarea dreptului 
de depunere a referinței. (3) Dacă consideră cauza de un interes deosebit pentru jurisprudență, 
precum și la cererea motivată a părților, instanța de recurs poate dispune printr-o încheiere 
motivată fixarea ședinței de judecată, cu citarea părților pentru prezentare la proces. (4) 
Instanța de recurs este obligată să se pronunțe asupra tuturor motivelor esențiale invocate în 
recurs”.
Fiind depusă cererea de recurs la 23 iulie 2025, Gheorghiu Veaceslav a respectat termenul 
de recurs, specificat la art.468 alin.(1) Cod contravențional, care stipulează că, ”recursul 
împotriva hotărârii judecătorești contravenționale se declară în termen de 15 zile de la data 
pronunțării hotărârii judecătorești”. Așa cum, la caz, cererea de recurs este depusă împotriva 
hotărârii Judecătoriei Cahul, sediul Central, din 14 iulie 2025, deci fără omiterea termenului de 
depunere a recursului.
Potrivit art.473 Cod contravențional, „(1) după examinarea recursului, instanța de recurs 
adoptă una dintre următoarele decizii: 2) admite recursul, casînd hotărîrea atacată, parțial sau 
integral, şi adoptă una dintre următoarele soluții: b) rejudecă cauza cu adoptarea unei noi 
hotărîri, însă fără a înrăutăți situația contravenientului. (2) Decizia instanței de recurs se 
pronunță integral sau doar dispozitivul, urmînd a fi redactată în cel mult 3 zile”.
Din materialele cauzei se desprinde că, la data de 30 aprilie 2025 Gheorghiu Veaceslav a 
depus plângere către Direcția Generală Teritorială Sud a Centrului Național Anticorupție privind 
atragerea la răspundere contravențională a judecătorului Judecătoriei Comrat, Botezatu Igor, 
potrivit art.312 Cod contravențional, pe faptul că refuză să-i acorde dreptul de a face cunoștință 
cu materialele cauzei penale pornite în privința sa în baza art.190 alin.(6) Cod penal, astfel nu-și 
îndeplinește atribuțiile de serviciu (f.d.6).
Iar, la 12 mai 2025 a fost informat de către Direcția Generală Teritorială Sud a Centrului 
Național Anticorupție că plângerea înregistrată sub nr.G-45/25 din 02 mai 2025 privind 
pretinsele acțiuni ilegale ale judecătorului Judecătoriei Comrat, Botezatu Igor, a fost remisă spre 
examinare conform competenței către Consiliul Superior al Magistraturii, în conformitate cu 
prevederile art.74 Cod administrativ (f.d.7). Notificare cu care Gheorghiu Veaceslav nu este de 
acord și a contestat-o în instanța de judecată, menționând că decizia Direcției Generale 
Teritoriale Sud a Centrului Național Anticorupție, prin care plângerea depusă în sensul art.374 
Cod contravențional a fost declinată spre examinare Consiliului Superior al Magistraturii, este 
una ilegală, deoarece potrivit art.401 alin.(1 1) Cod contravențional, contravenția prevăzută la 
art.312 se constată de Centrul Național Anticorupție.
Astfel, s-a solicitat anularea notificării Direcției Generale Teritoriale Sud a Centrului 
Național Anticorupție nr.11/6-G-45/25 din 12 mai 2025, prin care plângerea înregistrată sub 
nr.G-45/25 din 02 mai 2025 privind pretinsele acțiuni ilegale ale judecătorului Judecătoriei 
Comrat, Botezatu Igor, a fost remisă spre examinare conform competenței către Consiliul 
Superior al Magistraturii în conformitate cu prevederile art.74 Cod administrativ, cu obligarea 
Direcției Generale Teritoriale Sud a Centrului Național Anticorupție la examinarea plângerii 
prin prisma Codului contravențional și restituirea taxei de timbru (f.d.2-10).
Prin hotărârea Judecătoriei Cahul, sediul Central, din 14 iulie 2025, a fost respinsă ca fiind 
neîntemeiată contestația depusă de Gheorghiu Veaceslav împotriva notificării Direcției Generale 
Teritoriale Sud a Centrului Național Anticorupție nr.11/6-G-45/25 din 12 mai 2025.
Nefiind de acord cu această hotărâre, la data de 23 iulie 2025 Gheorghiu Veaceslav a 
contesta-o cu recurs, solicitând admiterea cererii de recurs, casarea hotărârii contestate, cu 
emiterea unei noi hotărâri de admitere a contestației depuse, cu anularea notificării Direcției 
Generale Teritoriale Sud a Centrului Național Anticorupție nr.11/6-G-45/25 din 12 mai 2025 
privind transmiterea cererii de atragere la răspundere contravențională a judecătorului 
Judecătoriei Comrat, Botezatu Igor, în baza art.312 Cod contravențional, către Consiliul 
Superior al Magistraturii și obligarea Direcției Generale Teritoriale Sud a Centrului Național 
Anticorupție să emită soluția prevăzută de Codul contravențional, pe contestația depusă de 
Gheorghiu Veaceslav.
În conformitate cu art.1 Cod contravențional, „(1) prezentul cod este lege a Republicii 
Moldova care cuprinde norme de drept ce stabilesc principiile şi dispozițiile generale şi 
speciale în materie contravențională, determină faptele ce constituie contravenții şi prevede 
procesul contravențional şi sancțiunile contravenționale”. 
Este de notat și faptul că, conform art.374 Cod contravențional, ”(2) procesul 
contravențional este activitatea desfășurată de autoritatea competentă, cu participarea părților 
şi a altor persoane titulare de drepturi şi de obligații, avînd ca scop constatarea contravenției, 
examinarea şi soluționarea cauzei contravenționale, constatarea cauzelor şi condițiilor care au 
contribuit la săvîrşirea contravenției. (2 1) Procesul contravențional începe de drept din 
momentul sesizării sau al autosesizării agentului constatator privind săvîrşirea contravenției. 
(3) Procesul contravențional se desfășoară pe principii generale de drept contravențional, în 
temeiul Constituției, al prezentului cod, al Codului de procedură penală în cazurile expres 
prevăzute de prezentul cod, precum şi al normelor dreptului internațional şi ale tratatelor 
internaţionale cu privire la drepturile şi libertățile fundamentale ale omului la care Republica 
Moldova este parte. (4) În cadrul procesului contravențional, prelucrarea datelor cu caracter 
personal se efectuează conform prevederilor Legii nr.133 din 8 iulie 2011 privind protecția 
datelor cu caracter personal”.
Mai mult ca atât, scopul legii contravenționale constă în apărarea drepturilor şi libertăților 
legitime ale persoanei, apărarea proprietății, ordinii publice, a altor valori ocrotite de lege, în 
soluționarea cauzelor contravenționale, precum şi în prevenirea săvârșirii de noi contravenții.
Sarcina probei revine organelor oficiale şi nu persoanei acuzate, iar concluziile despre 
vinovăția persoanei în săvârșirea contravenției nu pot fi întemeiate pe presupuneri. Orice dubiu 
de neînlăturat este în favoarea persoanei acuzate.
Potrivit art.425 Codul contravențional, ”(3) aprecierea probelor se face de persoana 
competentă să soluționeze cauza contravențională, potrivit convingerii sale pe care şi-a format-
o cercetînd toate probele administrate în raport cu circumstanțele constatate ale cauzei şi 
călăuzindu-se de lege”.
În speță, însă, cu toate că Gheorghiu Veaceslav a depus plângere către Direcția Generală 
Teritorială Sud a Centrului Național Anticorupție, solicitând atragerea la răspundere 
contravențională a judecătorului Judecătoriei Comrat, Botezatu Igor, potrivit art.312 Cod 
contravențional, pe faptul că refuză să-i acorde dreptul de a face cunoștință cu materialele cauzei 
penale, pornite în privința sa în baza art.190 alin.(6) Cod penal, astfel nu-și îndeplinește 
atribuțiile de serviciu, totuși Direcția Generală Teritorială Sud a Centrului Național Anticorupție 
a considerat că nu ține de competența sa soluționarea acesteia și, la 12 mai 2025 plângerea 
înregistrată sub nr.G-45/25 din 02 mai 2025 privind pretinsele acțiuni ilegale ale judecătorului 
Judecătoriei Comrat, Botezatu Igor, a fost remisă spre examinare conform competenței către 
Consiliul Superior al Magistraturii în conformitate cu prevederile art.74 Cod administrativ.
Astfel, completul judiciar notează că, potrivit art.440 alin.(1) Cod contravențional, 
”constatarea faptei contravenționale înseamnă activitatea, desfășurată de agentul constatator, 
de colectare şi de administrare a probelor privind existența contravenției, de încheiere a 
procesului-verbal cu privire la contravenție, de aplicare a sancțiunii contravenționale sau de 
trimitere, după caz, a dosarului în instanța de judecată sau în alt organ spre soluționare. (2) 
Agentul constatator este sesizat prin plîngere sau denunț ori se autosesizează cînd dispune de 
informaţii suficiente pentru a considera cu un grad înalt de probabilitate că este comisă o 
contravenție fie prin constatarea faptei contravenționale. (3) În cel mult 15 zile de la data 
sesizării, agentul constatator este obligat să verifice sesizarea şi să întreprindă măsurile 
prevăzute de prezentul capitol. Dacă există temeiuri rezonabile, agentul constatator, prin 
decizie motivată, prelungește termenul de examinare a cauzei contravenționale, care nu poate 
depăși termenul general de prescripție, sau emite o decizie asupra cauzei. (4) Procesul 
contravențional se pornește numai în baza plîngerii prealabile a victimei în cazul 
contravențiilor prevăzute la art.69, 104–107”.
Iar, conform art.10 Cod contravențional, ”constituie contravenție fapta – acțiunea sau 
inacțiunea – ilicită, cu un grad de pericol social mai redus decît infracțiunea, săvîrşită cu 
vinovăție, care atentează la valorile sociale ocrotite de lege, este prevăzută de prezentul cod şi 
este pasibilă de sancțiune contravențională”.
Pentru a se constata existența unei fapte contravenționale şi, implicit, pentru a se antrena 
răspunderea contravențională a unei persoane este necesar a se dovedi comportamentul ilicit al 
acesteia, prin întrunirea cumulativă a laturii obiective şi a celei subiective a contravenției.
Potrivit art.381 Cod contravențional, ”(1) orice persoană are dreptul la satisfacția efectivă 
din partea instanței de judecată competente împotriva actelor care violează drepturile, 
libertățile şi interesele sale legitime. (2) Orice persoană are dreptul la examinarea şi la 
soluționarea cauzei sale în mod echitabil, în termen rezonabil, de către o instanță independentă, 
imparțială, legal constituită, care să acționeze în conformitate cu prezentul cod. (3) 
Reprezentantul autorității competentă să soluționeze cauza contravențională nu poate participa 
la examinarea cauzei dacă are, direct sau indirect, un interes care i-ar putea afecta 
imparțialitatea. (4) Autoritatea competentă să soluționeze cauza contravențională are obligația 
de a lua toate măsurile prevăzute de lege pentru cercetarea sub toate aspectele, completă şi 
obiectivă, a circumstanțelor cauzei, de a evidenția atît circumstanțele care dovedesc vinovăția 
persoanei, cît şi cele care dezvinovățesc persoana în a cărei privință a fost pornit proces 
contravențional, precum şi circumstanțele atenuante sau agravante”.
Astfel, instanța de recurs reține argumentele recurentului, precum că la judecarea cauzei 
pendinte, prin hotărârea atacată, instanța de judecată a interpretat eronat normele legale la 
examinarea cauzei contravenționale. Legea contravențională prevede că, contravenția prevăzută 
de art.312, 313 Cod contravențional, se stabilește de Centrul Național Anticorupție, ceea ce 
reiese din prevederile art.401 alin.(1 1) Cod contravențional. Or, potrivit articolului dat, la 
alin.(11) este stipulat că, ”contravențiile prevăzute la art.312, 3122, 313, 3131, 3133, 3138, 315 şi 
3151 se constată de Centrul Național Anticorupție”.
Deci, Direcția Generală Teritorială Sud a Centrului Național Anticorupție eronat a conchis 
aplicabilitatea la caz a prevederilor art.74 Cod administrativ, lăsând în umbră prevederile art.401 
alin.(11) Cod contravențional, de care în primul rând era necesar să se țină cont.
În consecință, casarea hotărârii instanței de fond se impune prin faptul că, eronat Direcția 
Generală Teritorială Sud a Centrului Național Anticorupție a lăsat fără examinare plângerea 
depusă de Gheorghiu Veaceslav, prin care acesta a solicitat atragerea la răspundere 
contravențională a judecătorului Judecătoriei Comrat, Botezatu Igor, potrivit art.312 Cod 
contravențional, și pripit a conchis necesitatea remiterii plângerii date spre examinare conform 
competenței către Consiliul Superior al Magistraturii în conformitate cu prevederile art.74 Cod 
administrativ. Or, plângerea de către Gheorghiu Veaceslav a fost depusă în temeiul prevederilor 
Codului contravențional, iar agentul constatator neîntemeiat a aplicat prevederile art.74 Cod 
administrativ. 
Totodată, art.448 alin.(1) Cod contravențional prevede că, contravenientul, victima sau 
reprezentantul acestora, procurorul, dacă este parte în cauza contravenţională, în cazul în care 
nu sînt de acord cu decizia agentului constatator sau în cazul în care aceasta a fost emisă cu 
încălcarea normelor procesuale stabilite de prezentul cod, sînt în drept să conteste decizia 
emisă asupra cauzei contravenţionale. Termenul de contestare a deciziei agentului constatator 
este de 15 zile de la data emiterii acesteia sau, pentru părţile care nu au fost prezente la şedinţa 
de examinare a cauzei contravenţionale, de la data înmînării copiei de pe decizia respectivă în 
condiţiile art.447 1 alin.(8). La caz, Direcția Generală Teritorială Sud a Centrului Național 
Anticorupție nu a adoptat nicio decizie în baza plângerii lui Gheorghiu Veaceslav din 30 aprilie 
2025, prin urmare contestația depusă de Gheorghiu Veaceslav împotriva notificării Direcției 
Generale Teritoriale Sud a Centrului Național Anticorupție nr.11/6-G-45/25 din 12 mai 2025 
este inadmisibilă.
Ținând cont de cele menționate supra, în ansamblu, instanța de recurs notează că, prima 
instanță nu a constatat și elucidat pe deplin circumstanțele de fapt importante pentru soluționarea 
corectă a cauzei, fapt ce denotă necesitatea admiterii recursului depus de Gheorghiu Veaceslav. 
Fiind necesară casarea integrală a hotărârii contestate, cu rejudecarea cauzei și adoptarea unei 
noi hotărâri de respingere a contestației depuse de Gheorghiu Veaceslav împotriva notificării 
Direcției Generale Teritoriale Sud a Centrului Național Anticorupție nr.11/6-G-45/25 din 12 mai 
2025, ca fiind inadmisibilă. 
Referitor la restituirea taxei de timbru, solicitată de Gheorghiu Veaceslav, Completul de 
judecată consideră că este neîntemeiată, deoarece potrivit art.2 alin.(1) din Legea taxei de stat 
nr.213 din 31.07.2023, taxa de timbru este o sumă de bani care se percepe, o singură dată, de la 
persoanele fizice şi juridice pentru intentarea unui proces judiciar civil, de contencios 
administrativ, precum şi pentru fiecare contestaţie împotriva deciziei agentului constatator 
asupra cauzei contravenţionale atât în primă instanţă, cât şi în căile de atac. Iar art.448 alin.(8) 
Cod contravențional prevede că, pentru contestaţia depusă împotriva deciziei de aplicare a 
sancţiunii contravenţionale se percepe o taxă de timbru în mărimea prevăzută de Legea taxei de 
stat nr.213/2023.
În baza celor expuse, potrivit prevederilor art.466, art.473 alin.(1) pct.2) lit.b), art.474 Cod 
contravențional, Completul de judecată,- 
D  E  C  I  D  E :
Se admite recursul declarat de Gheorghiu Veaceslav.
Se casează integral hotărârea Judecătoriei Cahul, sediul Central, din 14 iulie 2025, prin 
care a fost respinsă ca fiind neîntemeiată contestația depusă de Gheorghiu Veaceslav împotriva 
notificării Direcției Generale Teritoriale Sud a Centrului Național Anticorupție nr.11/6-G-45/25 
din 12 mai 2025.
Se rejudecă cauza cu adoptarea unei noi hotărâri, după cum urmează:
Se respinge ca fiind inadmisibilă contestația depusă de Gheorghiu Veaceslav împotriva 
notificării Direcției Generale Teritoriale Sud a Centrului Național Anticorupție nr.11/6-G-45/25 
din 12 mai 2025.
Decizia este irevocabilă. 
Președintele completului, judecător                                                                 Movilă Vitalie
Judecătorii                                                                                                        Gorlenco Inga
                                                                                                                          Bancov 
Evgheni