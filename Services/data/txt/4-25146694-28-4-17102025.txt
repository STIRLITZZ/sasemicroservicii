Dosar nr. 4-178/2025 (4-25146694-28-4-17102025)
HOTĂRÂRE
în numele Legii
05 decembrie 2025                                                                         mun. Edineţ
Judecătoria Edineţ, Sediul Central, R. Moldova
Instanța compusă din:
Președinte de ședință, judecător                              Bîrsan Ghenadie
Grefier                                                                           Cobîleanschi Iuliana
cu participarea
agentului constatator                                                      Rusanovschi Garic
examinând în ședință de judecată publică cazul cu privire la contravenția prevăzută 
de art. 63 alin. (1) Cod Contravențional a Republicii Moldova, pornită în privința lui: 
Orac Victoria, a.n. *****,  IDNP *****, domiciliată în *****, studii medii, căsătorită, la 
întreținere are trei copii minori, nu are loc stabil de muncă, la evidență la medicul 
narcolog și psihiatru nu se află, limba de stat o cunoaște, cetățean R. Moldova, drepturile 
și obligațiile prevăzute de art. 384 Cco al RM, i-au fost aduse la cunoștință, instanța de 
judecată – 
A CONSTATAT:
Orac Victoria, are la educare, instruire și întreținere copilul său minor Orac Vicu 
a.n. *****, care la data de 30.09.2025 minorul Orac Vicu aflîndu-se la nivelul 3 a 
instituției de învățământ din sat. *****a fost depistat cum fumează, o țigară electronică, 
astfel mama Orac Victoria  nu și-a îndeplinit obligațiile de întreținere de educare și de 
instruire a copilului.
La data de 16.10.2025, Inspectoratul de Poliţie Edineţ, în calitate de organ 
constatator, în temeiul art. 395 alin. (1) pct. 1) lit. b) Cod Contravențional, a remis 
instanţei de judecată spre examinare, conform competenței, procesul-verbal cu privire la 
contravenţie nr. MAI06 320335, întocmit în privinţa lui Orac Victoria şi materialul 
contravențional acumulat în privinţa ultimei.
În şedinţa de judecată, agentul constatator Rusanovschi Garic a susținut integral 
procesul-verbal cu privire la contravenție.
În ședința de judecată persoana în a cărei privinţa a fost pornit procesul 
contravenţional Orac Victoria  vina a recunoscut, comunicând că a dus discuți cu copilul 
și cazuri similare nu se vor mai repeta.
În ședință de judecată au fost prezentate și examinate următoarele înscrisuri:
-         Procesul-verbal cu privire la contravenție nr. MAI06 320335 din 14.10.2025, în 
original, întocmit în privința lui Orac Victoria   în baza 63 alin. (1) Cod 
Contravențional (f.d. 4);
-         Proces-verbal de Autosesizare al OSS al SP nr. 5 (Fetești) al IP Edineț inspector 
principal Rusanovschi Garic (f.d. 5);
-         Proces-verbal din 09.10.2025 de audiere a martorului Orac Vicu (f.d. 6);
-         Proces-verbal din 09.10.2025 de audiere a cet. Orac Victoria, persoana în privința 
căreia a fost pornit procesul contravențional (f.d. 7);
-         Proces-verbal din 09.10.2025 de audiere a martorului Guila Galina (f.d. 8);
-         Copia buletinului de identitate pe numele lui Orac Victoria  (f.d.9);
-         Cazierul contravențional și revendicarea, eliberat pe numele lui  Orac Victoria (f.d. 
10-11);
-         Adeverință privind componența familiei, eliberată de către Consiliul Sătesc *****(f.d 
12);
-         Caracteristică eliberată de către Consiliul Sătesc Fetești, pe numele cet. Orac Victoria  
(f.d. 13).
-         Copia certificatului de naștere pe numele lui Orac Vicu (f.d. 14);
-         Caracteristică eliberată pe numele elevului Orac Vicu (f.d.15);
Audiind participanții la proces, analizând probele administrate, instanţa de judecată 
conchide, că sunt acumulate probe certe şi incontestabile ce dovedesc vinovăţia lui Orac 
Victoria în comiterea contravenţiei incriminate, agentul constatator corect calificând 
acţiunile făptuitoarei conform art. 63 alin. (1) Cod Contravenţional după indicii: 
neîndeplinirea sau îndeplinirea necorespunzătoare de către părinţi sau de către 
persoanele care îi înlocuiesc a obligaţiilor de întreţinere, de educare şi de instruire a 
copilului, și care, la data de 30.09.2025 minorul Orac Vicu aflîndu-se la nivelul 3 a 
instituției de învățământ din sat. *****a fost depistat cum fumează, o țigară electronică, 
astfel mama Orac Victoria  nu și-a îndeplinit obligațiile de întreținere de educare și de 
instruire a copilului
Conform prevederilor art. 374 alin. (3) Cod Contravenţional, Procesul contravenţional se 
desfăşoară pe principii generale de drept contravenţional, în temeiul Constituţiei, al prezentului 
cod, al Codului de procedură penală, precum şi al normelor dreptului internaţional şi ale 
tratatelor internaţionale cu privire la drepturile şi libertăţile fundamentale ale omului la care 
Republica Moldova este parte, iar art. 6 al Convenţiei Europene pentru apărarea Drepturilor 
Omului şi a Libertăţii Fundamentale, garantează dreptul la un proces echitabil, de aceea 
instanţa aplică normele generale ale procesului contravenţional prevăzute de Codul 
contravenţional şi cele prevăzute de art. 6 al Convenţiei Europene pentru apărarea Drepturilor 
Omului şi a Libertăţii Fundamentale.
În conformitate cu art. 7 Cod Contravenţional, Persoana poate fi sancţionată numai pentru 
contravenţia în a cărei privinţă este dovedită vinovăţia sa, cu respectarea normelor prezentului 
cod. 
Conform art. 63 alin. (1) Cod Contravenţional, Neîndeplinirea sau îndeplinirea 
necorespunzătoare de către părinţi sau de către persoanele care îi înlocuiesc a obligaţiilor de 
întreţinere, de educare şi de instruire a copilului se sancționează cu amendă de la 6 la 15 unități 
convenționale sau cu muncă neremunerată în folosul comunității de la 15 la 25 de ore.
Potrivit art. 400 alin. (5) Cod Contravențional, Procesele-verbale cu privire la 
contravențiile prevăzute la art.75, 76, 92, 165, 181 şi 227 se remit spre examinare comisiei 
administrative, iar procesele-verbale cu privire la contravenţiile prevăzute la art.54 1, 63–65, 
652, 653, 67, 68, 70 1, 781–782, 88, 107 1, art.157 alin.(2), (3) şi (12), art.243 1, art.2771 alin.(3), 
(5) şi (6), art.312 1, 316, 317, 318 1, 320, 322–324, 330 4, 335–337, 342, 352 şi 353 se remit spre 
examinare în fond instanţei de judecată competente.
Potrivit art. 440 alin. (1) Cod Contravențional, Constatarea faptei contravenţionale 
înseamnă activitatea, desfășurată de agentul constatator, de colectare şi de administrare a 
probelor privind existenţa contravenţiei, deciziei privind examinarea contravenţiei în temeiul 
constatării agentului constatator sau procesului-verbal cu privire la contravenţie, de aplicare a 
sancţiunii contravenţionale sau de trimitere, a dosarului, după caz, funcționarului abilitat să 
examineze cauza contravențională, din cadrul autorității din care face parte agentul constatator, 
în instanţa de judecată sau în alt organ spre soluţionare.
Conform art. 458 alin. (1) Cod Contravenţional, Examinînd cauza contravenţională, 
instanţa de judecată este obligată să determine: a) caracterul veridic al contravenţiei imputate; 
b) existenţa cauzelor care înlătură caracterul contravenţional al faptei; c) vinovăţia persoanei în 
a cărei privinţă a fost pornit procesul contravenţional; d) existenţa circumstanţelor atenuante 
şi/sau agravante; e) necesitatea sancţionării şi, după caz, caracterul sancţiunii 
contravenţionale; f) alte aspecte importante pentru soluţionarea justă a cauzei, iar potrivit 
prevederilor art. 394 alin. (2) şi art. 460 Cod Contravenţional instanţa de judecată hotărăşte 
asupra cauzei contravenţionale prin hotărâre asupra aspectelor faptice şi juridice ale cauzei. 
În şedinţa de judecată s-a stabilit că, la data de 14.10.2025, în privinţa lui Orac 
Victoria a fost pornit proces contravențional în baza art. 63 alin. (1) Cod Contravențional, 
fiind învinuită de faptul că, nu și-a îndeplinit corespunzător obligațiile de educare și 
instruire a fiului minor Orac Vicu  a.n.*****, care la data de 30.09.2025 minorul Orac 
Vicu aflîndu-se la nivelul 3 a instituției de învățămînt din sat. *****a fost depistat cum 
fumează, o țigară electronică, astfel mama Orac Victoria  nu și-a îndeplinit obligațiile de 
întreținere de educare și de instruire a copilului.
Instanța reține că, Orac Victoria nu şi-a îndeplinit corespunzător obligaţiile sale în 
calitate de părinte prevăzute expres de art. 60 şi 62 din Codul Familiei în privinţa 
copilului minor, Orac Vicu, fapte pentru care, urmează a fi trasă la răspundere 
contravenţională prin prisma prevederilor art. 63 alin. (1) Cod Contravenţional.
La stabilirea tipului şi măsurii de pedeapsă aplicată lui Orac Victoria, instanţa de 
judecată ia în consideraţie faptul că aceasta vina în cele incriminate şi-a recunoscut-o 
integral fapt confirmat prin semnătura sa aplicată în procesul-verbal cu privire la 
contravenție din 14.10.2025 privind lipsa obiecțiilor asupra procesului-verbal. 
Conform prevederilor art. 41 alin. (1) Cod Contravențional, Sancţiunea 
contravenţională se aplică în funcţie de caracterul şi de gradul prejudiciabil al 
contravenţiei, de caracteristica persoanei şi de circumstanţele atenuante şi agravante.
Astfel, ținând cont de caracterul şi gradul pericolului social a contravenţiei 
săvârșite, de personalitatea contravenientei Orac Victoria, instanţa de judecată consideră, 
că corijarea şi reeducarea ultimei este posibilă prin aplicarea sancţiunii sub formă de 
amendă, în limita sancţiunii prevăzută de art. 63 alin. (1)  Cod Contravenţional, cu 
respectarea prevederilor art. art. 34, 41 Cod Contravenţional.
Conducându-se de art. art. 34, 452, 456-458, 460, 462, 468 Cod contravențional a 
Republicii Moldova, instanța de judecată –
HOTĂRĂŞTE:
Orac Victoria, a.n. *****, se recunoaște vinovată de comiterea contravenției 
prevăzută de art. 63 alin. (1) Cod contravențional a Republicii Moldova cu aplicarea 
sancțiunii contravenționale sub formă de amendă în mărime de 6 unități convenționale 
(300 lei) în beneficiul statului.
În temeiul art. 34 Cod Contravențional RM, Orac Victoria, a.n. *****, este în drept 
să achite jumătate din amenda stabilită, dacă o achită în cel mult 72 ore. Termenul de 72 
de ore de achitare a amenzii în jumătate va curge din momentul în care contravenienților 
li se aduce la cunoștință actul cu privire la stabilirea amenzii.
Hotărârea cu drept de recurs la Curtea de Apel Nord în termen de 15 zile prin 
intermediul Judecătoriei Edineț, Sediul Central.
Președintele ședinței, judecător                                         Bîrsan Ghenadie