Dosarul nr.4-230/2025
H O T Ă R Â R E
în numele Legii
 
  11 decembrie 2025                                                                                  mun. Hînceşti
Judecătoria Hînceşti, sediul Central
Instanţa compusă din:
Preşedinte, judecător                                        Lilia Roic-Botezatu 
Grefier                                                  Daniela Ursu  
a examinat în şedinţa de judecată publică procedura contravențională cu privire la 
comiterea de către Ciobanu Elena / datele de anchetă stabilite conform materialului 
contravenţional / născută la *****, domiciliată *****, IDNP ***** a faptei contravenţionale 
prevăzute de art. 63 alin.(2) Cod Contravențional şi, 
 
A    C O N S T A T A T:
La data de 02.09.2025 de către agentul constatator al IP Hîncești, Ion Gonța a fost 
întocmit pe numele Elenei Ciobanu proces-verbal cu privire la contravenție, conform 
prevederilor art. 63 alin.(2) Cod contravenţional.
La 03.09.2025, avînd la bază prevederile art.395 alin.(1) Cod contravenţional,  agentul 
constatator din cadrul IP Hîncești a remis procesul-verbal cu privire la contravenţie spre 
examinare în fond instanţei de judecată competente, fără a înainta vreo recomandare referitor la 
sancțiunea ce urmează a fi aplicată față de făptuitor în cazul în care ultima va fi recunoscut 
vinovată de comiterea contravenției incriminate. 
Astfel, la 08.09.2025 în judecătoria Hînceşti, sediul Central a fost înregistrat dosarul 
contravențional întocmit pe numele făptuitoarei Ciobau Elena de către agentul constatator, pe 
faptul săvîrșirii contravenţii prevăzute în art. 63 alin.(2) CC, dosarul fiind repartizat, la acceiaşi 
dată, prin PIGD în mod automat-aleatoriu judecătorului Lilia Roic-Botezatu. 
Potrivit procesului-verbal cu privire la contravenție nr.MAI06 362883 din 02.09.2025, 
agentul constatator a constatat, că la 25.08.2025, ora 09:00, în ***** Ciobanu Elena a lăsat copii 
***** și ***** fără supraveghere, mîncare și igienă, neîndeplinind obligațiile de întreținere a 
copiilor. 
În şedinţa judiciară, agentul constatator IP Hînceşti , Ion Gonța fiind citat legal nu s-a 
prezentat, iar la 27.11.2025 pe adresa de email a instanței a expediat cerere prin care solicită 
examinarea cauzei contravenționale în lipsa sa, din motiv că este implicat în acțiuni în cadrul 
serviciului. 
         Astfel, potrivit art. 455 al. (2) CC, instanța a dispus examinarea cauzei contravenționale în 
absenta agentului constatator.
         Persoana în privinţă căruia a fost întocmit procesul contravenţional Ciobanu Elena, fiind 
citat legal, în ședința de judecată fixată nu s-a prezentat şi nu a comunicat instanţei motivele 
neprezentării. La materialele cauzei contraventionale se deţine scrisoarea expediată în adresa 
acestuia restituită cu mențiunea factorului poștal ” nereclamat  ”.
Urmare, în scopul evitării tergiversării examinării procesului verbal cu privire la 
contravenție, avînd la bază examinarea cauzei în termini rezonabili, în conformitate cu 
prevederile art. 455 alin. (3) Cod contravenţional, instanţa a decis examinarea cazului în lipsa 
făptuitoarei.  
Examinând materialul contravenţional şi analizând legislaţia relevantă, instanţa de 
judecată ajunge la următoarele concluzii:
          Potrivit prevederilor art. 381 alin. (4) Cod contravenţional al RM, autoritatea competentă 
să soluţioneze cauza contravenţională are obligaţia de a lua toate măsurile prevăzute de lege 
pentru cercetarea sub toate aspectele, completă şi obiectivă a circumstanţelor cauzei, de a 
evidenţia atât circumstanţele care dovedesc vinovăţia persoanei, cât şi cele care dezvinovăţesc 
persoana în a cărei privinţă a fost pornit proces contravenţional, precum şi circumstanţele 
atenuante sau agravante.
          În conformitate  cu prevederile art. 452 Cod contravenţional al RM, cauza 
contravenţională se judecă în instanţa de judecată în şedinţă publică, oral, nemijlocit şi în 
contradictoriu.
           În conformitate  cu prevederile art. 458 Cod contravenţional al RM,  judecând cauza 
contravenţională, instanţa  este obligată să determine: a) caracterul veridic al contravenţiei 
imputate; b) existenţa cauzelor care înlătură caracterul contravenţional al faptei; c) vinovăţia 
persoanei în a cărei privinţă a fost pornit procesul contravenţional;c)existenţa circumstanţelor 
atenuante şi/sau agravante; e) necesitatea sancţionării şi, după caz caracterul sancţiunii 
contravenţionale; f) alte aspecte importante pentru soluţionarea justă a cauzei.
           În conformitate cu art.425 alin.(3) Cod contravenţional, aprecierea probelor se face de 
persoana competentă să soluţioneze cauza contravenţională, potrivit convingerii sale pe care şi-a 
format-o cercetînd toate probele administrate în raport cu circumstanţele constatate ale cauzei şi 
călăuzindu-se de lege.
Totodată, în acord cu prevederile art.425 alin.(1) Cod contravenţional, probele sînt 
elemente de fapt, dobîndite în modul stabilit de prezentul cod, care servesc la constatarea 
existenţei sau inexistenţei contravenţiei, la identificarea făptuitorului, la constatarea vinovăţiei şi 
la cunoaşterea altor circumstanţe importante pentru justa soluţionare a cauzei, iar conform 
alin.(5) al articolului enunţat, sunt admisibile probele pertinente, concludente şi utile, 
administrate în conformitate cu prezentul cod.
Cercetând complet și nemijlocit în ansamblu și interconexiunea lor, înscrisurile 
administrate, în coraport cu normele legale incidente în domeniu, instanța conchide că vinovăţia 
Elenei Ciobanu de comiterea contravenţiei prevăzute de art. 63 alin. (2) Cod contravenţional este 
demonstrată integral prin analiza coroborată a următoarelor probe administrate în cauză, atât în 
faza constatării faptei și documentării acesteia cât şi în faza cercetării judecătoreşti. 
Cu toate că Ciobanu Elena în cadrul examinării cauzei contravenționale nu a fost prezent 
pentru a depune careva explicații pe marginea cazului dat, în raport cu probele administrate în 
cauză, aşa cum au fost interpretate, rezultă că fapta a fost descrisă în mod corect de către agentul 
constatator. Instanţa reţine, că circumstanţele concretizate, au fost probate inclusiv prin 
materialele procedurii contravenţionale elucidate de instanţă în şedinţa de judecată, cum sunt: 
procesul-verbal cu privire la contravenţie din 02.09.2025 întocmit pe numele Elenei Ciobanu în 
baza art. 63 alin. (2) CC; informație telefonică 112 înregistrată la 25.08.2025 ora 12:30, 
comunicată de OSS al SP-3 ( Ciuciuleni) al IP Hîncești, inspector superior Gonța Ion precum, că 
la 25.08.2025 în s. Ciuciuleni r-nul Hîncești a fost depistat la domiciliu minorii *****, a.n. 2010 
și ***** a.n. 2019, fără supravegherea mamei Ciobanu Elena; proces-verbal privind 
consemnarea declarației Ciobanu Vera la 01.09.2025; proces-verbal privind consemnarea 
declarației Ciobanu Elena la 02.09.2025; fișa de monitoriare a implementării planului individual 
de asistență întocmit în privința copiilor ***** și ***** la data de 25.08.2025;  copia 
certificatelor de naștere pe numele copiilor ***** și *****; fișa de monitorizare a cazului 
suspect de violență, neglijare, exploatare și trafic al copilului nr. 185 și nr. 184 din 25.08.2025; 
potrivit caracteristicii nr. 341 din 02.09.2025 eliberată de Primăria Ciuciuleni , Ciobanu Elena se 
caracterizează satisfăcător; potrivit adeverinței nr. 342 din 02.09.2025 eliberată de Primăria 
Ciuciuleni se indică, că Ciobanu Elena are următoarea componență de familie: fiul Ciobanu Ion, 
născut la *****, fiica ***** , născută la ***** și fiul *****, născut la ***** 
Verificând pertinenţa şi veridicitatea probelor, instanța consideră că acestea demonstrează 
incontestabil vinovăţia Elenei Ciobanu de comiterea contravenției imputate, lipsind careva dubii 
ce ar putea pune la îndoială temeinicia învinuirii înaintate, astfel încât aceasta nu şi-a îndeplinit 
obligaţia de întreţinere, educare şi supraveghere continuă a copiilor minor a acesteia, lăsînd 
copiii minori fără supraveghere, or prin exercitarea drepturilor şi îndatoririlor părinteşti 
presupune o relaţie continuă, prezenţa constantă a părinţilor lângă copii, pentru a se evita 
eventuale situaţii de survenire a circumstanţelor socialmente  periculoase. 
Instanţa relevă că în conformitate cu Legea Supremă a Republicii Moldova, familia este 
reglementată ca fiind elementul natural şi fundamental al societăţii şi are dreptul la ocrotire din 
partea societăţii şi a statului. Totodată, legea impune şi faptul că Familia la rândul său, are 
obligaţiunea de a asigura creşterea, educaţia, instruirea copiilor şi supravegherea acestora. În 
vederea dezvoltării respectivelor prevederi constituţionale. În acelaşi context, Codul Familiei 
instituie faţă de părinţi obligaţiunea de întreţinere a copiilor, reglementând condiţiile în care 
există o asemenea responsabilitate. Astfel, în conformitate cu dispoziţiile Codului familiei, 
părinţii sunt obligaţi să-şi educe şi să întreţină copiii, să poartă răspundere pentru dezvoltarea lor 
fizică, intelectuală şi spirituală, inclusiv să nu admită careva acţiuni de lăsare pe o perioadă 
îndelungată fără supraveghere.
Prin urmare în cadrul şedinţei de judecată judicios a fost reconstruită ideologic situaţia de 
fapt, stabilindu-se în concret că minorii ***** și ***** au fost lăsați fără supraveghere, mîncare 
și igienă de către Ciobanu Elena, prin ce se constată îndeplinirea necorespunzătoare a obligațiilor 
de întreținere  a minorilor, fiind necesar sancționarea părintelui întru sporirea vigilenţei din 
partea făptuitorului asupra copilului, pentru a-l proteja de pericole și a evita pe viitor asemenea 
evenimente precum și a preîntâmpina comportamentul infracțional al minorului.
Creşterea copilului minor implică dreptul şi îndatorirea de a exercita îndrumarea şi 
continua supraveghere a acestuia. Neîndeplinirea sau îndeplinirea necorespunzătoare de către 
părinţi sau de către persoanele care îi înlocuiesc a obligaţiilor de întreţinere, de educare şi de 
instruire a copilului atrage sancţiune corespunzătoare, în condiţiile în care, acestea constituie 
culpa părintelui responsabil de aceste obligaţii.
Obligaţia de a asigura sănătatea şi dezvoltarea fizică a copilului este dublu dimensionată. 
Ea este pe de o parte, obligaţie pozitivă, de a face şi presupune asistenţa continuă a tuturor 
trebuinţelor copilului în conformitate cu particularităţile stadiului de dezvoltare şi nevoile 
speciale ale copilului.
Pe de altă parte ea reprezintă o obligaţie negativă, de a nu face care se referă la protecţia 
copilului împotriva neglijenţei, a unor practici care ar putea dăuna sănătăţii copilului. De 
asemenea aici se încadrează şi obligaţia de a nu lăsa copilul fără supraveghere, obligaţie ce nu 
trebuie interpretată numai în sensul satisfacerii unor trebuinţe de ordin bio fiziologic ale 
copilului.
Îndatoririle Elenei Ciobanu în cauza dedusă judecăţii, reflectă explicit interferenţa 
dimensiunilor dezvoltării minorului cu preocuparea de a se asigura că în orice moment copilul 
minor este protejat de orice şi i-ar putea periclita sănătatea, integritatea fizică, psihică şi morală, 
precum şi de întreprinderea acţiunilor de supraveghere, or evitarea vagabondajului, sau lipsa de 
la domiciliu. Totodată, aceasta impune şi respectarea cerinţelor în vederea asigurării executării  
corespunzătoare a obligaţiilor de întreținere a minorilor. 
Astfel, instanţa de judecată determină corect încadrarea juridică a contravenţiei comise de 
către Elena Ciobanu în baza art. 63 alin. (2) Cod contravenţional al RM , după indicii calificativi: 
neîndeplinirea sau îndeplinirea necorespunzătoare de către părinţi sau de către persoanele care îi 
înlocuiesc a obligaţiilor de întreţinere, de educare şi de instruire a copilului, ca urmare fiind lipsit 
minorul de supraveghere de acasă, iar prin admiterea unor astfel de încălcări este prevăzută 
sancţiunea cu amendă de la 9 la 18 unităţi convenţionale sau cu muncă neremunerată în folosul 
comunităţii de la 40 la 60 de ore.
         Drept urmare, instanţa reiterează, că în urma examinării cauzei contravenţionale, în şedinţa 
de judecată, instanţa a constatat cu certitudine, că la întocmirea procesului-verbal cu privire la 
contravenţie, agentul constatator a respectat prevederile art. 443 CCo, iar careva temeiuri care ar 
duce la nulitatea procesului-verbal cu privire la contravenţie din 02.09.2025, nu au fost stabilite.
         Or, sub aspectul legalității, analizând modul de întocmire a procesului-verbal, instanța 
reține că aceste respectă dispozițiile imperative ale legii, nefiind incidentă niciuna dintre cauzele 
de nulitate prevăzute de Codul contravențional. Mai mult, procesul-verbal cu privire la 
contravenție completat în privinţa făptuitoarei a fost întocmit în prezența acesteia, faptul dat fiind 
consemnat prin semnătura ultimei, respectiv acaesta cunoaște că în privința sa a fost întocmit 
proces-verbal contravențional, iar în momentul întocmirii procesului verbal careva obiecții nu a 
înaintat, fapt a cărui semnificaţie nu poate fi decât aceea a acordului cu privire la menţiunile 
consemnate în procesul verbal cu privire la contravenţie.  
Cum săvârşirea contravenției şi vinovăţia contravenientului au fost dovedite, instanţa 
urmează să dispună sancționarea acestuia proporţional gradului de pericol social al faptei comise 
şi periculozităţii acesteia.
Cu privire la individualizarea sancțiunii, este necesar ca sancțiunea aplicată să fie 
proporțională cu pericolul social concret al faptei comise, acest pericol fiind apreciat în fiecare 
caz în parte prin raportare la vătămarea adusă valorilor sociale ocrotite de lege, la persoana și 
atitudinea contravenientului, la împrejurările în care au fost comise faptele.
Nu în ultimul rând trebuie avut în vedere că aplicarea unei sancțiuni nu reprezintă un scop 
în sine, ci trebuie să aibă ca rezultat conștientizarea contravenientului de împrejurarea că a 
săvârșit o faptă antisocială, precum și descurajarea, pe viitor, de a mai comite astfel de fapte. 
Analizarea acestor aspecte trebuie să se facă în fiecare caz în parte, ținând seama de toți factorii 
subiectiv și obiectivi.
         Conform prevederilor art. 9 alin. (1) din Codul contravențional, la aplicarea legii 
contravenţionale se ţine cont de caracterul şi de gradul prejudiciabil al contravenţiei, de persoana 
făptuitorului şi de circumstanţele atenuante ori agravante. 
        Potrivit prevederilor art. 41 din Codul contravenţional, sancţiunea contravenţională se aplică 
în funcţie de caracterul şi de gradul prejudiciabil al contravenţiei, de caracteristica persoanei şi 
de circumstanţele atenuante şi agravante.
        Ținînd cont de criteriile generale de invidualizare a pedepsei instanța de judecată constată în 
calitate de circumstanțe atenuante: comiterea unei contravenții pentru prima dată, or la materialul 
contravențional lipsește cazierul contravențional care ar demonstra că Ciobanu Elena a comis 
careva contravenții și atrasă la răspundere contravențională. 
         Circumstanțe agravante pe cauză n-au fost stabilite. 
         Astfel, reieşind din materialele prezentate în şedinţa de judecată şi sancțiunile prevăzute de 
legiuitor, ţinând cont de prevederile art. 41 din Codul contravenţional, luând în considerație că 
vinovăția cet. Ciobanu Elena în comiterea faptelor imputate a fost dovedită prin probe pertinente 
și admisibile, instanța de judecată consideră că contravenientul se poate corija, iar scopul 
sancţiunii contravenţionale, prevăzut de art. 2 din Codul contravenţional, poate fi atins și prin 
aplicarea prevederile art. 32 al.(2) lit.b) Cod contravențional și anume sancțiunea sub formă de 
amendă minimă în mărime de 10 unităţi convenţionale.
Astfel, se aduce la cunoştinţă contravenientului că conform prevederilor art. 34 Cod 
contravenţional, în cazul achitării amenzii în decurs de 72 ore, mărimea acesteia se reduce în 
jumătate, iar în cazul neexecutării sancţiunii în decursul a 30 zile, aceasta poate fi dublată sau 
comutată cu o pedeapsă mai aspră, inclusiv şi arest contravenţional.
Se somează contravenientul asupra faptului că potrivit prevederilor art.315 Cod de 
executare „amenda se achită de către contravenient în mod benevol, în termen de 30 de zile de la 
data aplicării ei”, or în cazul neexecutării benevole în termenul stabilit de lege a sancțiunii 
aplicate urmează a remis executorului judecătoresc documentul executoriu pentru încasarea 
silită.
În baza celor expuse mai sus şi în conformitate cu prevederile art. art. 63, 393 – 395, 460, 
462 Cod Contravenţional al RM,  instanţa
H O T Ă R Ă Ş T E:
Ciobanu Elena se recunoaşte vinovată de comiterea contravenţiei prevăzute de art. 63 alin. 
(2) Cod Contravenţional al RM şi în temeiul normei menţionate i se stabileşte sancţiunea sub 
formă de amendă în mărime de 10 ( zece ) unităţi convenţionale, ceea ce constituie 500 ( cinci 
sute) lei.
Hotărârea cu drept de recurs la Curtea de Apel Centru în termen de 15 zile, prin intermediul 
Judecătoriei Hînceşti.
Preşedintele şedinţei,         
      Judecătorul                                  / semnat / Roic-Botezatu Lilia
Copia corespunde originalului
      Judecătorul Roic-Botezatu Lilia