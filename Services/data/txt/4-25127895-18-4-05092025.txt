Dosarul nr.4-252/2025 4-25127895-18-4-05092025
HOTĂRÂRE
în numele LEGII
11 decembrie 2025                                         or. Căușeni
Judecătoria Căușeni (sediul central)
Instanța de judecată, având în componența sa
Președintele ședinței, judecătorulNEGRU Nicolae
Grefierul SAREV Mihaela 
În lipsa agentului constatator Clim Olga și a făptuitorului Caminschii Ion, legal citați 
a examinat în ședință de judecată publică, cauza contravențională în privința lui 
Caminschii Ion, născut la *****, IDNP *****, domiciliat în r-nul Căușeni, s. 
Chircăieștii Noi, str. ***** 29, învinuit de comiterea contravenției prevăzute de art.342 
Cod contravențional.
Datele referitoare la termenul de examinare a cauzei în instanța de judecată: 
din 05.09.2025 până la 11.12.2025.
Procedura de citare a părților a fost legal executată.
În baza materialelor din dosar și a probelor cercetate în ședința de judecată, 
instanța 
 A CONSTATAT:
1. Potrivit procesului-verbal cu privire la contravenție seria/nr. MAI06 312716 din 
03.09.2025, întocmit de agentul constatator din cadrul Inspectoratului de Poliție Căușeni, 
Clim Olga, s-a stabilit că, la 21.08.2025, ora 19:22, aflându-se în r-nul Căușeni, s. 
Chircăiești, Caminschii Ion a efectuat un apel fals la serviciul de urgență „112”, 
solicitând un echipaj al poliției.
2. Astfel, acțiunile lui Caminschii Ion au fost calificate de către agentul constatator în 
baza art.342 Cod contravențional. 
3.Totodată, în baza prevederilor art.395 alin.(1) Cod contravențional, procesul 
contravențional pornit în privința lui Caminschii Ion, de către agentul constatator a fost 
remis spre examinare conform competenței la Judecătoria Căușeni (sediul central).
4. Agentul constatator Clim Olga și făptuitorul Caminschii Ion, fiind legal citați 
despre data, ora și locul desfășurării procesului, în ședința de judecată nu s-au prezentat 
Dosarul nr.4-252/2025 4-25127895-18-4-05092025
din motive necunoscute instanței, prin urmare, conducându-se de prevederile art.455 
alin.(2) Cod contravențional, instanța a dispus judecarea cauzei în lipsa acestora.
5. Examinând materialele prezentate în ședința de judecată, instanța ajunge la 
concluzia că vinovăția lui Caminschii Ion de comiterea contravenției prevăzute de art.342 
Cod contravențional, este dovedită pe deplin prin cumulul de probe prezentate și 
examinate de instanță.
6. Conform art.7 Cod contravențional, persoana poate fi sancționată numai pentru 
contravenția în a cărei privință este dovedită vinovăția sa, cu respectarea normelor 
prezentului cod. 
7. În conformitate cu art.8 alin.(2) Cod contravențional, este supusă răspunderii 
contravenționale numai persoana care a săvârșit cu intenție sau din imprudență o faptă 
prevăzută de legea contravențională. 
8. Potrivit art.10 Cod contravențional, constituie contravenție fapta acțiunea sau 
inacțiunea ilicită, cu un grad de pericol social mai redus decât infracțiunea, săvârșită cu 
vinovăție, care atentează la valorile sociale ocrotite de lege, este prevăzută de prezentul 
cod și este pasibilă de sancțiune contravențională. Fapta prejudiciabilă constituie temeiul 
real al răspunderii contravenționale și se manifestă sub două forme prin intenție sau din 
imprudență. 
9.Intenția este o comportare activă prin care se încalcă o normă prohibitivă ce 
interzice o anumită activitate, iar imprudența constă din faptul, că persoana care 
săvârșește fapta își dă seama și prevede urmările care vor surveni în urma acesteia, dar 
consideră, că în mod ușuratic vor putea fi evitate. 
10. Conform art.375 Cod contravențional, persoana acuzată de săvârșirea unei 
contravenții se consideră nevinovată atâta timp cât vinovăția sa nu este dovedită în modul 
prevăzut de prezentul cod. Nimeni nu este obligat să dovedească nevinovăția sa. 
Concluziile despre vinovăția persoanei în săvârșirea contravenției nu pot fi întemeiate pe 
presupuneri. Toate dubiile în probarea învinuirii care nu pot fi înlăturate în condițiile 
prezentului cod se interpretează în favoarea persoanei în a cărei privință a fost pornit 
proces contravențional.
11. În conformitate cu prevederile art.458 alin.(1) Cod contravențional, examinând 
cauza contravențională, instanța de judecată este obligată să determine: a) caracterul 
veridic al contravenției imputate; b) existența cauzelor care înlătură caracterul 
contravențional al faptei; c) vinovăția persoanei în a cărei privință a fost pornit procesul 
contravențional; d) existența circumstanțelor atenuante și/sau agravante; e) necesitatea 
sancționării și, după caz, caracterul sancțiunii contravenționale; f) alte aspecte importante 
pentru soluționarea justă a cauzei. 
Dosarul nr.4-252/2025 4-25127895-18-4-05092025
12. În vederea determinării existenței sau inexistenței faptei contravenționale, prioritar 
instanța de judecată va analiza cuprinsul procesului-verbal cu privire la contravenție prin 
raportarea acestuia la cerințele imperative prevăzute de legea contravențională prin 
prisma existenței temeiurilor de declarare a nulității absolute sau relative. 
13. În acest sens, verificând legalitatea procesului-verbal cu privire la contravenție, 
analizând cuprinsul acestuia prin raportare la cerințele prevăzute de lege sub sancțiunea 
nulității absolute, instanța de judecată constată că dispozițiile legale în materie au fost 
respectate. 
14. Potrivit art.440 alin.(1) Cod contravențional, constatarea faptei contravenționale 
înseamnă activitatea, desfășurată de agentul constatator, de colectare și de administrare a 
probelor privind existența contravenției, deciziei privind examinarea contravenției în 
temeiul constatării agentului constatator sau procesului-verbal cu privire la contravenție, 
de aplicare a sancțiunii contravenționale sau de trimitere, a dosarului, după caz, 
funcționarului abilitat să examineze cauza contravențională, din cadrul autorității din care 
face parte agentul constatator, în instanța de judecată sau în alt organ spre soluționare. 
15.Totodată, în temeiul art.442 alin.(1) Cod contravențional, procesul-verbal cu 
privire la contravenție este un act prin care se individualizează fapta ilicită și se identifică 
făptuitorul. Procesul-verbal se încheie de agentul constatator pe baza constatărilor 
personale și a probelor acumulate, în prezența făptuitorului sau în absența lui. Însă, 
legiuitorul a instituit obligația încheierii procesului-verbal cu privire la contravenție fiind 
obligatorie întrunirea cumulativă a 2 condiții: a constatărilor personale a agentului 
constatator și a probelor acumulate.
16. Potrivit art.462 alin.(1) și (5) Cod contravențional, hotărârea judecătorească 
trebuie să fie legală, întemeiată și motivată. Dispozitivul cuprinde: a) soluția privind 
încetarea procesului contravențional; sau b) soluția cu privire la vinovăția persoanei de 
săvârșirea contravenției imputate și, după caz, la stabilirea sancțiunii contravenționale, la 
aplicarea măsurii de siguranță sau la înlăturarea executării sancțiunii.
17. Din esența și scopul legii contravenționale, instanța de judecată evidențiază că 
sancțiunile administrative nu privesc un grup de persoane, ci se adresează tuturor 
cetățenilor în vederea realizării scopului preventiv și represiv al sancțiunii. 
18. Astfel, în materie contravențională au fost recunoscute garanțiile procedurale 
specifice în materie penală în ceea ce privește dreptul la un proces echitabil, printre care 
și prezumția de nevinovăție, prevăzută de art.6 §2 din Convenția Europeană a Drepturilor 
Omului (cauza Ziliberberg împotriva Moldovei din 01.02.2005, §35, cauza Anghel 
împotriva României din 04.10.2007, §52 sau cauza Ozturk împotriva Germaniei din 
21.02.1994). 
Dosarul nr.4-252/2025 4-25127895-18-4-05092025
19.Această împrejurare fundamentează la nivel de principiu că, sarcina probei în 
procedura contravenționala desfășurata în fața instanței de judecata revine în primul rând 
organului constatator și, în condițiile în care acesta face dovada vinovăției, făptuitorul 
urmează să-și probeze nevinovăția. 
20. Potrivit art.342 Cod contravențional, chemarea intenționat falsă a serviciului de 
salvatori și pompieri, a poliției, a serviciului de ajutor medical urgent, a altor servicii 
specializate se sancționează cu amendă de la 30 la 60 de unități convenționale sau cu 
muncă neremunerată în folosul comunității de la 40 la 60 de ore.
21. Astfel, instanța de judecată constată că vinovăția lui Caminschii Ion în comiterea 
contravenției prevăzute de art.342 Cod contravențional, se confirmă prin cumulul de 
probe cercetate în cadrul ședinței de judecată, și anume: procesul-verbal cu privire la 
contravenție seria/nr. MAI06 312716 din 03.09.2025, întocmit de agentul constatator din 
cadrul Inspectoratului de Poliție Căușeni, Clim Olga; Informația din 21.08.2025, 
parvenită la Serviciul de gardă a Inspectoratului de Poliție Căușeni; procesul-verbal de 
audiere a martorului Ceban Olga din 21.08.2025; procesul-verbal de audiere a martorului 
Topal Serghei din 21.08.2025; procesul-verbal de cercetare la fața locului din 21.08.2025, 
cu planșa ilustrativă; raportul agentului de poliție din cadrul IP Căușeni, Burevscaia 
Victoria din 21.08.2025; raportul agentului constatator din cadrul IP Căușeni, Clim Olga 
din 03.09.2025.
22. Prin urmare, instanța de judecată a stabilit cu certitudine că, la 21.08.2025, ora 
19:22, aflându-se în r-nul Căușeni, s. Chircăiești, Caminschii Ion a efectuat un apel fals la 
serviciul de urgență „112”, solicitând un echipaj al poliției.
23. În consecință, în speța dedusă judecății, în cadrul ședinței instanța a stabilit 
vinovăția făptuitorului dincolo de orice îndoială rezonabilă, iar drept rezultat, va emite o 
hotărâre de sancționare în privința acestuia.
24. Astfel, la aplicarea sancțiunii contravenționale instanța de judecată ține cont de 
caracterul și de gradul prejudiciabil al contravenției, de caracteristica persoanei, dar și de 
circumstanțele atenuante și de cele agravante.
25. În cadrul examinării judecătorești, instanța nu a reținut careva circumstanțe 
prevăzute de art.42 Cod contravențional care ar atenua răspunderea contravențională a 
făptuitorului sau temeiuri expres prevăzute de art.43 Cod contravențional, care ar agrava 
răspunderea contravențională a acestuia.
26. Analizând circumstanțele comiterii contravenției imputate lui Caminschii Ion, 
personalitatea făptuitorului, comportamentul acestuia după comiterea faptei, 
circumstanțele atenuante și agravante, precum și caracteristica făptuitorului, instanța 
constată că corijarea făptuitorului este posibilă prin aplicarea față de aceasta a sancțiunii 
cu amendă. 
Dosarul nr.4-252/2025 4-25127895-18-4-05092025
27. În consecința celor enunțate supra și având în vedere că este dovedită pe deplin 
vinovăția făptuitorului Caminschii Ion în săvârșirea contravenției prevăzute de art.342 
Cod contravențional, instanța de judecată consideră rațional și oportun ca acestuia să i se 
aplice o sancțiune în conformitate cu acțiunile sale contravenționale și potrivită cu 
gravitatea contravenției săvârșite, astfel încât, sancțiunea care urmează să i se aplice să 
fie sub formă de amendă.
28.Instanța mai subliniază că, pedeapsa contravențională constituie o măsură de 
constrângere statală și un mijloc de corectare și de reeducare a contravenientului, care se 
aplică de instanțele de judecată, în numele legii, persoanelor vinovate de săvârșirea 
contravențiilor, și impune lipsuri și restricții drepturilor lor. Pedeapsa are ca scop 
restabilirea echității sociale, corectarea făptuitorului, precum și prevenirea săvârșirii de 
noi fapte contravenționale de către contravenienți sau de alte persoane.
29. Într-o asemenea situație, ținând cont de scopul legii și al sancțiunii 
contravenționale, inclusiv de criteriile generale de individualizare a sancțiunii, instanța de 
judecată este convinsă că sancțiunea sub formă de amendă în mărime de 40 unități 
convenționale va avea drept scop atât restabilirea echității sociale, cât și corectarea 
făptuitorului.
30.Instanța mai consideră că sancțiunea aplicată lui Caminschii Ion este echitabilă în 
raport cu circumstanțele cauzei, cu personalitatea acestuia și pericolul social al 
contravenției săvârșite.
31. În conformitate cu prevederile art.art.395, 458, 460 și 462 Cod contravențional, 
instanța de judecată, 
HOTĂRĂȘTE:
Caminschii Ion, născut la *****, se recunoaște vinovat de comiterea contravenției 
prevăzute de art.342 Cod contravențional și i se aplică sancțiunea sub formă de amendă 
în mărime de 40 (patruzeci) unități convenționale, ce constituie 2000 (două mii) lei. 
Se explică făptuitorului că, potrivit art.34 alin.(3) Cod contravențional, este în 
drept să achite jumătate din amenda stabilită, dacă o plătește în cel mult 3 zile lucrătoare 
de la data aducerii la cunoștință a deciziei de aplicare a sancțiunii contravenționale. În 
acest caz se consideră că sancțiunea amenzii este executată integral.
Hotărârea poate fi atacată cu recurs în termen de 15 zile la Curtea de Apel Centru, 
prin intermediul Judecătoriei Căușeni.
Președintele ședinței,
Judecător        /semnat/                      Negru Nicolae
Copia corespunde originalului
Dosarul nr.4-252/2025 4-25127895-18-4-05092025
JudecătorNegru Nicolae