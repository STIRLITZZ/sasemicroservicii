4-25162728-09-4-20112025
4-240/2025
H O T Ă RÂ R E
în numele legii
11 decembrie 2025                                            or. Glodeni
     Judecătoria Bălți
      (sediul Glodeni)
în componență:
Președinte de ședință, judecător                                     Vasile Nogai
grefier                                                                        Dumitrița Dubic
cu participarea:
agentului constatator       Albu Vasile
contravenientului       Cechina Adrian
examinând în ședință de judecată publică cauza contravențională pornită în 
baza art.63  alin. (1) Cod contravențional de către OSS al SP nr.1 a IP Glodeni, 
Albu Vasile în privința lui Cechina Adrian, -
      
                      a constatat
          La data de 20.11.2025 în baza art.63 alin.(1) Cod contravențional de către 
OSS al SP nr.1 a IP Glodeni, Albu Vasile a fost întocmit contravenientului 
Cechina Adrian proces-verbal cu privire la constatarea faptei contravenționale în 
baza art.63 alin.(1) Cod contravențional. 
În temeiul art.395 Cod contravențional, agentul constatator a remis pentru 
examinare procesul-verbal cu privire la contravenție judecătoriei Bălți (sediul 
Glodeni) conform competenței.
Agentul constatator Albu Vasile, a susținut pe deplin procesul verbal întocmit, 
solicitând aplicarea unei pedepse mai blânde.
  Contravenientul Cechina Adrian, a declarat faptul, că recunoaște pe deplin vina 
ce i se impută, de cele comise de către fecior îi pare rău, recunoaște că feciorul său 
la lovit pe feciroul lui dom.Dodița, între ei este un conflict mai vechi și sunt vecini.
Audiind părțile prezente, studiind materialele dosarului, instanța de judecată 
consideră dovedită vinovăția lui Cechina Adrian în comiterea contravenției 
prevăzute de art.63 alin. (1) Cod contravențional RM.
Conform art.458 Cod contravențional, examinând cauza contravențională, 
instanța de judecată este obligată să determine: caracterul veridic al contravenției 
imputate, existența cauzelor care înlătură caracterul contravențional al faptei, 
vinovăția persoanei în a cărei privință a fost pornit procesul contravențional, 
existența circumstanțelor atenuante şi/sau agravante, necesitatea sancționării şi, 
după caz, caracterul sancțiunii contravenționale şi alte aspecte importante pentru 
soluționarea justă a cauzei, iar potrivit prevederilor art.394 alin.(2) şi art.460 Cod 
contravențional, instanța de judecată hotărăște asupra cauzei contravenționale 
prin decizie (hotărâre) asupra aspectelor faptic şi juridic ale cauzei.
În ședința de judecată au fost examinate actele procedurale prezentate de 
agentul constatator, și anume: Prin procesul-verbal cu privire la contravenție 
seria/nr.MAI06 542956 se confirmă pornirea în privința  lui Cechina Adrian, a 
cauzei contravenționale în baza art.63 alin.(1) Cod contravențional, cât și prin 
materialele prezentate și anexate la materialele cauzei și anume că la data de 
12.11.2025 în jurul orei 14:00-15:00, în or.Glodeni, nu și-a îndeplinit 
corespunzător obligațiile părintești de întreținere și de instruire a copilului, unde 
fiul său minor la data de 12.11.2025 a agresat în public o altă persoană.
      Analizând procesul verbal cu privire la contravenție și materialele anexate s-a 
stabilit, că contravenientaul nu a contestat legalitatea sau ilegalitatea procesului 
verbal.        
Astfel, instanța de judecată ajunge la concluzia că procesul verbal cu privire la 
contravenție este legal, întocmit în conformitate cu prevederile Codului 
Contravențional.
În conformitate cu art.63 alin.(1) Cod contravențional prevede că 
,,neîndeplinirea sau îndeplinirea necorespunzătoare de către părinți sau de către 
persoanele care îi înlocuiesc a obligațiunilor de întreținere, de educare și de 
instruire a copilului, se sancționează cu amendă de la 6 la 15 unități convenționale 
sau cu muncă neremunerată în folosul comunității de la 15 la 25 de ore”.
      Reieșind din aceste probe și prevederi ale legii,  Cechina Adrian, necesită a fi 
recunoscut vinovat în comiterea contravenției  prevăzute de art.63 alin.(1) Cod 
contravențional și aplicată sancțiune contravențională.
În conformitate cu prevederile  art.460-462  Cod contravențional, instanța de 
judecată,-
dispune
 
Cechina Adrian, a.n.*****, IDNP *****, dom. or.Glodeni str.*****, se 
recunoaște vinovat în comiterea contravenției prevăzute de art.63 alin.(1)  Cod 
Contravențional şi de-i aplicat în baza acestei legi o sancțiune contravențională sub 
formă de  amendă, în mărime de 6 (șase) unități convenționale, ce constituie 300 ( 
trei sute)  lei.
   În conformitate cu prevederile art. 34 alin. (3) Cod Contravențional RM, contravenientul este în 
drept să achite jumătate din amenda stabilită dacă o plătește în cel mult 3 zile lucrătoare de la data 
aducerii la cunoștință a deciziei de aplicare a sancțiunii contravenționale.
  În acest caz se consideră că sancțiunea amenzii este executată integral, cu excepția cazului în care a 
fost contestată decizia de aplicare a sancțiunii contravenționale și contravenientul nu și-a retras cererea 
de contestare a deciziei, emisă asupra cauzei contravenționale, până la cercetarea judecătorească.
Hotărârea poate fi atacată cu recurs, în termen de 15 zile la Curtea de Apel 
Nord, prin intermediul Judecătoriei Bălți (sediul Glodeni).
 
Președintele ședinței, judecător                                               Vasile Nogai