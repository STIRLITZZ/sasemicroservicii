Dosarul nr. 5r-4864/2025
          4-25112395-12-5r-06082025
H O T Ă R Â R E
11 decembrie 2025                                                           mun. 
Chişinău
Judecătoria Chișinău, sediul Buiucani
Instanța compusă din:
Preşedintele şedinţei, judecător                                 Tudor 
Stambol
Grefier                                    Cătălina 
Rașcovschi
Cu participarea:
Agentului constatator                                                       Vadim 
Sinegur
În lipsa:
Contravenientei                                                                                     Valeria-Victoria 
Baciu
examinând în ședință judiciară publică, în limba de stat, contestația depusă de 
Baciu Valeria-Victoria (născută la *****, IDNP *****, domiciliată în *****) împotriva 
procesului-verbal cu privire la contravenție nr. MAI07 121331 din 14.07.2025 și deciziei 
agentului constatator prin care i-a fost aplicată sancțiunea amenzii în mărime de 30 
unități convenționale și 5 puncte de penalizare, pentru comiterea contravenției prevăzute 
de art. 238 alin. (3) Cod contravențional, -
c o n s t a t ă:
Prin decizia agentului constatator DP „Centru” a INSP al IGP – Vadim Sinegur 
din 14.07.2025, Baciu Valeria-Victoria a fost trasă la răspundere contravențională şi 
sancționată conform art. 238 alin. (3) Cod Contravențional cu amendă în mărime de 30 
unități convenționale și 5 puncte de penalizare pentru faptul că, la data de 14.07.2025, la 
ora 16:53 min., în mun. Chișinău str. Tiraspol 5, conducând automobilul de model 
„*****”  cu n/î *****, nu a cedat trecerea pietonilor, ignorând prevederile pct. 11 din 
RCR.
La data de 30.07.2025, Baciu Valeria-Victoria a înaintat contestație împotriva 
procesului-verbal cu privire la contravenție nr. MAI07 121331 din 14.07.2025 și deciziei 
agentului constatator prin care i-a fost aplicată sancțiunea amenzii în mărime de 30 
unități convenționale și 5 puncte de penalizare, pentru comiterea contravenției prevăzute 
de art. 238 alin. (3) Cod contravențional, solicitând anularea acestora și încetarea 
procesului contravențional. 
În motivarea contestației a indicat că, la întocmirea procesului-verbal cu privire la 
contravenție agentul constatatul n-a făcut referire și constatare la careva probe. La 
întocmirea procesului-verbal agentul constatator nu a stabilit și nu a constatat obiecțiile și 
probele persoanei în a cărei privință a fost pornit procesul contravențional. La întocmirea 
procesului-verbal agentul constatator nu a stabilit și nu a constatat obiecțiile și probele 
victimei. Agentul constatator nu a constatat în procesul-verbal persoana prezentă la 
încheierea procesului-verbal. La întocmirea procesului-verbal agentul constatator nu a 
stabilit și nu a constatat martorul asistent. Prin întocmirea procesului-verbal din 
14.07.2025 cu privire la contravenție întocmit de agentul constatator Sinegur Vadim al 
Inspectoratul Național de Securitate Publică, lipsa unor probe prezentate în sensul 
pretinsei contravenție nu reiese o altă concluzie. La întocmirea procesului-verbal din 
14.07.2025 cu privire la contravenție agentul constatator nu a înaintat solicitări de a fi 
prezentate din partea sa. În procesul-verbal agentul constatator nu a stabilit și nu a 
constatat circumstanțele menționate importante.
În ședința de judecată agentul constatator Vadim Sinegur a solicitat respingerea 
contestației înaintate ca fiind una neîntemeiată cu menținerea procesului-verbal cu privire 
la contravenție și a deciziei de sancționare.
În ședința de judecată contravenienta Baciu Victoria-Valeria nu s-a prezentat fiind 
legal citată, fapt confirmat prin avizul poștal de recepție a citației anexat la materialele 
cauzei, considerente din care instanța de judecată a dispus examinarea cauzei în lipsa 
acesteia.
Studiind materialele cauzei contravenționale, audiind participanții, instanța de 
judecată concluzionează de a respinge contestația, din următoarele considerente.
Potrivit art. 448 alin. (1) Cod contravențional, contravenientul, victima sau 
reprezentantul acestora, procurorul, dacă este parte în cauza contravențională, în cazul 
în care nu sînt de acord cu decizia agentului constatator sau în cazul în care aceasta a 
fost emisă cu încălcarea normelor procesuale stabilite de prezentul cod, sînt în drept să 
conteste decizia emisă asupra cauzei contravenționale. Termenul de contestare a deciziei 
agentului constatator este de 15 zile de la data emiterii acesteia sau, pentru părțile care 
nu au fost prezente la ședința de examinare a cauzei contravenționale, de la data 
înmînării copiei de pe decizia respectivă în condițiile art. 4471 alin. (8).
Termenul de depunere a contestației a fost respectat. 
În ședința de judecată s-a constatat că, prin decizia agentului constatator DP 
„Centru” a INSP al IGP – Vadim Sinegur din 14.07.2025, Baciu Valeria-Victoria a fost 
trasă la răspundere contravențională şi sancționată conform art. 238 alin. (3) Cod 
Contravențional cu amendă în mărime de 30 unități convenționale și 5 puncte de 
penalizare pentru faptul că, la data de 14.07.2025, la ora 16:53 min., în mun. Chișinău str. 
Tiraspol 5, conducând automobilul de model „*****”  cu n/î *****, nu a cedat trecerea 
pietonilor, ignorând prevederile pct. 11 din RCR.
Conform art. 7 Cod contravențional, persoana poate fi sancționată numai pentru 
contravenția în a cărei privință este dovedită vinovăția sa, cu respectarea normelor 
prezentului cod.
În conformitate cu art. 442 alin. (1) Cod contravențional, procesul-verbal cu 
privire la contravenție este un act prin care se individualizează fapta ilicită şi se 
identifică făptuitorul. Procesul-verbal se încheie de agentul constatator pe baza 
constatărilor personale şi a probelor acumulate, în prezența făptuitorului sau în absența 
lui. 
Conform art. 440 alin. (1) Cod contravențional, constatarea faptei 
contravenționale înseamnă activitatea, desfășurată de agentul constatator, de colectare 
şi de administrare a probelor privind existența contravenției, de încheiere a procesului-
verbal cu privire la contravenție, de aplicare a sancțiunii contravenționale sau de 
trimitere, a dosarului, după caz, funcționarului abilitat să examineze cauza 
contravențională, din cadrul autorității din care face parte agentul constatator, în 
instanța de judecată sau în alt organ spre soluționare.
Conform art. 425 alin. (1) Cod contravențional, probele sînt elemente de fapt, 
dobîndite în modul stabilit de prezentul cod, care servesc la constatarea existenței sau 
inexistenței contravenției, la identificarea făptuitorului, la constatarea vinovăției și la 
cunoașterea altor circumstanțe importante pentru justa soluționare a cauzei.
Potrivit art. 238 alin. (3) Cod contravențional „neacordarea de prioritate legală 
pietonilor sau cicliştilor se sancţionează cu amendă de la 30 la 36 de unităţi 
convenţionale cu aplicarea a 5 puncte de penalizare”.
În legislația Republicii Moldova, ca şi în cea a altor state europene, contravențiile 
au fost scoase de sub incidența legii penale și supuse unui regim administrativ. Din 
perspectiva capitolului IV din Cartea I al Codului contravențional, instanța de judecată 
evidențiază că sancțiunile administrative nu privesc un grup de persoane, ci se adresează 
tuturor cetățenilor în vederea realizării scopului preventiv și represiv al sancțiunii, iar 
potrivit art. 38 alin. (3) din legea citată, arestul contravențional poate fi aplicat şi în cazul 
neexecutării intenționate a unei alte sancțiuni contravenționale, ceea ce conferă faptei 
natura penală. Astfel, în materie contravențională au fost recunoscute garanțiile 
procedurale specifice în materie penală în ceea ce privește dreptul la un proces echitabil, 
printre care și prezumția de nevinovăție, prevăzută de alin. (2) al art. 6 din Convenția 
Europeană a Drepturilor Omului (Zilibergerg împotriva Moldovei (§ 35, din 01 februarie 
2005), Angel împotriva României (§ 52, din 04 octombrie 2007) sau Ozturk împotriva 
Germaniei (din 21 februarie 1994). Această împrejurare fundamentează la nivel de 
principiu că, sarcina probei în procedura contravenționala desfășurată în fața instanței de 
judecată revine în primul rând organului constatator şi, în condițiile în care acesta face 
dovada vinovăției, petentul urmează să-şi probeze nevinovăția.
Instanţa reiterează faptul că, prezumția de legalitate a procesului-verbal cu privire 
la contravenție, a fost supusă atenției Curții Europene a Drepturilor Omului (cauza 
Anghel contra României din 04 octombrie 2007), cauză în care Curtea, prin hotărârea din 
data de 4 octombrie 2007, își exprimă în mod foarte clar punctul de vedere cu privire la 
acest aspect. Curtea este de părere că, dacă scoaterea contravenției în afara legii penale nu 
ridică probleme în sine, nerespectarea garanțiilor fundamentale, printre care și prezumția 
de nevinovăție, care protejează cetățenii împotriva unor posibile abuzuri din partea 
autorităților, reprezintă un aspect ce trebuie examinat în temeiul articolului 6 din 
convenție. Reiterând importanța, în cadrul unei proceduri ce poate fi calificată drept 
„penală”, a unei astfel de garanții, destinată să restabilească echilibrul dintre presupușii 
autori ai faptelor ilegale și autoritățile chemate să îi urmărească şi pedepsească, Curtea 
consideră că asemenea cazuri urmează a fi judecate echitabil, după cum prevede art. 6 din 
CEDO.
Cu privire la temeinicia procesului verbal de constatare a contravenției, instanța 
reține că, la întocmirea procesului verbal cu privire la contravenție agentul constatator a 
acumulat suficiente probe pertinente și concludente ce demonstrează vina 
contravenientei.
Astfel, sub aspectul temeiniciei procesului verbal, instanța reține că situația de fapt 
reținută în procesul verbal corespunde realității. 
La materialele cauzei agentul constatator a anexat CD care conține înregistrarea 
video a momentului faptei, potrivit căreia,  Baciu Victoria-Valeria la data de 14.07.2025, 
la ora 16:53 min., se deplasa în mun. Chișinău str. Tiraspol 5 cu automobilul de model 
„*****”  cu n/î *****, trecerea de pietoni este una dirijată de semafor și se observă că  
Baciu Victoria-Valeria fiind la volanul automobilului de model „*****”  cu n/î *****, s-
a oprit pentru a cedat trecerea pietonilor care traversează de la stânga spre dreapta, însă 
din partea dreaptă a sa, un pietonul s-a angajat deja în traversarea părții carosabile, fiind 
la mijlocul părții carosabile, executând acțiunea de trecere, iar Baciu Victoria-Valeria a 
continuat deplasarea, ignorând prevederile pct. 11 din RCR.
Conform pct. 11 lit. f) din Regulamentul circulației rutiere,  conducătorul de 
vehicul, este obligat: la trecerile pentru pietoni cu circulație nedirijată, să cedeze 
trecerea pietonilor care se află la marginea părții carosbile și intenționează să se 
angajeze în traversare, precum și celor care traversează drumul pe partea carosabilă în 
direcția de mers a vehiculului.
Conform pct. 3 din Regulamentul circulației rutiere, participanţii la trafic sînt 
obligaţi să respecte regulile de circulaţie, semnificaţia mijloacelor de semnalizare 
rutieră, semnalele şi indicaţiile agentului de circulaţie, condiţiile tehnice ale prezentului 
Regulament şi prin acţiunile lor să nu cauzeze prejudicii altor participanţi la trafic, să 
nu-i expună pericolului, precum şi să nu creeze neîntemeiat obstacole circulaţiei care ar 
depăşi pe acele care sînt provocate de circumstanţe iminente.
În contextul circumstanțelor arătate, instanța reține că prezumția de legalitate și 
temeinicie de care se bucură procesul - verbal de constatare a contravenției, ca și act 
autentic nu a fost răsturnată de către făptuitor, deși i s-a creat cadrul necesar și suficient 
în acest sens.
Astfel, instanța de judecată, coroborând probele cercetate cu prevederile legale 
citate, concluzionează că Baciu Victoria-Valeria este culpabilă de comiterea contravenției 
prevăzute de art. 238 alin. (3) Cod contravențional.
Instanța reține că, Legea contravențională prevede redactarea procesului verbal cu 
privire la contravenție într-o anumită forma „ad validitatem”, cu respectarea tuturor 
prescripțiilor legale de fond și de formă, pentru încheierea sa valabilă, în scopul 
producerii efectelor juridice, pentru care a fost întocmit. În acest context, respectarea 
exigențelor legale prevăzute la art. 443 al Codului contravențional sunt impuse agentului 
constatator la întocmirea procesului verbal cu privire la contravenție.
Respectiv, analizând actul de sancționare sub aspectul legalității sale, instanța va 
cerceta dacă în cauza sunt întrunite cerințele de formă ale procesului verbal de 
contravenție contestat, așa cum sunt impuse în mod imperativ de dispozițiilor art. 443 al 
Codului contravențional, referitoare la mențiunile obligatorii ce trebuie prevăzute sub 
sancțiunea nulității.
Sub aspectul legalității procesului verbal, instanța de judecată denotă că, motivele 
de nulitate absolută a actului atacat pot fi invocate atât de părți, cât și din oficiu de către 
instanță pentru asigurarea respectării principiului legalității și dreptății, consacrate expres 
în art. 5 și 7 Cod contravențional.
La caz, instanța de judecată reține că, Baciu Victoria-Valeria la data de 
14.07.2025, la ora 16:53 min., în mun. Chișinău str. Tiraspol 5, conducând automobilul 
de model „*****”  cu n/î *****, nu a cedat trecerea pietonilor, ignorând prevederile pct. 
11 din RCR, prin ce a comis contravenția prevăzută de art. 238 alin. (3) Cod 
contravențional.
Astfel, instanța relevă că, agentul constatator la examinarea cauzei a calificat 
împrejurările cauzei obiectiv și a adoptat decizia de sancționare a lui Baciu Victoria-
Valeria în baza unor probe pertinente și concludente, cauza a fost examinată complet, 
fiind stabilit cert faptul că în acțiunile lui Baciu Victoria-Valeria sunt prezente elementele 
contravenției prevăzute de art. 238 alin. (3) Cod contravențional.
Verificând temeinicia motivelor contestației, apreciind în ansamblu probele 
cercetate în ședința de judecată, instanța conchide că în acțiunile contravenientei există 
faptul contravenției prevăzut de art. 238 alin. (3) Cod contravențional, sancțiunea aplicată 
corespunzând cerințelor legale. 
Raportând circumstanțele de fapt stabilite în cadrul cercetării judecătorești la 
normele de drept aplicabile cazului, instanța de judecată găsește întemeiate concluziile 
agentului constatator aferent vinovăției contravenientei Baciu Victoria-Valeria, în 
comiterea încălcării regulilor circulației rutiere.
Astfel, conducându-se de propria convingere formată în urma cercetării tuturor 
probelor administrate în raport cu circumstanțele constatate ale cauzei și călăuzindu-se de 
lege, instanța ajunge la concluzia de a respinge contestația ca neîntemeiată, așa cum în 
acțiunile contravenientei există fapta prevăzută de art. 238 alin. (3)  Cod contravențional, 
sancțiunea aplicată contravenientei de agentul constatator fiind în corespundere cu 
cerințele legale.
În conformitate cu art. 461, 462 Cod contravențional, instanța de judecată, -
h o t ă r ă ș t e:
Contestația depusă de Baciu Valeria-Victoria (născută la *****, IDNP *****, 
domiciliată în *****) împotriva procesului-verbal cu privire la contravenție nr. MAI07 
121331 din 14.07.2025 și deciziei agentului constatator prin care i-a fost aplicată 
sancțiunea amenzii în mărime de 30 unități convenționale și 5 puncte de penalizare, 
pentru comiterea contravenției prevăzute de art. 238 alin. (3) Cod contravențional - se 
respinge ca neîntemeiată.
Hotărârea cu drept de recurs, la Curtea de Apel Centru, în termen de 15 zile, prin 
intermediul Judecătoriei Chişinău (sediul Buiucani). 
Preşedintele şedinţei,
judecător                                                       /semnătura/                            Tudor 
Stambol