Dosarul penal nr. 1-215/25 (nr. urmărirea penală 2025220284)
Nr. electronic 1-25164959-09-1-26112025
S E N T I N Ţ Ă
În numele Legii
11 decembrie 2025                                                                                           orașul 
Sîngerei
Judecătoria Bălţi (sediul Sîngerei) 
Instanţa compusă din:
Preşedintele şedinţei, judecătorul                                                                         
Diana Balan
Grefier                                                                                                        Cristina 
Munteanu
Cu participarea:
Procurorului                                                                                                   Ludmila 
Zaharia
Avocatului inculpatului                                                                                   Vitalii 
Mironov
       Inculpatului                                                                                                       Vasile 
Chiorescu
 
a examinat în şedinţa de judecată publică, în procedura art. 364 1 din Codul de procedură 
penală, pe baza probelor administrate în faza de urmărire penală, cauza penală de învinuire a 
lui:
Vasile Chiorescu, născut la *****, IDNP: *****, 
domiciliat în *****, celibatar, studii gimnaziale, nesupus 
militar, fără persoane la întreținere, neangajat în câmpul 
muncii, fără titluri speciale, grade de calificare și 
distincții de stat, anterior judecat: - prin sentința 
Judecătoriei Bălți din 24.11.2016, condamnat în baza 
art. 287 alin. (2) din Codul penal, la o amendă în 
mărime de 6 000 lei;
- în comiterea infracțiunii prevăzute de art. 2641 alin. (5) din Codul penal.
Termenul de examinare a cauzei: 26 noiembrie 2025 – 11 decembrie 2025.
     Procedura de citare legală a părților a fost efectuată.
Asupra materialelor din dosar şi a probelor administrate în faza de urmărire penală, 
instanța de judecată,
c o n s t a t ă:
Vasile Chiorescu, la 04 noiembrie 2025, aproximativ la ora 19:35, fiind conștient că 
nu deține permis de conducere, în mod intenționat, dându-și seama de caracterul 
prejudiciabil al acțiunilor sale și cunoscând cu certitudine că acționează contrar 
prevederilor punctului 10 subpunctul 2) lit. a) din Regulamentul circulației rutiere, 
aprobat prin Hotărârea de Guvern nr. 357 din 13.05.2009, în conformitate cu care: 
persoana care conduce un autovehicul (vehicul) trebuie să posede permisul de conducere 
perfectat pe numele său, valabil pentru categoria (subcategoria) din care face parte 
autovehiculul condus; -punctului 14 lit. a) din Regulamentul circulației rutiere, aprobat 
prin Hotărârea de Guvern nr. 357 din 13.05.2009, potrivit căruia: conducătorului de 
vehicul îi este interzis să conducă vehiculul în stare de ebrietate, a urcat şi a condus 
mijlocul de transport de marcă *****, model ***** cu numărul de înmatriculare *****, 
prin localitatea Bilicenii Vechi, raionul Singerei, unde la un moment dat a fost stopat de 
către agenții constatatori din cadrul Inspectoratului de Poliție Singerei.
Fiind suspectat de conducerea mijlocului de transport în stare de ebrietate, Vasile 
Chiorescu a fost supus testării alcoolscopice cu aparatul,,Drager Alcotest 6810”, care a 
stabilit la Vasile Chiorescu concentrația vaporilor de alcool în aerul expirat de 0,99 mg/l.
În cadrul ședinței de judecată, până la începerea cercetării judecătorești, inculpatul 
Vasile Chiorescu, fiind asistat de apărătorul său, avocatul Vitalii Mironov, a declarat 
personal, prin înscris autentic că, recunoaște faptele indicate în rechizitoriu și încadrarea 
juridică a acestora în baza art. 264 1 alin. (5) din Codul penal, probele îi sunt cunoscute, 
înțelege conținutul lor și nu are obiecții asupra acestora, cerând ca judecată să se facă pe 
baza probelor administrate în faza de urmărire penală, deoarece nu solicită administrarea 
de noi probe. 
Instanța de judecată, analizând cererea inculpatului susținută de apărătorul lui și, 
ascultând opinia procurorului, care a pledat pentru examinarea cauzei pe baza probelor 
administrate în faza de urmărire penală, constatând că, din probele administrate în cursul 
urmăririi penale, care sunt concludente, pertinente și utile, rezultă că, faptele inculpatului 
sunt stabilite, precum și că sunt suficiente date cu privire la persoana inculpatului pentru 
a permite stabilirea unei pedepse, prin încheierea protocolară din 11 decembrie 2025 a 
dispus admiterea cererii inculpatului cu privire la judecarea cauzei pe baza probelor 
administrate în faza de urmărire penală. 
Fiind audiat inculpatul Vasile Chiorescu în ședința de judecată sub jurământ prin 
expunerea factologică, ce nu contravine învinuirii formulate în rechizitoriu, a declarat că, 
la 04 noiembrie 2025, a consumat băuturi alcoolice, fiind în orașul Bălți, s-a certat cu 
prietena sa. A urcat la volanul vehiculului, și s-a deplasat prin localitatea Bilicenii Vechi, 
raionul Sîngerei, unde a fost stopat de către colaboratorii de poliție. În timpul discuției cu 
angajații de poliție, a fost suspectat de consumarea băuturilor alcoolice. Fiind suspus 
testării alcoolscopice cu aparatul Drager, s-a stabilit că, avea o concentrație de alcool în 
vaporii de aer expirați în mărime de 0,99 mg/l. Au fost prelevate și probeel de sânge. Îi 
pare rău de cele comise și se căiește sincer.
Audiind inculpatul, studiind materialele cauzei penale, instanța de judecată ajunge la 
concluzia că, declarațiile inculpatului în general confirmă circumstanțele faptice 
constatate de organul de urmărire penală și dovedite prin probele acumulate la urmărire 
penală referitor la comiterea infracțiunii de către inculpat. De rând cu recunoașterea 
integrală a vinovăției pentru fapta incriminată, vina inculpatului Vasile Chiorescu în 
comiterea infracțiunii incriminate prevăzute de art. 264 1 alin. (5) din Codul penal, se mai 
confirmă prin mijloacele de probă acumulate la urmărirea penală şi acceptate de inculpat, 
fără a fi cercetate în ședința de judecată şi anume:
- declarațiile martorului Alexandru Certan, care fiind audiat a comunicat că, 
activează în calitate de SS al SSP a IP Singerei în grad special de agent. La 04.11.2025, 
se afla la serviciu, patrulând sectorul încredințat împreună cu colegul său de serviciu 
***** în grad special de agent superior. Se deplasau cu automobilul de serviciu de model 
Dacia Duster cu numărul de înmatriculare MAI 1131. În satul Bilicenii Vechi, raionul 
Singerei se deplasa spre or Singerei un automobil de model ***** ***** de culoare 
argintie cu numărul de înmatriculare ***** cu sistemul de iluminare deconectat. Atunci 
au apărut careva suspiciuni faţă de şoferul mijlocului de transport condus. La acel 
moment a hotărât să stopeze mijlocul de transport dat. În timpul discuțiilor cu 
conducătorul, acesta s-a prezentat verbal Vasile Chiorescu și a comunicat că nu deține 
nici permis de conducere. De la Vasile Chiorescu s-a simțit un miros specific de alcool 
din cavitatea bucală. Fiind întrebat dacă a servit sau nu băuturi alcoolice, acesta a 
recunoscut faptul că a servit băuturi alcoolice în acea zi împreună cu nişte prieteni. 
Atunci lui Vasile Chiorescu i-au fost explicate drepturile şi obligațiunile şi totodată i s-a 
adus la cunoştinţă şi explicat că, refuzul, împotrivirea sau eschivarea conducătorului 
mijlocului de transport de la testarea alcooscopică constituie infracțiune potrivit art. 264 
alin. (3) din Codul penal. Lui Vasile Chiorescu i-a fost solicitat de a trece testul la 
alcoolemie cu aparatul Drager, în urma căruia la Vasile Chiorescu rezultatul a fost 0,99 
mg/l alcool în aerul expirat. Prin proces-verbal de ridicare şi aducere a vehiculului la 
parcarea specială, a fost ridicat automobilul de model ***** ***** cu numărul de 
înmatriculare *****, ce aparține lui Vasile Chiorescu și transportat la parcarea specială 
auto a SRL MEGASIMETRIC, amplasată pe adresa mun. Bălți, str. Dumitru Dragomir 4. 
După care, împreună cu Vasile Chiorescu au venit la Spitalul raional Sîngerei, unde 
acesta fost supus examinării medicale. După care i-au fost recoltate probe biologice de 
sânge, la ce acesta a fost de acord. Ca rezultat, Vasile Chiorescu a fost documentat 
conform legislației în vigoare pe faptul că, la 04 noiembrie 2025 în satul Bilicenii Vechi, 
raionul Sîngerei conducea mijlocul de transport fiind în stare de ebrietate alcoolică și fără 
permis de conducere pentru categoria mijlocului de transport condus. (f.d.23-25);
- declarațiile martorului *****, care fiind audiat a declarat, activează în calitate de 
SS al SSP a IP Singerei în grad special de agent superior. La 04.11.2025, se afla la 
serviciu, patrulând sectorul încredințat împreună cu colegul său de serviciu Alexandru 
Certan în grad special de agent superior. Se deplasau cu automobilul de serviciu de model 
Dacia Duster cu numărul de înmatriculare MAI 1131. În satul Bilicenii Vechi, raionul 
Sîngerei se deplasa spre or Sîngerei un automobil de model ***** ***** de culoare 
argintie cu numărul de înmatriculare ***** cu sistemul de iluminare deconectat. Atunci 
au apărut careva suspiciuni față de şoferul mijlocului de transport condus. La acel 
moment a hotărât să stopeze mijlocul de transport dat. În timpul discuțiilor cu 
conducătorul, acesta s-a prezentat verbal Vasile Chiorescu și a comunicat că nu deține 
nici permis de conducere. De la Vasile Chiorescu s-a simțit un miros specific de alcool 
din cavitatea bucală. Fiind întrebat dacă a servit sau nu băuturi alcoolice, acesta a 
recunoscut faptul că a servit băuturi alcoolice în acea zi împreună cu niște prieteni. 
Atunci lui Vasile Chiorescu i-au fost explicate drepturile şi obligațiunile şi totodată i s-a 
adus la cunoștință şi explicat că, refuzul, împotrivirea sau eschivarea conducătorului 
mijlocului de transport de la testarea alcooscopică constituie infracțiune potrivit art. 264¹ 
alin. (3) din Codul penal. Lui Vasile Chiorescu i-a fost solicitat de a trece testul la 
alcoolemie cu aparatul Drager, în urma căruia la Vasile Chiorescu rezultatul a fost 0,99 
mg/l alcool în aerul expirat. Prin proces-verbal de ridicare şi aducere a vehiculului la 
parcarea specială, a fost ridicat automobilul de model ***** ***** cu numărul de 
înmatriculare *****, ce aparține lui Vasile Chiorescu şi transportat la parcarea specială 
auto a SRL MEGASIMETRIC, amplasată pe adresa mun. Bălți, str. Dumitru Dragomir 4. 
După care, împreună cu Vasile Chiorescu au venit la Spitalul raional Sîngerei, unde 
acesta fost supus examinării medicale. După care i-au fost recoltate probe biologice de 
sânge, la ce acesta a fost de acord. Ca rezultat, Vasile Chiorescu a fost documentat 
conform legislației în vigoare pe faptul că, la 04 noiembrie 2025 în satul Bilicenii Vechi, 
raionul Singerei conducea mijlocul de transport fiind în stare de ebrietate alcoolică și fără 
permis de conducere pentru categoria mijlocului de transport condus. (f.d.26-28);
- procesul-verbal de testare alcoolscopică, acțiune procesuală de constatare efectuată 
la 04.11.2025, prin care a fost fixată acțiunea de testare alcoolscopică în privința lui 
Vasile Chiorescu. (f.d.5);
- procesul-verbal de examinare a obiectului, acțiune procesuală de urmărire penală 
efectuată la 12.11.2025, prin care a fost supus examinării tichetul Drager 681 din 
04.11.2025 privind rezultatele testării alcoolscopice a lui Vasile Chiorescu. (f.d.7);
- procesul-verbal privind constatarea faptei de conducere a mijlocului de transport în 
stare de ebrietate alcolică, acțiune procesuală de constatare efectuată la 04.11.2025, prin 
care a fost fixată acțiunea de constatare a faptei de conducere a mijlocului de transport în 
stare de ebrietate alcoolică de către Vasile Chiorescu Mihail. (f.d.12-13);
- procesul-verbal de înlăturare de la conducerea vehiculului, acțiune procesuală de 
constatare efectuată la 04.11.2025, prin care a fost fixată acțiunea de înlăturare a lui 
Vasile Chiorescu de la conducerea mijlocului de transport de marcă *****, model ***** 
cu numărul de înmatriculare *****. (f.d.14);
- procesul-verbal de ridicare și aducere a vehiculului la parcarea specială VEH 
01108454, acțiune procesuală de constatare efectuată la 04.11.2025, prin care a fost fixată 
acțiunea de ridicare şi transportare la parcarea specială a mijlocului de transport de marcă 
*****, model ***** cu numărul de înmatriculare *****. (f.d.15);
- procesul-verbal nr. 161 al examinării medicale de constatare a faptului de 
consumare a alcoolului, stării de ebrietate şi naturii ei, prin care a fost fixată acțiunea 
privind examinarea medicală de constatare a faptului de consumare a alcoolului, stării de 
ebrietate şi naturii ei în privința lui Vasile Chiorescu. În cadrul examinării de la Vasile 
Chiorescu au fost prelevate mostre de sânge pentru stabilirea gradului de alcoolemie în 
sânge. (f.d.21-22);
- buletinul de analiză nr. 26/1 din 04.11.2025, privind rezultatele examinării analizei 
de sânge la determinarea alcoolemiei pentru Vasile Chiorescu. Rezultat alcoolemie - 1,93 
g/l. (f.d.66);
- buletinul de analiză nr. 12/1 din 04.11.2025, privind rezultatele examinării analizei 
de sânge la substanțe stupefiante pentru Vasile Chiorescu. Rezultat negativ. (f.d.67);
- buletin de analiză nr. 14/1 din 04.11.2025, privind rezultatele examinării analizei 
de urină la substanțe stupefiante pentru Vasile Chiorescu. Rezultat negativ. (f.d.68);
- tichetul Drager Alcotest 6810 din 04.11.2025, recunoscut în calitate de mijloc 
material de probă şi anexat la materialele cauzei penale prin ordonanța ofițerului de 
urmărire penală din 12.11.2025. (f.d.6);
La calificarea acțiunilor inculpatului Vasile Chiorescu, instanţa de judecată ia în 
considerație prevederile pct.14 lit. a) din Regulamentul Circulaţiei Rutiere, potrivit căruia 
conducătorului de vehicul îi este interzis să conducă vehiculul în stare de ebrietate, sub 
influenţa drogurilor sau altor substanţe contraindicate, sub influenţa preparatelor 
medicamentoase care provoacă reducerea reacţiei, fiind bolnav, traumatizat sau într-o 
stare avansată de oboseală de natură să-i afecteze capacitatea de conducere.
Totodată, reieșind din prevederile art.134 12 din Codul penal, prin stare de ebrietate 
se înțelege starea de dereglare psihofuncţională a organismului survenită în urma 
consumului de alcool, droguri şi/sau de alte substanţe cu efecte similare.
Potrivit art. 101 alin. (1) şi (2) din Codul de procedură penală, (1) Fiecare probă 
urmează să fie apreciată din punct de vedere al pertinenței, concludenţei, utilităţii şi 
veridicităţii ei, iar toate probele în ansamblu – din punct de vedere al coroborării lor. (2) 
Reprezentantul organului de urmărire penală sau judecătorul apreciază probele conform 
propriei convingeri, formate în urma examinării lor în ansamblu, sub toate aspectele şi 
în mod obiectiv, călăuzindu-se de lege.
Conform art. 384 din Codul de procedură penală, (1) Instanţa hotărăşte asupra 
învinuirii înaintate inculpatului prin adoptarea sentinţei de condamnare, de achitare sau 
de încetare a procesului penal. (2) Sentinţa se adoptă în numele legii. (3) Sentinţa 
instanţei de judecată trebuie să fie legală, întemeiată şi motivată. (4) Instanţa îşi 
întemeiază sentinţa numai pe probele care au fost cercetate în şedinţa de judecată.
Reieșind din prevederile art. 389 alin. (1) şi (2) din Codul de procedură penală, (1) 
Sentința de condamnare se adoptă numai în condiţia în care, în urma cercetării 
judecătorești, vinovăția inculpatului în săvârșirea infracțiunii a fost confirmată prin 
ansamblul de probe cercetate de instanţa de judecată. (2) Sentinţa de condamnare nu 
poate fi bazată pe presupuneri sau, în mod exclusiv ori în principal, pe declaraţiile 
martorilor depuse în timpul urmăririi penale şi citite în instanţa de judecată în absenţa 
lor.
În rezultatul analizei probelor indicate, din punct de vedere al coroborării lor, 
instanța a ajuns la concluzia că, acțiunile inculpatului Vasile Chiorescu au fost corect 
încadrate în prevederile art. 264 1 alin. (5) din Codul penal – conducerea mijlocului de 
transport cu depășirea limitelor de alcool admisibile, adică conducerea mijlocului de 
transport de către o persoană care are o concetrație de alcool în vapori de aer expirat ce 
depășește 0,35 mg/l, săvârșită de către o persoană care nu deține permis de conducere.
Totodată, de către instanță nu au fost stabilite circumstanțe care ar impune liberarea 
de răspundere penală a lui Vasile Chiorescu  potrivit prevederile art. 53 din Codul penal. 
De asemenea, instanța consideră că pe caz nu există circumstanțe prevăzute de art. 89 din 
Codul penal, care ar face posibilă liberarea inculpatului de pedeapsa penală. În temeiul 
celor expuse instanța ajunge la concluzia, că în privința lui Vasile Chiorescu urmează de 
emis sentință de condamnare, cu stabilirea pedepsei penale.
Conform art. 61 din Codul penal, (1) Pedeapsa penală este o măsură de 
constrângere statală şi un mijloc de corectare şi reeducare a condamnatului ce se aplică 
de instanţele de judecată, în numele legii, persoanelor care au săvârșit infracțiuni, 
cauzând anumite lipsuri şi restricţii drepturilor lor. (2) Pedeapsa are drept scop 
restabilirea echităţii sociale, corectarea şi resocializarea condamnatului, precum şi 
prevenirea săvîrşirii de noi infracţiuni atât din partea condamnaţilor, cât şi a altor 
persoane. Executarea pedepsei nu trebuie să cauzeze suferinţe fizice şi nici să înjosească 
demnitatea persoanei condamnate.
La stabilirea pedepsei, instanța de judecată ține cont de prevederile art. 75 alin. (1)  
din Codul penal, potrivit căruia persoanei recunoscute vinovate de săvârșirea unei 
infracțiuni i se aplică o pedeapsă echitabilă în limitele fixate în Partea specială a 
prezentului cod şi în strictă conformitate cu dispozițiile Părţii generale a prezentului cod. 
La stabilirea categoriei şi termenului pedepsei, instanța de judecată ţine cont de 
gravitatea infracţiunii săvârșite, de motivul acesteia, de persoana celui vinovat, de 
circumstanţele cauzei care atenuează ori agravează răspunderea, de influenţa pedepsei 
aplicate asupra corectării şi reeducării vinovatului, precum şi de condiţiile de viaţă ale 
familiei acestuia.
Potrivit prevederilor art. 75 alin. (2) din Codul penal, în cazul alternativelor de 
pedeapsă prevăzute pentru infracțiunea săvârșită, pedeapsa cu închisoare are un 
caracter excepțional şi se aplică atunci când gravitatea infracțiunii şi personalitatea 
infractorului fac necesară aplicarea pedepsei cu închisoare, iar o altă pedeapsă este 
insuficientă şi nu şi-ar atinge scopul. O pedeapsă mai aspră, din numărul celor 
alternative prevăzute pentru săvârșirea infracțiunii, se stabilește numai în cazul în care o 
pedeapsă mai blândă, din numărul celor menționate, nu va asigura atingerea scopului 
pedepsei. Caracterul excepțional la aplicarea pedepsei cu închisoare urmează a fi 
argumentat de către instanţa de judecată.
Cu privire la personalitatea învinuitului, potrivit Caracteristicii eliberate de  
Inspectoratul de Poliție Bălți cu nr. 23724 din 07.11.2025, Vasile Chiorescu se 
caracterizează pozitiv (f.d.36), la evidența medicului narcolog și psihiatru nu se află 
(f.d.38,40), potrivit cazierului contravențional, în perioada anilor 2019-2025 a avut o 
abatere contravențională (f.d.41); conform revendicării, anterior a fost în conflict cu legea 
penală (f.d.55), prin sentința Judecătoriei Bălți din 24.11.2016, condamnat în baza art. 
287 alin. (2) din Codul penal, la o amendă în mărime de 6 000 lei.
Potrivit art. 16 alin. (3) din Codul penal, infracțiunea prevăzută la art. 2641 alin. (5) 
din Codul penal, se califică ca infracțiune mai puțin gravă. 
În calitate de circumstanțe ce atenuează răspunderea penală, conform art. 76 din 
Codul penal, în acțiunile lui Vasile Chiorescu - recunoașterea vinovăției.
Circumstanțe ce agravează răspunderea penală conform art. 77 din Codul penal, în 
acțiunile lui Vasile Chiorescu – nu au fost stabilite.
Astfel, se constată că, sancțiunea art. 264 1 alin. (5) din Codul penal, prevede în 
calitate de pedeapsă – amendă de la 2500 la 3000 de unităţi convenţionale sau cu 
închisoare de la 2 la 5 ani. 
Acuzatorul de stat a solicitat stabilirea pedepsei sub formă amendă 2250 unități 
convenționale.
Apărătorul și inculpatul au solicitat aplicarea pedepsei sub formă de amendă în 
cuantum minim. 
Dat fiind faptul că, cauza a fost examinată în baza probelor administrate în faza de 
urmărire penală în baza art. 364 1 din Codul de procedură penală, la stabilirea pedepsei 
instanța de judecată va ține cont de prevederile art. 801 din Codul penal.
Astfel, în conformitate cu art. 80 1 din Codul penal, (1) În cazul în care inculpatul a 
recunoscut săvârșirea faptelor indicate în rechizitoriu şi a solicitat ca judecata să se facă 
pe baza probelor administrate în faza de urmărire penală, acesta beneficiază de 
reducerea cu o pătrime a limitelor de pedeapsă prevăzute în Partea specială a 
prezentului cod în cazul pedepsei cu amendă, cu muncă neremunerată în folosul 
comunității sau cu închisoare. (2) În cazul în care inculpatul a recunoscut săvârșirea 
faptelor indicate în rechizitoriu pentru infracțiunile prevăzute la art.181 1–182, 239–240, 
2421, 242 2, 256, art.264 alin.(2), (4), (6), art.264 1, 324–335 1, 370 şi a solicitat ca 
judecata să se facă pe baza probelor administrate în faza de urmărire penală, acesta 
beneficiază de reducerea cu o pătrime doar a limitei maxime de pedeapsă prevăzute în 
Partea specială a prezentului cod în cazul pedepsei cu amendă, cu muncă neremunerată 
în folosul comunităţii sau cu închisoare.
Deci, plafonul minim și maxim al pedepselor prevăzute de art. 264 1 alin. (5) din 
Codul penal se reduce, după cum urmează: amendă 2250 de unități convenționale, sau 
închisoare de la 2 ani până la 3 ani și 9 luni.
Ținând cont de analiza cumulativă a criteriilor de individualizare a pedepsei 
reflectate supra și coroborarea probelor care furnizează informații respective, precum și 
indicarea temeiurilor care furnizează proporționalitatea între scopul reeducării 
infractorului, prin caracterul retributiv al pedepsei aplicate și așteptările societății față de 
actul de justiție realizat sub aspectul restabilirii ordinii de drept încălcat, ținând cont de 
persoana inculpatului, care și-a recunoscut vinovăția și a pledat pentru aplicarea unei 
pedepse sub formă de amendă, instanța de judecată consideră oportună stabilirea unei 
pedepse sub formă de amendă în mărime de 2250 (două mii două sute cincizeci) unități 
convenționale, echivalent a 112 500 (o sută doisprezece mii cinci sute) lei.
Cu referire la prevederile art. 64 alin. (3 1) din Codul penal, instanța de judecată 
menționează că, în cazul infracțiunilor ușoare sau mai puțin grave, condamnatul este în 
drept să achite jumătate din amenda stabilită dacă o plătește în cel mult 3 zile lucrătoare 
din momentul în care hotărârea devine executorie. În acest caz, se consideră că 
sancțiunea amenzii este executată integral.
În această ordine de idei, instanţa de judecată comunică condamnatului Vasile 
Chiorescu că, este în drept să achite jumătate din amenda stabilită dacă o plătește în cel 
mult 3 zile lucrătoare din momentul în care hotărârea devine executorie. În acest caz, se 
consideră că sancțiunea amenzii este executată integral.
Conform art.385 alin. (1) pct. 13) din Codul de procedură penală, instanța la 
adoptarea sentinței, soluționează chestiunea privind corpul delict.
În privința corpurilor delicte, soarta acestora urmează a fi determinată potrivit art. 
162 din Codul de procedură penală și anume: 
Corpul delict: - recunoscut prin ordonanța organului de urmărire penală din 
06.11.2025 (f.d.16) – automobilul de model „***** *****”, cu numărul de 
înmatriculare *****, care a fost restituită proprietarului Vasile Chiorescu, fapt confirmat 
prin ordonanța din 10.11.2025  (f.d.19) și recipisa (f.d.18). În conformitate cu art. 162 
alin. (1) pct. 4) din Codul de procedură penală, instanța va dispune de lăsat în proprietatea 
lui Vasile Chiorescu. 
Cu referire la măsura procesuală de constrângere în privința inculpatului Vasile 
Chiorescu, instanța de judecată dispune - obligarea de a se prezenta la organul de 
urmărire penală sau instanță - se menține până când sentința va deveni definitivă.
În conformitate cu prevederile art. 80 1 din Codul penal, art. 364 1, 384, 385, 389, 
392-395, 397 din Codul de procedură penală, instanță de judecată,
h o t ă r ă ș t e:
Se recunoaște vinovat Vasile Chiorescu, născut la *****, IDNP *****, de 
săvârșirea infracțiunii prevăzute de art. 264 1 alin. (5) din Codul penal şi în baza acestei 
Legi se stabilește acestuia pedeapsa sub formă de amendă în mărime de 2250 (două mii 
două sute cincizeci) unități convenționale, echivalent a 112 500 (o sută doisprezece mii 
cinci sute) lei.
Se explică condamnatului Vasile Chiorescu, că în conformitate cu prevederile art. 
64 alin. (31) din Codul penal, este în drept să achite jumătate din amenda stabilită dacă o 
plătește în cel mult 3 zile lucrătoare din momentul în care hotărârea devine executorie. În 
acest caz, se consideră că sancțiunea amenzii este executată integral.
Totodată, potrivit art. 64 alin. (5) din Codul penal, în caz de eschivare cu rea-voinţă 
a condamnatului de la achitarea amenzii stabilite ca pedeapsă principală sau 
complementară, instanţa de judecată poate să înlocuiască suma neachitată a amenzii cu 
închisoare în limitele termenelor pedepsei maximale, prevăzute de articolul respectiv al 
Părţii speciale a prezentului cod. Suma amenzii se înlocuieşte cu închisoare, calculîndu-
se o lună de închisoare pentru 100 unităţi convenţionale.
Corpul delict: – automobilul de model „***** *****”, cu numărul de înmatriculare 
*****, de lăsat în proprietatea lui Vasile Chiorescu. 
Sentința poate fi atacată cu recurs la Curtea de Apel Nord în termen de 15 zile, prin 
intermediul Judecătoriei Bălţi (sediul Sîngerei).
             Preşedintele şedinţei,
            judecătorul                                                                    Diana Balan 
 
 