Dosar penal nr. 1-2918/2025
PIGD 1-25154938-12-1-04112025
S E N T I N Ț Ă
în numele Legii
11 decembrie 2025                                                                                                                                 
mun. Chișinău
Judecătoria Chișinău (sediul Buiucani)
Instanța de judecată în componența: 
Președintele ședinței, judecător                    Cușcă 
Liliana
Grefier                                                                                                                                                             
Guțu Loredana
Cu participarea:
Procurorului                                                        Prisacari 
Vadim
Avocatului                                                                                                   
Compan Dorin
Inculpatului                                                                                                                               Gamețchi 
Andrei
a judecat în ședință publică, conform art. 3641 din Codul de procedură penală, pe baza 
probelor administrate în faza de urmărire penală, cauza penală în privința inculpatului
Gamețchi Andrei *****, născut la *****, IDNP: 
*****, de naționalitate moldovean, cetățean al 
Republicii Moldova, originar din *****, domiciliat 
în *****, studii medii, angajat în câmpul muncii, 
nesupus militar, căsătorit, 3 copii minori la 
întreținere, fără dizabilități, nu deține titluri 
speciale, grade de calificare și distincții de stat, cu 
antecedente penale stinse, învinuit în săvârșirea 
infracțiunii prevăzute de art. 326 alin. (2) lit. c) 
din Codul penal,
Termenul de examinare a cauzei: 04.11.2025-11.12.2025
Procedura de citare legală executată.
În baza materialelor din dosar și a probelor administrate  în faza de urmărire penală, 
instanța de judecată, 
C O N S T A T Ă :
1.Gamețchi Andrei *****, la data de 25 aprilie 2025, aflându-se la intrare în s. *****, 
susținând în cadrul unei discuții purtate cu cet. ***** că ar avea influență asupra unor 
persoane publice din cadrul Centrului Național Anticorupție, Direcția Generală Teritorială 
Nord (în continuare CNA DGT Nord), care, în conformitate cu prevederile art. 123 alin. (2) 
din Codul penal au calitatea de persoane publice, pentru a-i determina să adopte o soluție 
favorabilă în cauza penală nr. *****, aflată în curs de urmărire penală, ce îl vizează pe soțul 
acesteia *****, cercetat pentru săvârșirea infracțiunii de corupere pasivă și anume - pentru 
a împiedica emiterea unei noi ordonanțe de reținere, precum și inițierea altor cauze penale 
în privința acestuia, a pretins și primit de la cet. *****, mijloace bănești în sumă de 25 000 
(douăzeci și cinci mii) euro, echivalentul a 490 250 lei MDL, conform ratei oficiale de 
schimb stabilite de Banca Națională a Moldovei la data respectivă, sumă ce constituie o 
valoare în proporții mari.
În continuarea scopului propus, Gamețchi Andrei, în perioada lunilor iulie - august 
2025, în cadrul discuțiilor purtate cu cet. *****, susținând că acțiunile lui sunt îndreptate 
nemijlocit spre influențarea colaboratorilor CNA DGT Nord și a unor persoane cu funcție de 
demnitate publică, în scopul emiterii unei ordonanțe de scoatere de sub urmărire penală a 
acestuia în cadrul aceleiași cauze penale, a mai pretins de la acesta suma de 35 000 
(treizeci și cinci mii) euro, sumă care, în urma unor negocieri, a fost diminuată și stabilită la 
valoarea de 20 000 (douăzeci mii) euro.
Ulterior, Gamețchi Andrei, la solicitarea lui *****, fiind în imposibilitate de a exercita 
influența promisă, la 10 august 2025, aproximativ între orele 15:30 și 16:00, prin 
intermediul lui Șerban Chiril, a restituit mijloacele bănești în sumă de 25 000 (douăzeci și 
cinci mii) euro, primite anterior, lui ***** care se afla la vila amplasată în *****.
Astfel, prin acțiunile sale intenționate, Gamețchi Andrei *****, a comis infracțiunea 
prevăzută de art. 326 alin. (2) lit. c) din Codul penal – traficul de influență, adică pretinderea 
și primirea, personal, de bani în proporții mari, pentru sine sau pentru o altă persoană de 
către o persoană care are influență sau care susține că are influență asupra unei persoane 
publice, persoane cu funcție de demnitate publică, pentru a-l face să îndeplinească sau nu 
acțiuni în exercitarea funcției sale, indiferent dacă asemenea acțiuni au fost sau nu săvârșite.
2.La data de 18 noiembrie 2025, în cadrul ședinței de judecată preliminare, 
inculpatul Gamețchi Andrei *****, fiind asistat de avocatul Compan Dorin, a declarat 
personal, prin înscris autentic că recunoaște în totalitate săvârșirea faptelor indicate în 
rechizitoriu și solicită ca judecata să se facă pe baza probelor administrate în faza de 
urmărire penală, precizând că înțelege conținutul probelor, nu are obiecții asupra lor și nu 
solicită administrarea de noi probe, înaintând instanței un înscris autentic în acest sens. 
Acuzatorul de stat din cadrul Procuraturii Anticorupție, Prisacari Vadim, nu a obiectat 
asupra cererii inculpatului Gamețchi Andrei privind judecarea cauzei pe baza probelor 
administrate în faza de urmărire penală. 
Prin încheierea protocolară din 18 noiembrie 2025, instanța de judecată a admis 
cererea inculpatului Gamețchi Andrei, contrasemnată de avocatul acestuia, Compan Dorin, 
privind examinarea cauzei penale pe baza probelor administrate la faza de urmărire 
penală. 
În sensul dat, instanța de judecată a verificat suficiența probatoriului sub aspectul 
concludenții, pertinenței și utilității probelor acumulate, constatând, că din probele 
administrate în cursul urmăririi penale rezultă că fapta inculpatului este stabilită și sunt 
suficiente date cu privire la persoana acestuia pentru a permite aplicarea unei pedepse. 
3.Fiind audiat în ședința de judecată potrivit regulilor de audiere a martorului, 
inculpatul Gamețchi Andrei *****, a declarat că, fapta incriminată în învinuire cu toate 
elementele sale o recunoaște.
A relatat, că se cunosc cu *****de aproximativ 2 ani, el fiind șofer de microbuz cu care 
circula, iar el lucra la ***** și s-au intersectat. În ianuarie 2025 de către CNA s-au efectuat 
percheziții la *****, acesta a fost reținut și dus la izolator. Soția lui, ***** venea și îl ruga să-l 
ajute, discutând cu cineva din cunoscuți din cadrul CNA unde avea și un cumătru, deoarece 
soțul voia să se sinucidă. La întrevederi, ***** îi spunea soției că se va sinucide, iar doamna 
fiind stresată se ruga de el și de mai mulți cumva să ajute. Se mai întâlnea cu soția acestuia 
***** și discuta. Tot el, încerca să discute cu ***** care activa în cadrul CNA, dar el evita 
întâlnirile. Când auzea despre planul lui, cumva o susținea și îi spunea că v-a rezolva cumva. 
După ce au vândut camionul DAF, prin luna aprilie, au obținut 15 000 euro (în pungă 
amestecat de lei, euro, dolari) și s-a gândit soția să-i aducă la el ca în caz de posibilitate să 
ajute cumva. După ce i s-a dat lui ***** arest la domiciliu, el (***** Cojocaru) a încercat să se 
întâlnească cu dânsul (Gamețchi Andrei) și la fiecare întâlnire solicita să-l ajute. Astfel, i s-a 
făcut milă și încerca să-l ajute; îi mai dădea bani să meargă la mănăstire să se calmeze. Cu 
***** discuții nu au mai fost, o dată s-au intersectat în                       *****, dar acesta l-a evitat. 
Cu ***** de câteva ori s-a întâlnit și îi propunea să i-a banii înapoi, deoarece ***** evită 
discuțiile cu el și de bani nu era nevoie. Pe urmă, în luna mai a mers la vilă și i-a propus 
returnarea sumei, deoarece avea frică de banii străini în casa lui; iar el spunea să-i țină la 
dânsul și să caute ieșiri din situație. El dorea să nu fie închis, deoarece vehicula informație 
că va fi arestat pe câțiva ani, iar el manipula că se va sinucide. Ulterior, în iunie-iulie mai 
trecea la el în                         *****, fiind pe traseu, cu dorința de a-i returna banii și tot insista 
să-i i-a pentru a nu avea probleme. Menționează că suma de 10 000 euro a fost adusă de 
***** după ce a ieșit din izolator; iar suma totală a fost de 25 000 euro. Prin aprilie-mai, 
după ce a fost scos de sub arest, venea practic zilnic la el acasă, dar de fiecare dată refuza 
să-i primească. El i-a spus că probabil suma asta e prea mică și oamenii nu-și asumă 
responsabilitate, poate ar trebui o sumă mai mare. Așa a spus, deoarece tot venea și îl ruga, 
uneori venea la poartă și începea a plânge, rugându-l să-l ajute, deoarece toți îl refuză. 
Atunci și a fost discuția de 50-60 000 euro. Având în vedere că nu a avut pe cine întreba, îl 
ruga să-i returnez banii, deoarece nu-l poate ajuta cu nimic, iar el insista să găsească pe 
cineva care să îl ajute măcar într-un fel. Pe 5 august s-au întâlnit ultima dată, el a cerut de la 
acesta detergent care i l-a dat anterior. Banii i-a luat Fiodor și i-a dus lui Chiril care a luat și 
i-a pus în detergent și i-a dus la vilă în satul *****. A început să se vaicăre că nu dorește să-l 
ajute, la care i-a explicat că nu are posibilitate. Înainte de a-i aduce banii, el i-a scris mesaj 
că dacă nu a reușit să rezolve, să-i returneze banii și atunci s-a gândit să-i pună în 
detergent. Deja îl suna intensiv cumva să-l ajute, totuși îi explica că va mai încerca, dar nu 
are la cine apela și aici s-a finisat. După prima percheziție, i s-au mai adăugat careva 
episoade la care el a zis revoltat de ce fiind banii i s-au mai adăugat careva episoade, la care              
i-a comunicat că banii stau depozitați la el în zadar, fără a fi acordați cuiva pentru a rezolva 
situația. Când venea la dânsul și îl ruga cumva o sumă mai mică, deoarece nu are așa sumă 
mare, în final spunea poate încă 10 000, dar el nu negocia, deoarece nu discutase cu nimeni. 
Suma a fost pentru finalizarea discuției și returnarea banilor. Fiodor a luat banii și i-a dus 
lui Chiril care i-a pus în detergent și i-a dus direct la vilă lui *****. La acel moment se afla la 
odihnă peste hotare, doar prin telefon comunica.
La întrebările procurorului a răspuns că, prima sumă de 15 000 euro i-a luat pentru a-i 
păstra la el ca în cazul discuției cu colaboratorii CNA și posibilitatea de a rezolva cazul - să i-
a din acea sumă. Față de ***** i-a spus că îl cunoaște pe ***** și o să discute cu el. Totuși, nu 
urma din acești bani ca domnul ***** să fie liberat din Penitenciar. În momentul primirii 
banilor se afla pe centura *****, în apropiere de stația Peco. În afară de el și ***** nu era 
nimeni, deși poate era ea cu cineva în mașina „Hyundai Tuxon”. Nu a pretins nici o sumă de 
la *****, dar în discuție s-a menționat suma de 25 000 euro. Din acești bani nu a promis că 
nu va fi reținut soțul său din nou sau nu vor fi pornite alte cauze penale. De la ***** a 
propus să dea 60 000 euro că poate astfel se va rezolva, dar cu gândul că nu va avea de 
unde să adauge și cumva să-i reîntoarcă și cealaltă sumă. ***** nu a fost de acord să adauge 
suma de 35 000 euro, deoarece nu dispunea și            i-a propus să îi întoarcă suma. A 
negociat, deoarece tot se văicărea și îl ruga să-l ajute. A avut tentativă de suicid de câteva 
ori cu care îl tot manipula și în asemenea situații îi spunea că într-un fel oarecare se va 
gândi cum să rezolve. Nu a susținut că are influență asupra colaboratorilor CNA, judecători, 
procurori. El cunoștea despre cumătru *****, colaborator CNA. Din a doua rată de bani 
urma să încerce iarăși să discute cu ***** poate într-un fel se va rezolva. Discuții de 
scoatere de sub urmărire penală a lui ***** nu era. Cu ***** a mai ieșit la cafea și discuta, 
dar în afară de subiectul lui *****, deoarece i-a spus că el nu vrea să discute despre acest 
subiect.
La întrebările avocatului a răspuns că, toate mijloacele bănești primite de la ***** le-a 
restituit lui ***** acasă, el a confirmat că le-a primit. Îi pare rău de cele săvârșite, se căiește 
sincer și promite să nu mai săvârșesc pe viitor infracțiuni.
4.În ultimul cuvânt, inculpatul Gamețchi Andrei a menționat că, se află aici conștient 
de gravitatea acuzațiilor care i se aduc și dorește să clarifice poziția sa într-un mod sincer și 
responsabil. Recunoaște integral fapta reținută în sarcina sa și acceptă fără contestare toate 
probele administrate în dosar. Își asumă pe deplin responsabilitatea pentru ceea ce a făcut 
și nu încearcă să găsească scuze pentru comportamentul său. Admite că a pretins influență 
asupra unor persoane din cadrul CNA și că a acceptat un folos material sub formă de bani 
de la *****pentru a promite acestuia intervenția în favoarea lui pe lângă angajații CNA, 
pentru ca acestuia să nu îi mai fie intentate dosare penale și să îi fie ușurată, într-un fel 
oarecare, poziția în dosarele lui nehotărâte la acest organ de drept; însă, într-un final aceste 
acțiuni nu au avut loc, nefiind exercitate de către el nici o acțiune în acest sens. Da, toată 
această faptă nu a fost inițiată de el, ci de ***** și soția acestuia *****, care, inițial sub 
pretextul păstrării banilor, după cum a spus-o și în cadrul procesului penal, i-au adus suma 
de 15 mii euro în diferită valută, iar ulterior sub diferite rugăminți și insistări, l-au adus în 
situația să le promită că va exercita influență asupra cunoscuților săi din cadrul CNA și îi va 
ajuta cu ce poate să le ușureze situația. Aceste acțiuni fiind întreprinse mai mult cu scopul 
de a-i ajuta, decât de a provoca un rău. Acum înțelege gravitatea gestului său și faptul că 
aceasta afectează încrederea în instituțiile statului. Regretă profund fapta comisă și 
conștientizează consecințele ei. Din aceste motive, comunică cu toată sinceritatea, că acest 
moment este cel mai dificil din viața sa. Are o familie pe care o iubește și trei copii minori 
care depind în totalitate de el, atât emoțional, cât și material. Prin greșeala sa i-a expus la o 
suferință pe care nu o merită. Îi pare nespus de rău că prin fapta sa le-a provocat 
îngrijorare și nesiguranță. Dorește să mai reitereze, că pe parcursul urmăririi penale a 
cooperat pe deplin cu procurorul anticorupție, a oferit toate explicațiile necesare și nu a 
încercat să împiedice stabilirea adevărului, a acordat suport și nu a pus impedimente la 
administrarea probelor, cercetarea telefonului personal etc.. Recunoașterea sa nu este una 
formală, ci una sinceră, din dorința de a-și asuma greșeala și de a arăta instanței că a înțeles 
pe deplin gravitatea acesteia. În context, la pronunțarea hotărârii în care este vizată soarta 
sa ca om în societate, roagă respectuos să aibă în vedere conduita sa anterioară, în special 
faptul că nu are probleme cu legea, nu are antecedente penale nestinse, nu este persoană 
care provoacă dezordini în masă, sau că este/a fost caracterizat în careva mod ca fiind 
agresiv sau periculos social, că de fapt se caracterizează pozitiv în societatea din care face 
parte, că are un loc stabil de muncă și contribuie la dezvoltarea țării, fiind unul din oamenii 
de afaceri care achită anual sute de mii de lei impozite la stat; totodată, din veniturile 
modeste pe care le câștigă, face donații la instituții de învățământ preșcolare și 
sponsorizează adesea sărbători organizate de administrația publică locală unde își are 
domiciliul (hramul *****, organizarea de competiții sportive ș.a.). La fel, roagă respectuos 
ca instanța să i-a în calcul la pronunțarea hotărârii și stabilirea pedepsei - recunoașterea 
vinovăției, atitudinea sa cooperantă și, mai ales, situația sa familială, iar în acest ultim 
moment, singura sa dorință este să poată continua să își crească copiii, să fie alături de ei la 
bine și la rău, să trăiască cu ei emoțiile și lacrimile de bucurie de 1 septembrie și 31 mai, 
pentru fiecare copil în parte și cu toții împreună, să își repare greșeala și să demonstreze că 
poate duce o viață corectă și responsabilă și să redevină iarăși o celulă demnă și de dat 
exemplu în societate. În final, solicită cu umilință instanței să dispună o soluție blândă sub 
formă de pedeapsă care să îi ofere șansa reală de reabilitare și posibilitatea de a rămâne un 
sprijin pentru familia sa.
5.Cu referire la infracțiunea incriminată lui Gamețchi Andrei *****, instanța de 
judecată reține, că deși inculpatul a recunoscut fapta și încadrarea juridică, instanța a 
constatat că, vina inculpatului este stabilită și prin probele administrate la faza de urmărire 
penală, și anume:
-            Procesul - verbal de primire a denunțului cet. ***** ***** din 07.08.2025, 
înregistrat în Registrul nr. al Procuraturii Anticorupție numărul 1-77pr/25 din 07.08.2025, 
prin care solicită Procuraturii Anticorupție să atragă la răspundere pe cet. Gamețchi Andrei, 
care în perioada martie 2025 până în prezent a primit suma de 25 000 euro și pretinde în 
continuare mijloace bănești în sumă de încă 20 000 euro pentru a determina angajații 
Centrului Național Anticorupție pentru a adopta o soluție favorabilă în privința sa pe 
marginea cauzei penale nr. ***** în care are statut de învinuit. (f.d. 11, vol. I);
-            Procesul - verbal din 07.08.2025 de audiere a cet. ***** ***** în calitate de martor, 
prin care acesta a comunicat că, la începutul anului 2024 a fost pornită cauza penală nr. 
*****, pornită de către Centrul Național Anticorupție, în baza art. 324 alin. (1) Cod penal. 
Urmare acțiunilor de urmărire penală întreprinse pe marginea cauzei penale nominalizate, 
actualmente prin Ordonanța din ianuarie 2025, a fost recunoscut în calitate de învinuit, 
prin care i se incriminează că, fiind angajat în *****, ar fi pretins mijloace bănești de la 
persoane fizice. Urmare a învinuirii incriminate din luna aprilie 2025 a fost suspendat din 
funcția deținută. Cauza penală în care este învinuit de estorcarea mijloacelor bănești de la 
diferite persoane fizice, se află în gestiunea ofițerului de urmărire penală din cadrul 
Direcției Generale Teritoriale Nord a Centrului Național Anticorupție, *****, fiind condusă 
până în primăvara anului 2025 de către procurorul în Procuratura municipiului Bălți, *****. 
Ulterior, acest procuror a fost înlocuit cu procurorul în Procuratura municipiului Bălți, 
*****. În perioada lunilor februarie – martie 2025 i-a fost aplicată măsura preventivă 
„arestul”, iar în perioada martie – aprilie 2025 i-a fost aplicată măsura preventivă „arestul 
la domiciliu”, fiindu-i pusă brățara electronică la picior, în vederea de a nu se eschiva de la 
răspundere penală. La data de 25 aprilie 2025, în prima jumătate a zilei, împreună cu 
avocatul a fost citat de a se prezenta la procurorul în Procuratura municipiului Bălți, *****, 
pentru a participa la acțiuni de urmărire penală. Astfel, aici a fost informat de procuror că îi 
vor scoate brățara, astfel a semnat obligarea de nepărăsire a țării. Pe la orele 13:00 a ajuns 
acasă în ***** unde a fost telefonat pe telefonul fiicei de către soția *****, deoarece telefonul 
său mobil la acel moment era ridicat de către organul de urmărire penală și alt telefon nu 
avea. În cadrul acelei discuții i-a comunicat că a fost telefonată prin intermediul aplicației 
WhatsApp, de către Andrei Gamețchi, care i-a comunicat că ultimul a discutat cu persoane 
din cadrul Centrului Național Anticorupție care l-au informat că dacă până la orele 15.00 
soția nu aduce suma de 25 000 euro, apoi el va fi reținut din nou și îi vor fi pornite noi 
episoade de estorcare a mijloacelor bănești. Tot atunci, ultimul i-a zis că inițial angajații 
Centrului Național Anticorupție cereau suma de 35 000 euro, dar intrând în situația lui, se 
limitează doar la suma de 25 000 euro. Neștiind cum să procedeze, a rugat soția să-l sune 
înapoi pe Andrei Gamețchi, pentru a-i zice ca să le dea un termen mai mare, deoarece este 
imposibil ca până la ora 15:00 să găsească această sumă. La un interval de câteva minute, 
soția  l-a telefonat din nou și i-a zis că a vorbit cu Andrei Gamețchi, dar ultimul a zis că le 
poate da termen doar până la ora 18:00. După ce a apelat mai multe rude, de la care a luat 
în împrumut de la Marineac Sergiu suma de 6000 euro și de la altă persoană suma de 5000 
euro, precum și în acea zi a vândut de urgență camionul de model *****, cu n/î *****, cu 
semiremorca de model ***** la suma de 15 000 euro. Astfel, cu suma acumulată, soția, cu 
automobilul familiei de model „Hunday  Tucson, cu n/î *****, în acea zi la orele 18:00, s-a 
deplasat în *****, la stația „Avante”, conform indicațiilor primite de la Gamețchi Andrei. 
Acolo s-a întâlnit cu Andrei Gamețchi care a venit de unul singur, cu un automobil, unde i-a 
transmis suma de 25 000 euro. Din discuția soției, întâlnirea a fost destul de scurtă, 
deoarece el se temea să nu fie văzuți împreună. Conform înțelegerii avute cu Gamețchi 
Andrei, cu suma dată de bani el urma să fie scos de pe dosar curat. La un interval de 
aproximativ 10 zile de la data în care soția a transmis suma de 25 000 euro, la inițiativa 
proprie s-a deplasat la domiciliul lui Andrei Gamețchi, pe adresa *****, unde lângă poarta 
acestuia a discutat cu ultimul care sunt acțiunile sale ulterioare, la ce să se aștepte, la care 
Gamețchi Andrei i-a răspuns că banii au fost transmiși angajaților Centrului Național 
Anticorupție și că ultimii i-au dat asigurări că el va fi scos de pe dosar curat, undeva în 
termen de una maxim două luni de zile. La perioade scurte de timp, el îl mai telefona pe 
Andrei Gamețchi de pe numărul său ***** pe nr. ***** pe aplicația „WhatsApp”, pentru a afla 
mersul cauzei penale, dar de fiecare dată acesta nu-i răspundea la apeluri. Considerând că 
acesta se ascunde, după aproximativ o lună de zile, el iar s-a dus la domiciliul lui Andrei 
Gamețchi, de pe adresa *****, unde a inițiat din nou discuția despre soarta dosarului său 
personal. Aici, Andrei Gamețchi i-a comunicat că șefii de sus din cadrul Centrului național 
Anticorupție, au auzit vorbe că chipurile el ar fi dat suma de 60 000 euro pentru a scăpa de 
această cauză penală. Din cauza acestor vorbe, ei nu vor să finiseze cauza penală cu suma 
primită de 25 000 euro, astfel mai cer ca în total să fie suma de 60 000 euro. La auzul 
acestor sume pretinse, a zis că nu dispune de așa bani și nici nu are de unde să împrumute. 
A cerut ultimului ca acesta să vorbească cu persoanele, să-i scoată sechestrul de pe garajul 
de pe adresa din ***** și de pe automobilul său personal pe care au aplicat sechestru. 
Ultimul a zis că va vorbi cu persoanele și va reveni cu un răspuns în câteva zile. Deoarece 
Andrei Gamețchi nu l-a contactat, la începutul lunii iulie 2025 s-a dus din nou la el acasă. 
Aici, acesta i-a zis că oamenii de la Centru nu pot să scoată sechestru aplicat, în schimb i-au 
făcut reducere din suma cerută, astfel că, în loc de 35 000 euro, urmează să adauge doar 20 
000 euro și dosarul va fi rezolvat. La fel, i-a spus că nu are nici această sumă. Pentru a o 
putea da, a zis că este dispus să se ducă peste hotare la muncă pentru a o face, dar trebuie 
să-i permită să plece. La acest răspuns, Gamețchi Andrei a zis că aceasta nu este posibil, 
inițial trebuie să dea încă 20 000 euro, apoi poate pleca unde vrea. Aici deja puțin s-a 
revoltat și anume a zis că, în toată această perioadă, deși a dat suma cerută de 25 000 euro, 
i-au mai fost pornite încă 6 episoade noi de corupere, i-a fost aplicat sechestru pe bunurile 
sale, nimic nu s-a făcut. Discuția între el și Andrei s-a terminat cu aceea că el, maxim mai 
poate căuta și oferi angajaților Centrului suma de 10 000 euro, alte sume nu mai are de 
unde da. Luând în considerație că la data de 23.08.2025, expiră măsura preventivă 
„obligarea de a nu părăsi țara”, la data de 31 iulie 2025 s-a dus la Andrei Gamețchi acasă, 
unde l-a întrebat dacă nu va fi prelungită această măsură, ca să poată pleca peste hotare la 
muncă, ca să închidă datoriile pe care le-a luat pentru a rezolva dosarul. Aici, 
Andrei Gamețchi a zis că o să-i întrebe pe cei de la Centru, urmând să se întâlnească în altă 
zi. Conform înțelegerii avute cu Andrei Gamețchi, la data de 05.08.2025, orele 19.00 – 
20.00, s-au întâlnit lângă  localul „Fazenda”, amplasat la ieșirea din mun. Bălți, spre or. 
Sângerei, unde pe marginea drumului a purtat o discuție cu acesta și ultimul i-a zis că fără 
suma de 20 000 euro oamenii de la Centru, nu pot rezolva dosarul său. Auzind acestea, a zis 
că nu are așa bani, așa că i-a spus că în schimbul la suma primită anterior de 25 000 euro, 
măcar să-i ușureze sancțiunea penală, adică să-i aplice contravențional, dar dacă nu pot 
acest lucru, să-i întoarcă toți banii. Discuția se termină cu aceea că el se duce la Chișinău să 
discute cu un om mare și după, deja îi va da răspuns cum vor face. După data de 
05.08.2025, a încercat prin intermediul telefonului să-l mai contacteze pe Andrei Gamețchi, 
însă ultimul nu ridica receptorul. Ca urmare, la data de 07.08.2025 i-a trimis un mesaj 
textual cu conținutul „te rog frumos să fii până deseară carnea 25 kg acasă că nu s-a făcut 
nimic eu totul știu aștept să mă suni”... Prin cuvântul carne, a avut în vedere euro, ca să nu 
creadă că-l documentează, de altfel, așa cum afirma în ultima perioadă în cadrul întâlnirilor 
lor. La data de 07.08.2025 a fost telefonat la orele 17:51 de pe numărul ***** de către cet. 
Andrei Gamețchi, care la fel a confirmat că fără suma de 20 000 euro, dosarul său nu se va 
rezolva. Această discuție a fost înregistrată pe telefonul său de model SAMSUNG Galaxy 
A51, utilizat ca dictofon, pe care îl poate prezenta, inclusiv și telefonul procurat recent de 
model iPhone 15, pe care îl utilizează. La întrebarea procurorului de unde și în ce 
circumstanțe a făcut cunoștință cu Gamețchi Andrei, a răspuns că se cunoaște cu ultimul de 
aproximativ un an de zile, făcând cunoștință cu acesta prin intermediul colegilor de 
serviciu; cine anume, nu-și amintește. La întrebarea procurorului, de unde Gamețchi Andrei 
are telefonul soției sale, a răspuns că nu cunoaște cine îi putea da acestuia numărul de 
telefon. (f.d. 12-17, vol. I);
-       Procesul - verbal din 11.08.2025 de audiere a cet. ***** ***** în calitate de martor, 
prin care acesta a comunicat că, susține pe deplin declarațiile sale date la data de 
07.08.2025. Suplimentar la cele declarate anterior, comunică că din data depunerii cererii 
la Procuratura Anticorupție până în prezent, au avut loc următoarele evenimente. La data 
de 08.08.2025, în jurul orelor 21:15, a fost telefonat de către cet. Andrei Gamețchi de pe 
numărul ***** pe telefonul său mobil cu numărul ***** pe aplicația „WhatsApp”. În cadrul 
acestei discuții Andrei l-a întrebat despre mersul cauzei penale, dacă a fost invitat la 
Procuratură, etc. Astfel, Andrei i-a zis că a transmis mesajul lui persoanelor de mai sus și 
anume precum că, dacă ei nu pot rezolva problema, să-i întoarcă banii în sumă de 25 000 
euro pe care i-a dat, astfel deja așteaptă răspunsul acestora. Tot în cadrul acestei discuții, 
***** i-a zis că în următoarea săptămână ar putea avea suma de 10 000 euro, pe care la fel 
este dispus să o dea acestora pentru rezolvarea dosarului. Deoarece Andrei la moment se 
află la odihnă în Turcia, a zis că la revenirea acestuia în țară vor discuta mai multe despre 
acest aspect, mai ales că el oricum așteaptă răspunsul acelor persoane. Menționează că 
această discuție a fost înregistrată de către el pe tehnica specială. La data de 09.08.2026, în 
jurul orelor 17:25, din nou a fost telefonat de către cet. Andrei Gamețchi de pe numărul 
***** pe telefonul său mobil cu numărul ***** pe aplicația „WhatsApp”. L-a întrebat unde se 
află și ce se mai aude nou; i-a răspuns că se află la vilă cu familia. La fel, l-a întrebat dacă nu 
a fost citat la Procuratură, la care i-a spus că nu. Cu asta, discuția s-a finisat. Această 
discuție, la fel a fost înregistrată de către el pe tehnica specială. La data de 10.08.2025, în 
jurul orelor 15:38 a fost telefonat de către cet. Andrei Gamețchi de pe numărul ***** pe 
telefonul său mobil cu numărul ***** pe aplicația „WhatsApp”. La ridicarea receptorului nu 
auzea nimic, astfel a fost nevoit să întrerupă discuția. Ulterior, peste aproximativ 5 – 10 
minute, la el la poartă s-a oprit un mijloc de transport de model „Toyota” de culoare albă, 
numerele de înmatriculare la fel nu le-a memorizat. Văzând că mașina s-a oprit, el s-a 
apropiat de poartă. Aici, șoferul l-a întrebat dacă este *****, la care a zis că el este. Atunci, 
acesta i-a întins telefonul său mobil, cu care în acel moment era într-o discuție cu cineva, 
spunându-i să discute cu Andrei. Luând telefonul în mână, a purces la comunicare. Astfel, 
pe partea cealaltă era Andrei Gamețchi. Acesta a zis că, uite, „să iau de la cumnatul său 
detergentul de spălat și să fie atent că în una din cutiile de praf sunt și 25 kg. de carne”. La 
aceste discuții a rămas nedumerit, întrebând despre ce carne vorbește, la care i-a răspuns 
că, „o să vezi singur”, astfel i-a închis telefonul. La rândul său, șoferul automobilului 
„Toyota” fără a coborâ din mașină i-a întins două cutii de praf de spălat „ARIEL”, după care 
a plecat. Luând cutiile de praf primite „Ariel” cu capacitatea de 5 kg fiecare, s-a dus în 
ograda vilei. Aici în prezența soției *****, examinându-le a stabilit că una din cutii era 
împachetată prin sigilarea cu scotch, cealaltă era împachetată din uzină. Deschizând cutia 
cu sodă „Ariel”, sigilată cu scotch, în interiorul acesteia a găsit o cutie mai mică din carton, 
culoarea albastru cu galben, în interiorul căreia era o sacoșă de polietilenă de culoare 
neagră, în care era un alt pachet de polietilenă de culoare albă, în interiorul căreia se aflau 
mai multe pachete cu mijloace bănești EURO. Fără a număra acești bani, a telefonat 
procurorul Anticorupție, căruia i-a comunicat despre primirea mijloacelor bănești de la 
Andrei Gamețchi, de la care a primit instructajul de a nu pune mâna pe bani și totodată de a 
face un video la sacoșa primită, ceea ce a și făcut. În aceeași zi, în jurul orelor 16:00, l-a 
telefonat înapoi pe Andrei Gamețchi, pe care l-a întrebat ce e cu acești bani, de la care a 
primit un răspuns scurt că „totul este normal și că în curând va reveni cu un apel”, însă nu a 
mai revenit. Deoarece, ultimul așa și nu mai revenea l-a mai telefonat de câteva ori, însă 
ultimul așa și nu a mai ridicat telefonul. La întrebarea ofițerului de a descrie șoferul care a 
transmis cutiile cu praf „ARIEL”, în care se aflau mijloacele bănești, a răspuns că, este un 
bărbat în vârstă de aproximativ                 30-35 ani, cu păr scurt întunecat, piele smolită. 
Deși nu a coborât din mașină, dar i s-a părut că are statură sportivă și cu o înălțime de 
aproximativ 180 cm. La întrebarea ofițerului, dacă l-ar vedea pe acest șofer, l-ar recunoaște, 
a răspuns că, da, l-ar recunoaște. (f.d. 18-21, vol. I);
-  Procesul-verbal din 03.09.2025 de audiere a cet. ***** ***** în calitate de martor, prin 
care acesta a comunicat că, suplimentar la cele declarate anterior, precum și în contextul 
colaborării cu organele de urmărire penală și contribuirii la elucidarea faptelor descrise în 
actul de sesizare depus în prezenta cauză penală, precum și având în vedere desfășurarea 
unor măsuri speciale de investigație, la data de 19 august 2025, în jurul orelor 21:10, de 
unul singur, cu automobilul propriu de model „*****”, s-a deplasat la domiciliul cet. 
Gamețchi Andrei, amplasat în *****, strada precis nu o cunoaște. Vizita sa la domiciliul 
acestuia era necesară pentru a discuta acțiunile sale ulterioare în cadrul cauzei penale unde 
deține calitatea de învinuit și în care, conform unei înțelegeri anterioare cu Gamețchi 
Andrei, acesta l-a asigurat că poate interveni pe lângă angajații CNA, implicați în 
investigarea cauzei ce-l privește, în vederea influențării acestora pentru a-i determina la 
adoptarea unei decizii de scoatere a sa de sub urmărire penală, contra sumei totale 
negociate de 45 000 (patruzeci și cinci mii) euro și totodată, dorea să concretizeze dacă, 
după ce Gamețchi Andrei i-a restituit suma de 25 000 euro, transmisă anterior la 25 aprilie 
2025 de către soția acestuia, ca primă tranșă, mai putea spera la adoptarea deciziei 
promise. În așa fel, ajungând la el la poartă, a bătut la ușa domiciliului acestuia, după care 
Andrei a ieșit în ogradă și când l-a văzut, a intrat înapoi în casă și s-a îmbrăcat, iar el între 
timp a ieșit în drum, peste câteva case de domiciliul său și-l aștepta. În scurt timp, Andrei a 
ieșit în drum și în cadrul discuției, i-a spus că nimeni nu vorbește cu el referitor la dosarul 
lui din momentul când a cerut banii înapoi, iar la el situația este critică și în curând și 
Andrei va trebui să fie audiat, însă la care instituție și pe ce caz anume, nu a înțeles. Tot 
atunci i-a confirmat că prietenul său, numele căruia nu-l cunoaște, dar bănuiește că prin 
intermediul său posibil a încercat să soluționeze cazul, nu mai discută cu el, iar când se 
întâlnesc, ultimul, îl evită. Atunci el l-a întrebat dacă banii în sumă de 25 000 euro, care i-a 
restituit, au ajuns sau nu, la persoanele care urmau să emită o decizie favorabilă în privința 
sa, la ce Andrei i-a confirmat că banii au fost transmiși, însă din motiv că cineva a denunțat 
acțiunile lui, cunoscuții săi nu mai doresc să întreprindă nimic. În aceeași discuție Andrei i-
a mai spus că cunoscutul său, cine anume nu a spus, l-a telefonat și l-a insultat și i-a spus 
doar că „acelea” îs în deal la servis și mai mult nimic. Din câte înțeleg „acelea”, reprezintă 
suma de 25 000 euro pe care i-a dat-o anterior lui Gamețchi Andrei și care i-a fost restituită 
la vilă, la data de 10.08.2025. ***** i-a spus că nu cunoaște de unde au pornit toate vorbele 
și să nu creadă în toate discuțiile, deoarece nici cazul când se vehicula că șeful adjunct al 
***** *****i-ar fi dat suma de 60 000 euro, pentru a-și rezolva cauza penală în care era vizat, 
nu este adevărat, deoarece, el personal, a adunat suma de 25 000 euro, pe care i-a              
dat-o lui Gamețchi Andrei. Atunci Gamețchi Andrei a concretizat că nimeni nu dorește să 
discute cu el, inclusiv nici cunoscutul său ***** ***** și nici *****, care îl evită și el. La 
întrebarea ofițerului dacă cunoaște cine este ***** ***** și persoana cu numele „*****” și ce 
rol au în situația data, a răspuns că, ***** ***** și persoana cu numele „*****” sunt angajați 
la CNA posibil ofițeri de investigație sau de urmărire penală, care au documentat cazul său 
de luare de mită în baza căruia a fost pornită cauza penală în privința sa. În continuare, i-a 
spus că l-a sunat pe *****, care este și cunoscut bun cu Gamețchi Andrei, ca să afle dacă 
Andrei a revenit de la mare, însă *****nu-i răspundea la apeluri, la care Andrei i-a spus că, 
da, într-adevăr *****i-a scris mesaj, reproșându-i de ce nu răspunde la telefon și de ce nu-i 
întoarce datoria sa în sumă de aproximativ 10 000 euro. Ce datorie anume, nu cunoaște. La 
fel, Gamețchi Andrei susține că cineva din angajații de la Bălți îi urmăresc întâlnirile sale, 
inclusiv cu dronele pe care le-a văzut pe camerele de înregistrare de la domiciliu, motiv din 
care el este nevoit să schimbe câteva automobile până ajunge în locul stabilit. Tot atunci, 
Gamețchi Andrei i-a spus că, persoana care i-a adus banii, presupusul cumnat al său, nu 
cunoștea ce se afla în cutiile cu praf de spălat și nu cunoaște alte detalii. În discuția 
respectivă Gamețchi Andrei continua să-i sugereze să-și schimbe avocatul, alegându-l pe un 
avocat cu numele „*****” – fost procuror care este cumătru cu un angajat de la Centrul 
National Anticorupție din mun. Chișinău, cu procurorul care duce cazul său și cu un 
procuror de la Chișinău, însă cu cine anume, nu cunoaște. Tot atunci l-a întrebat despre un 
nepot de-a unei persoane pe nume Domnica, care l-a asigurat anterior că va discuta cu 
cineva care ar putea să rezolve cazul său, la care Andrei i-a spus că nimeni nu vorbește 
acum cu el. Cine este nepotul dat și cine este Domnica nu cunoaște, presupune că Andrei 
doar folosea numele date pentru a-l convinge că totul va fi bine. Atunci el l-a întrebat când 
să mai vină, la care Andrei i-a spus că mai întâi să vadă ce va face procurorul cu dosarul lui. 
Ulterior, Andrei i-a spus că posibil ***** a povestit peste tot și din cauza lui s-au pornit 
toate problemele și nimeni nu dorește să-i ajute și mai mult decât atât, posibil fratele lui 
*****, care activează la *****, s-a interesat de el, motiv din care el este urmărit. După aceasta 
el i-a spus că banii care i-a returnat nu se află acasă, i-a dus la un om de încredere și când el 
îi va spune, atunci o să-i ia, la care Gamețchi Andrei i-a spus să nu țină nimic acasă, pentru 
că la moment nu poate să-l asigure cu nimic, menționând că nimeni nu vorbește cu el, 
inclusiv, nici ***** ***** și nici „*****”. Cine este „*****, el nu cunoaște, dar și în discuțiile 
anterioare el des menționa numele acesta. Dacă persoana cu numele „*****” are vreo 
contribuție în cazul său, nu cunoaște. La finele discuției Gamețchi Andrei i-a spus să mai 
aștepte, repetând că un cunoscut de-al său, i-a spus să nu se mai întâlnească cu dânsul și să 
nu mai discute cu dânsul nimic, iar când va fi nevoie îl va anunța pe prietenul său pe nume 
Serioja *****, care are o spălătorie în *****. Atunci el i-a reamintit discuția anterioară când 
Gamețchi Andrei i-a spus că cazul său se va rezolva când va reveni un angajat al CNA de la 
munte, la ce el i-a răspuns că persoana dată, ***** *****, ***** s-a întors de la munte și a 
întrebat când mai dă suma de 20 000 euro, pentru a hotărî întrebarea definitiv, iar din 
motiv că el i-a spus că nu mai are bani, nimeni nu mai dorește să discute cu el și să mai 
continue ceva. La întrebarea ofițerului, dacă din discuție cu Gamețchi Andrei, a înțeles căror 
persoane au fost transmise mijloacele bănești în sumă de 25000 euro și cine trebuia să 
emită decizia de scoatere de sub urmărire penală în privința sa, a răspuns că, în momentul 
când Gamețchi Andrei a pretins suma de 25 000 euro, el i-a spus că banii respectivi sunt 
pentru angajații CNA și pentru procurori, însă nume concrete nu a dat. Astfel, după ce a 
transmis suma de 25 000 euro, Gamețchi Andrei a mai pretins suma de 35 000 euro, care în 
final a fost negociată până la 20 000 euro, sumă care la fel nu i-a spus căror persoane urma 
să le transmită banii respectivi, dar menționa ceva despre șeful *****. Personal nu crede să 
fie implicat șeful *****, deoarece după ce a transmis suma de 25 000 euro, de către organul 
de urmărire penală de la *****, i-au mai fost pornite alte 6 cauze penale. Din cauza dată 
consideră că ***** nu are nici o atribuție la înțelegerile lor, doar era un pretext expus de 
către Gamețchi Andrei, ca să pară mai credibile acțiunile sale. Specifică că din discuțiile 
anterioare Gamețchi Andrei îl asigura că din mijloacele bănești pretinse, el nu beneficiază 
de nimic. La întrebarea ofițerului în ce relații este la moment cu Gamețchi Andrei și ce 
acțiuni urmează să întreprindă, a răspuns că, este în relații mai puțin bune, iar în ultimele 
discuții cu acesta, a stabilit că după ce va fi citat la procuror, vor decide acțiunile ulterioare. 
La ce etapă se află cauza penală în care el are calitate de învinuit, nu cunoaște, dar din 
discuțiile avute cu Gamețchi Andrei, ultimul îi recomanda ca prin intermediul avocatului să 
depună o cerere la procurorul care conduce cu urmărirea penală în cauza penală în care 
este vizat, pentru a obține permisiunea de a se deplasa peste hotarele Republicii Moldova. 
Menționează că toată discuția purtată cu Gamețchi Andrei a fost înregistrată de către el pe 
tehnica specială. (f.d. 22-28, vol. I); 
-       Procesul-verbal din 20.10.2025 de audiere a cet. ***** ***** în calitate de martor, 
prin care a menționat că, suplimentar la cele declarate anterior, comunică că, la data de 
25 aprilie 2025, după ce Gamețchi Andrei le-a sugerat că poate determina angajații DGT 
Nord a CNA pentru adoptarea unor decizii favorabile în cauzele penale în care avea statut 
de învinuit, contra sumei de 25 000 euro, din motiv că nu dispunea de mijloace bănești, 
împreună cu soția *****, în aceeași zi, au început a căuta surse de la cine ar putea 
împrumuta. În așa fel, deoarece deținea un mijloc de transport de model „Daff XF 105” care 
presta servicii de transport a mărfurilor în cadrul firmei „*****”, cu sediul în *****, i-a 
propus șoferului Tatarenco Ivan, să cumpere acest mijloc de transport contra sumei de 
15 000 euro, la care el a fost de acord. Astfel, în jurul orelor 19:00, soția sa s-a întâlnit cu 
Ion între stația „Avante” și „Bemol” din s. Pîrlița, r-ul Fălești și a primit mijloace bănești în 
sumă de 8000 euro și aproximativ 140 000 lei echivalentul a 7000 euro. În continuare, în 
ziua respectivă, pentru a acumula suma de bani solicitată, soția sa l-a telefonat pe prietenul 
lor Marineac Serghei, de la care a solicitat un împrumut cât este el disponibil, la care 
Marineac Serghei și-a arătat disponibilitatea oferirii unui împrumut de 6000 euro, fără 
careva condiții de rambursare a împrumutului, sumă pe care, soția sa în aceeași seară i-a 
luat de la el de la domiciliul din *****. Din motiv că nu le ajungeau suficiente mijloace până 
la acumularea sumei de totale de 25 000 euro, împreună cu soția au decis să solicite ajutor 
de la prietenul lor *****. După ce a fost telefonat de către soția sa, *****a fost de acord să le 
împrumute suma de 5000 euro, sumă pe care soția sa i-a luat de la domiciliul acestuia din 
mun. Chișinău. Cu *****, la fel nu a stabilit condițiile de rambursare a împrumutului, 
reieșind din faptul că când va putea, atunci va întoarce banii. Astfel, după ce au acumulat 
suma de 25 000 euro pretinsă de către Gamețchi Andrei, exact în valuta în care a 
împrumutat-o de la respectivele persoane, adică lei și bancnote euro, soția sa a convenit 
telefonic cu Gamețchi Andrei și în seara de 25 aprilie 2025, în intervalul orelor 20:00 – 
21:00, i-a transmis acestuia banii acumulați în sumă de 25 000 euro, în preajma localității 
Pîrlița, r-ul Fălești, între stația de alimentare cu petrol „Avante” și „Bemol”. În momentul 
când solicita împrumutul de la persoanele indicate, nu le-a comunicat scopul împrumutului, 
însă ele cunoșteau că a fost reținut de către organele de drept. (f.d. 29-32, vol. I);
-      Procesul - verbal de primire a denunțului cet. *****, din 11.08.2025, în cadrul cauzei 
penale nr. *****, prin care indică circumstanțele și modalitatea acțiunilor infracționale ale 
lui Gamețchi Andrei și anume că, în perioada februarie – aprilie 2025, un cunoscut al 
soțului pe nume Andrei, a pretins mijloace bănești în sumă de 60 000 euro pentru ca soțul 
său ***** ***** să nu fie reținut și pornite mai multe cauze penale, deoarece el se cunoștea 
cu colaboratorii Centrului Național Anticorupție la care se află cauza penală. Respectiv, în 
ziua de 25 aprilie 2025, după ce a scăzut suma la 25 000 euro, discutând cu soțul au fost 
nevoiți să împrumute bani de la cunoscuți pentru a-i transmite lui Andrei. În aceeași zi, 
seara, s-a deplasat cu automobilul „Hunday Tucson” cu n/î ***** în ***** la stația „Avante” 
unde i-a dat lui Gamețchi Andrei mijloace bănești în sumă de 25 000 euro. Ulterior, a aflat 
de la soțul ***** că Andrei extorcă în continuare bani deja ca să-i închidă cauza penală în 
care el este învinuit. Prin urmare a solicitat Procuraturii Anticorupție să intervină și să 
atragă la răspundere penală a lui Andrei care extorcă mijloace bănești de la soțul său ***** 
pentru a le transmite colaboratorilor Centrului național Anticorupție. (f.d. 34, vol. I);
-      Procesul - verbal din 11.08.2025 de audiere a cet. ***** în calitate de martor, prin 
care aceasta a comunicat că, la 29 ianuarie 2025, aflându-se cu familia sa la domiciliul din 
mun. ***** au venit colaboratorii Centrului Național Anticorupție și au efectuat percheziția 
domiciliului și l-au reținut pe soțul *****. În aceeași zi, la vila lor din ***** a fost un cunoscut 
de-a soțului pe nume Andrei și a luat niște lucruri, la vilă se afla mama sa *****. Din discuția 
avută cu mama a înțeles că Andrei ar putea cunoaște careva detalii din ce cauză a fost 
reținut soțul. A găsit numărul de telefon al lui Andrei și l-a telefonat. Din discuție a înțeles 
că cunoaște ceva despre faptul din ce cauză au fost percheziționați și reținut soțul. Peste 
câteva zile s-a întâlnit la intrare în *****, la o stație de spălătorie auto, unde i-a spus că 
situația la soț este grea și-l așteaptă 15 ani de închisoare și confirmă că este urmărită și are 
tehnică de urmărire pe automobil. Asemenea, a întrebat-o dacă sunt ajutați pe dosar de 
cineva, la care i-a spus că „nu” și el i-a răspuns că va întreba și se va interesa cu ce poate să-i 
ajute, convenind că peste câteva zile să se întâlnească la spălătorie. Peste câteva zile s-a 
întâlnit cu Andrei pe drum de marginea ***** la intrare în oraș, unde în discuție l-a întrebat 
dacă cineva se mai interesează de cauza dată ca să fie ajutați, la ce ea i-a răspuns că nu și el 
i-a spus că situația la ***** este foarte urâtă, nimeni nu vrea să se implice, dar el o să se mai 
intereseze, deoarece are un cumătru la Centrul național Anticorupție. La finele lunii 
februarie anul curent, conform înțelegerii cu Andrei, s-a întâlnit de marginea drumului la 
intrarea în *****, unde i-a spus că cauza e de o importanță majoră și este nevoie de 60 000 
euro, că sunt implicați 5 persoane cărora trebuie să le dea banii, iar pentru asta i se va da 
amendă și „uslovna”. La care ea a spus că au așa bani, nici apartamentul nu costă atât, unde 
Andrei a spus că dacă nu au, va sta 15 ani la închisoare, dar până la fine, a spus că va încerca 
să vorbească să se reducă suma. Peste câteva zile, tot pe drum spre *****, s-a întâlnit cu 
Andrei și i-a spus că el a coborât suma la o altă sumă care varia între 30 000 – 25 000 euro, 
unde ea de asemenea i-a comunicat că nu dispune de banii aceștia. După care s-au 
despărțit. Deja când ***** era acasă în arest la domiciliu, eliberat din arest, la 25 aprilie 
2025, se afla în drum spre părinții săi din *****, a fost telefonată de Andrei și i-a spus că 
dacă nu vor ca ***** să fie reținut iar și pornite alte episoade, că ei au probe noi, atunci să-i 
dea măcar banii în sumă de 25 000 euro, iar în timp de o oră – două, să-i dea răspunsul. Ea 
l-a sunat pe ***** pe telefonul fiicei care era cu el acasă și i-a spus despre discuția avută cu 
Andrei și i-a sunat înapoi lui Andrei confirmând că îi vor da, dar va fi greu, că nu au suma la 
ei. În acel moment era disperată, că iarăși pe ***** o să-l închidă și se gândea de unde să i-a 
bani, deoarece nu îi avea. A împrumutat de la rude și a vândut camionul și tot în acea seară, 
l-a telefonat de pe telefonul fiicei ***** cu nr. *****, deoarece el de pe numărul ei ***** nu 
răspundea și el de pe numărul său de telefon *****a răspuns spunându-i să vină spre s. 
Pârlița lângă stația „Avante”. Respectiv, seara, pe la orele 21:30 – 22:00, s-au întâlnit pe 
marginea drumului în apropiere de intrarea în s. Pârlița între stația „Bemol” și „Avante”, 
traseul Bălți – Fălești. El a luat banii și o spus că se grăbește că este așteptat. Ea i-a dat 
mijloacele financiare în valoare de 25 000 euro cu nominalul 50, 100 și de 200 și lei MDL. 
După asta și-a luat viteză mare și nici nu a putut să-l vadă în care direcția a luat. Ulterior, 
deja soțul a discutat cu el, dar din spusele soțului a înțeles că mai trebuie ca să ajungă până 
la 60 000 euro. Ei i-au spus că ei nu au așa bani. Ieri, la 10.08.2025, aflându-se cu familia la 
vilă în *****, după amiază, a auzit o frânare bruscă la poartă. Ea în acel moment se afla în 
casă. Peste câteva minute a ieșit în ogradă și era doar ***** și scotea din cutia de sodă o 
cutie mică de la filtru unde ea în sacoșă neagră bani cu nominalul 50 euro, mai multe 
pachete. ***** i-a spus că a venit cumnatul lui Andrei și a lăsat aceasta și că a vorbit cu 
Andrei pe telefonul cumnatului. (f.d. 35-39, vol. I);
-  Procesul - verbal din 30.09.2025 de audiere a cet. Levcenco Feodor *****în calitate de 
martor, în cadrul cauzei penale nr. *****, prin care acesta a comunicat că, activează în 
calitate de șofer, sudor și mecanic la SRL „*****”, fondatorul căruia este Gamețchi Andrei, cu 
sediul în                               *****, *****. Domeniul de activitate a întreprinderii este 
confecționarea brichetelor și blocurilor din beton (fortan), vânzarea pieselor auto și 
reparația automobilelor. În interiorul service-ul-auto se află magazinul de piese auto și 
oficiul în care activează Gamețchi Andrei. Activitatea de muncă este zilnic, de luni până 
sâmbătă, de la ora 08.00 până la ora 18.00. La data de 09.08.2025, posibil, era zi de 
sâmbătă, în jurul orelor 08:00, și-a început activitatea. Pe parcursul zilei, ora precis nu-și 
amintește, posibil până la masă, a fost telefonat pe aplicația „WhatsApp” de către                
cet. Gamețchi Andrei, care în perioada respectivă se afla la odihnă cu familia, peste hotare, 
care i-a spus să se ducă la el în oficiu și din sertarul masei sale de birou să i-a o sacoșă și 
după aceasta el îl va telefona să-i spună cum urmează să îl întâlnească cu un prieten de-al 
său. Inițial, ce se afla în sacoșă, Gamețchi Andrei nu i-a spus și nici el nu s-a interesat. Atunci 
el de unul singur, s-a dus la auto-service și a intrat în interior. În magazinul de piese auto, 
care se află în interiorul auto-service-lui, se afla vânzătorul pe nume Vlad, familia nu o 
cunoaște, iar el fără ca să discute ceva cu el a intrat în oficiul lui Andrei Gamețchi care era 
deschis. Atunci, conform dispozițiilor anterioare, a deschis sertarul mesei de birou și în 
interior a observat niște acte și un pachet de polietilenă de culoare negru, pe care l-a 
deschis și în interiorul căruia a observat bancnote de euro. Ce valoare nominală aveau nu a 
atras atenția. Alte mijloace bănești în interiorul sertarului nu a observat. Ulterior, a decis de 
sine stătător, să pună pachetul de polietilenă într-o cutie de carton, în care anterior fusese 
filtrul pentru automobil, care se afla în interiorul magazinului jos și iarăși, fără ca să 
vorbească ceva cu vânzătorul, a ieșit din auto-service. Cutia cu bani a pus-o în automobilul 
de serviciu, de model „Ford-Tranzit”, iar el și-a continuat activitatea. La finele zilei de 
muncă, din motiv că nu a fost telefonat de către Gamețchi Andrei, a luat cutia cu bani acasă. 
A doua zi, aflându-se la domiciliu, în jurul orelor 09:00 – 10:00, iarăși pe aplicația 
„WhatsApp” a fost telefonat de către Gamețchi Andrei, care i-a spus să i-a pachetul și să se 
ducă la Bălți, la stația „Rompetrol”, unde urmează să se întâlnească cu prietenul său pe 
nume Chiril și să-i transmită lui. Despre faptul că banii i-a pus în cutia de la filtru nu i-a 
comunicat lui Gamețchi Andrei. Pe Chiril îl cunoaște vizual, știe că este cunoscut cu 
Gamețchi Andrei, deoarece i-a văzut împreună la serviciu, însă familia nu i-o cunoaște. 
Cunoaște că are în posesie camioane, deoarece anterior i-a reparat un camion. După apelul 
lui Gamețchi Andrei, la fel, a luat cutia de carton de la filtru în care se aflau mijloacele 
bănești și cu automobilul de serviciu, s-a dus la stația de alimentare cu petrol „Rompetrol” 
de la intrarea în or. Bălți. Ajungând acolo, lângă barieră a staționat și în scurt timp de el s-a 
apropiat Chiril căruia i-a transmis cutia de carton de la filtru în care se aflau mijloacele 
bănești luate anterior la indicația lui Gamețchi Andrei din sertarul mesei de birou. Ce se află 
în interiorul cutiei nu i-a spus lui Chiril și nici el nu l-a întrebat. După ce a transmis banii, 
fără ca să discute ceva cu Chiril s-a întors acasă. Despre situația dată, referitor la mijloacele 
bănești, cu Gamețchi Andrei nu a mai discutat. Ce a făcut Chiril cu banii, nu cunoaște. (f.d. 
40-45, vol. I);
-  Procesul - verbal din 06.10.2025 de audiere a cet. Șerban Chiril *****în calitate de 
martor în cadrul cauzei penale nr. *****, prin care acesta a comunicat că, aproximativ cu 2 
ani în urmă la o sărbătoare organizată de un prieten comun Lungu Ruslan din ***** a făcut 
cunoștință cu Gamețchi Andrei, care deține un Service auto în *****. Din ziua respectivă 
sunt în relații bune, ca cunoscuți. Aproximativ în luna august, anul curent, data precis nu-și 
amintește, într-o discuție cu Gamețchi Andrei, ultimul i-a comunicat că în scurt timp 
urmează să plece peste hotare, împreună cu familia la odihnă la mare. Ulterior, peste câteva 
zile, în prima parte a zilei, a fost apelat de către Gamețchi Andrei prin intermediul aplicației 
„WhatsApp” de pe numărul său de telefon. Atunci i-a spus repetat că nu se află în țară și l-a 
rugat să se ducă tot atunci, la stația de alimentare cu petrol „Rompetrol” amplasat la cercul 
la ieșirea din or. Bălți, unde urmează să se întâlnească cu lucrătorul său pe nume Fiodor, 
familia căruia nu o cunoaște, însă îl cunoaște vizual, de la care urmează să ia „ceva”, după 
care l-a rugat să se ducă acasă la soacra sa care locuiește în *****, *****, și să ia 2 pachete de 
praf de spălat de carton pe care împreună cu lucrul luat de la Fiodor și praful de spălat să le 
ducă la o persoană numele căruia nu-l cunoaște, dar care locuiește la ieșirea din Bălți, 
primul rând la dreapta, unde va fi așteptat de acesta, deoarece solicită insistent să-i ducă 
Gamețchi Andrei, acest praf de spălat. Astfel, peste câteva ore, de la apelul telefonic, precis 
nu-și amintește, posibil să fi fost ora 16:00, dar nu poate spune cu certitudine, de unul 
singur, cu automobilul personal de model „Toyota Camry”, cu n/î *****, s-a deplasat la 
locația indicată inițial de către Gamețchi Andrei, unde pe teritoriul stației de alimentare cu 
petrol „Rompetrol” se afla lucrătorul acestuia pe nume Fiodor, cu un bus de culoare albă și 
apropiindu-se ambii unul de altul, a luat de la Fiodor din mână o cutie de carton de culoare 
galbenă cu dimensiunea de aproximativ 10x10 cm., în care se ambalează filtru pentru 
automobile, care era închisă, și în care presupune intuitiv că au fost mijloace bănești, însă 
personal nu s-a uitat la conținutul acesteia și nici Gamețchi Andrei sau Fiodor nu i-au 
comunicat despre conținutul cutiei pe care urma să o primească. Astfel, fără să vorbească 
ceva cu Fiodor, a luat cutia, s-a urcat în automobilul personal și s-a deplasat în direcția 
indicată de Gamețchi Andrei unde locuiește soacra sa, care în acel moment, din spusele 
acestuia nu se afla acasă, fiind cu ei la mare. La gospodăria dată nu a fost niciodată, însă 
după coordonatele date de Gamețchi Andrei a identificat gospodăria acesteia în care nu se 
afla nimeni. Astfel, în continuare, la indicația anterioară a lui Gamețchi Andrei, a deschis 
poarta care era descuiată și a intrat în ogradă, după care s-a dus la sarai și a observat 2 cutii 
din carton cu praf de spălat, de culoare albastru, cu dimensiunea de 20 x 30 cm, însă 
modelul nu-l cunoaște. Cutiile erau ambalate, poate puțin uzate de la transportare. Atunci a 
luat ambele cutii și a intrat în automobil. În acel moment a fost telefonat iarăși de Gamețchi 
Andrei care  l-a întrebat dacă a găsit cutiile cu praf de spălat. La răspunsul său afirmativ, 
Andrei l-a rugat să deschidă o cutie din praful de spălat și să pună în el lucrul care l-a luat 
de la lucrătorul său pe nume Fiodor, după care să se deplaseze la cunoscutul său care 
locuiește la ieșirea din orașul Bălți și să-i ducă cutiile respective. Atunci el, aflându-se în 
interiorul automobilului, a deschis o cutie de la praful de spălat și a pus în interiorul 
acesteia cutia de la filtru cu conținutul primit de la Fiodor, după care, să se asigure că nu va 
curge, a luat un lipici care se afla în interiorul automobilului său, în portbagaj și a închis 
cutia. Astfel, din motiv că a fost ghidat de Andrei inițial unde locuiește cunoscutul său, s-a 
deplasat la ieșirea din or. Bălți, primul drum la dreapta, până la prima localitate și în primul 
rând de case trebuia să vireze la dreapta, iar pe partea stângă de la o locuință urma să iasă 
o persoană. Ajungând la locația indicată, văzând că nu iese nici o persoană în drum, l-a 
contactat iarăși prin intermediul aplicației „WhatsApp” pe Gamețchi Andrei căruia i-a spus 
că nu-i nici o persoană în drum, după care fiind ghidat telefonic, a ajuns la o gospodărie, de 
unde a ieșit o persoană de gen masculin, cu înălțimea aproximativ, 1,80 m, constituția 
corpolentă, vârsta aproximativ 45 – 50 ani, pe care a văzut-o în ziua respectivă pentru 
prima dată. Atunci, fiind în apel cu Gamețchi Andrei i-a transmis telefonul persoanei date 
pentru a continua discuția cu Gamețchi Andrei, auzind cum acesta i-a spus să i-a sau „praful 
de spălat” sau „asta” de la mine, însă nu-și amintește bine cum s-a exprimat. În acel 
moment, fără ca să iasă din automobil, i-a transmis ambele pachete de praf de spălat care se 
aflau pe bancheta pasagerului din față a automobilului său și fără ca să discute ceva cu 
persoana, dată a plecat. Cine este persoana în cauză, nu cunoaște, în ziua respectivă l-a 
văzut pentru prima dată și din ziua respectivă nu l-a mai văzut. La gospodăria acestuia a 
ajuns după masă, însă ora nu poate să și-o amintească, dar afară era ziua. Din ziua dată, el 
cu Gamețchi Andrei s-au mai întâlnit și au mai discutat pe alte subiecte, însă pe subiectul 
dat nu au discutat niciodată. (f.d. 46-51, vol. I);
-      Procesul - verbal din 07.10.2025 de audiere a cet. Marineac Serghei în calitate de 
martor în cadrul cauzei penale nr. *****, prin care acesta a comunicat că, pe cet. ***** îl 
cunoaște aproximativ din anul 2015-2016, deoarece copiii lor au învățat împreună în ***** 
la ***** și sunt în relații bune. Aproximativ prin luna februarie - martie 2025, la el acasă a 
venit soția lui ***** pe nume ***** și a solicitat să-i ofere un împrumut în sumă de 6000 
euro, la ce el a fost de acord. Pentru ce scop urmau să fie folosiți acești bani nu cunoaște, 
***** nu i-a spus și nici el nu a întrebat, doar a acceptat solicitarea și atât. Tot atunci, în 
prezența soției sale *****, i-a oferit lui ***** suma de 6000 euro în valoare nominală de 50 
euro și 100 euro. La oferirea împrumutului nici el și nici ***** nu a înaintat careva condiții 
de restituire a datoriei. A considerat că banii îi vor fi restituiți de ei atunci când vor putea. 
Până la moment banii nu i-au fost restituiți și nici careva obiecții nu are în acest sens. În 
momentul când ***** a cerut să-i împrumute bani, cunoștea despre faptul că ***** era 
reținut de către organele de drept pentru careva fapte ilegale, însă unde anume se afla, nu 
cunoștea. (f.d. 53-57, vol. I);
-  Procesul - verbal din 22.10.2025 de audiere a cet. Bocancea Ivan în calitate de martor 
în cadrul cauzei penale nr. *****, prin care acesta a comunicat că, pe cet. ***** îl cunoaște din 
copilărie, deoarece au locuit în aceiași localitate în *****. Până în prezent, cu familia sa sunt 
în relații bune. Din motiv că deține funcția de ***** ***** iar ***** deținea funcția de ***** 
***** fiind dislocat pentru exercitarea atribuțiilor de serviciu pe zona de Nord a țării, la 
sfârșitul lunii ianuarie 2025, venind la serviciu, a aflat precum că inspectorii *****, din zona 
de Nord, printre care și ***** au fost reținuți de către angajații CNA pentru acțiuni de 
corupere. Peste o perioadă de timp, aproximativ în luna aprilie 2025, câteva zile la rând a 
fost contactat telefonic prin aplicația „Viber” de către cet. ***** soția lui *****, însă din 
motiv că cunoștea despre faptul că acestuia îi fusese aplicată măsura preventivă – arestul la 
domiciliu, ezita să discute cu ei și în așa fel, nu i-a răspuns la telefon. Peste puțin timp, nu 
poate să spună cu certitudine dacă în aceeași zi când a fost apelat de către *****, a fost 
telefonat de către cet. Gamețchi Andrei, care este cunoscutul lor comun și l-a întrebat de ce 
nu răspunde la apelurile lui *****, la care el i-a răspuns că nu dorește să răspundă reieșind 
din situația în care se afla soțul ei, întrebându-l totodată dacă nu cunoaște din ce motiv este 
sunat. Atunci Gamețchi Andrei i-a spus că din discuțiile sale cu ***** a înțeles că trece 
printr-o perioadă financiară mai grea, din motiv că ***** nu activează, iar ei au niște credite 
pe care nu au cu ce le achita și doresc să împrumute bani, comunicându-i totodată că ea a 
solicitat împrumut și de la el. După discuția dată a apelat-o telefonic, posibil la fel prin 
rețeaua „Viber” pe *****, care i-a confirmat cele spuse de Gamețchi Andrei și a solicitat să-i 
împrumute suma de 5 000 euro, deoarece nimeni nu mai comunică cu ei și nu are la cine 
apela, la care el i-a spus că este de acord să-i ajute. Ulterior, nu-și amintește perioada cu 
certitudine, dar a fost o perioadă imediat următoare apelului cu *****, i-a împrumutat 
acesteia suma de 5000 euro, fără a stabili careva condiții de rambursare a împrumutului. 
Specifică că din discuție cu *****, a înțeles că banii care urmează să-i împrumute el, sunt 
destinați pentru necesități familiare. Până la moment, mijloacele bănești nu i-au fost 
restituite, însă careva obiecții nu are, deoarece nu au stabilit condiții certe de restituire a 
datoriei. Referitor la cet. Gamețchi Andrei, declară că cu acesta a făcut cunoștință în anul 
2022, atunci când au participat împreună la o ședință a ***** și de atunci sunt în relații 
amicale. (f.d. 58-62, vol. I);
-  Procesul - verbal de cercetare din 07.08.2025, prin care a fost supus examinării: 
telefonul mobil de model SAMSUNG GALAXY A51 ce aparține martorului *****. În rezultatul 
examinării telefonului mobil, în aplicația de înregistrare sonoră DICTOFON, aflată în 
directorul instalat al dispozitivului a fost identificat un fișier audio cu durata de 1:20 
minute ce reprezintă o înregistrare vocală a discuției între martorul ***** și cet. Gamețchi 
Andrei din 07.08.2025 (potrivit declarațiilor de audiere a martorului din 07.08.2025), cu 
următorul conținut: 
Gamețchi Andrei:  ....nedeslușit... și-o să-mi spuie amuș, aceea îți spun...nedeslușit... Și mă 
scrii tu, treaba ta...! nedeslușit... Treaba ta! ... eu am sîîîî...  Amuș ei o să-mi sune, și-ți spun... . 
Bun?
*****: .... Îhî... . Auzi?
Gamețchi Andrei: ...Da!
*****: ... Adrușa?... Uăi!... Dacă fac? ... Ți-am spus... , dacă fac ei treabă, mie nu-mi trebuie 
nică înapoi ei, ... da eu mai mult n-am de unde da 20 000. Dacă-mi scot sechestrul de pe garaj, 
să vând garajul, ...(intervenție nedeslușită), ... eu le dau...dacă nu?...
Gamețchi Andrei: ... ei așa nu-ți fac, îți spun cum este...
*****: ...Și?
Gamețchi Andrei: ... ei așa nu-ți fac... . Ei o mers la... *** brat, ...Eu nu știu ce faci tu? Dacă 
mă înscrii treaba ta, eu nu pot vorghi mult. 
Gamețchi Andrei: ... Sună de pe un număr, amuia cu 5 minute în urmă, da...*** ... de pe alt 
telefon, de pe alt...(nedeslușit), blea, ... eu cesna, tare mă tem... cesna. Toți drujii mei îmi spune: 
„Uăi, *** te-ai legat cu omul ista”. *** și-i di, ... di...di... De-amu niște ***, pre mari.........................
*****: ...Văi Andrii,.....de-amu dacă nu-i ?....
Gamețchi Andrei: ... amu-i  tătî cariera me și viața me în risc, pentru ... pentru jocul ista...
*****: ...eu te înțeleg, da eu tot... nu, amuș ajung acolo...
Gamețchi Andrei:...nedeslușit... eu înțeleg și spui tu... eu te înțeleg și spui tu... . Eu știu... . 
Ce-i spus tu,  tu ai spus ieri... .
*****: ...e o vrut atâta?... Atâta!...
Gamețchi Andrei: ...nedeslușit, ...aștept un răspuns și-ți sun înapoi. Bun?
*****: Horoșo!
Discuția dată confirmă veridicitatea declarațiilor lui ***** privind pretinderea de bani 
în continuare de către Gamețchi Andrei
Astfel, informația dată a fost copiată pe un suport informațional de tip DVD R OMEGA 
cu capacitatea de 4,7 Gb., care prin ordonanța procurorului din 08.08.2025 a fost 
recunoscut în calitate de mijloc material de probă. (f.d. 63-66, vol. I);
-       Procesul - verbal de cercetare din 11.08.2025, prin care a fost supus examinării: 
telefonul mobil de model iPhone 15, ce aparține martorului *****. În rezultatul examinării 
dispozitivului, au fost identificate conversații purtate, prin aplicația „WhatsApp”, inițiate de 
posesorul telefonului către contactele cu numerele +***** și*****, acestea din urmă fiind 
asociate persoanei Gamețchi Andrei, în cadrul prezentei cauze penale. În continuare, au fost 
realizate 13 capturi de ecran ale conținutului conversațiilor cu contactele menționate, care 
au fost ulterior transferate și stocate pe un suport tip DVD R cu capacitatea de 4,7 Gb, care 
prin ordonanța procurorului din 14.08.2025 au fost recunoscute în calitate de mijloc 
material de probă.
Conform conversației purtate, se relevă prezența mesajului a lui ***** față de 
Gamețchi Andrei de restituire a mijloacelor bănești în sumă de 25000 euro, deghizată sub 
termenul de carne.
„Si te rog frumos sa fii până deseară carnea 25 kg acasă că n s-a făcut nimic eu totul știu 
aștept sa mă suni”. (f.d. 68-82, 87-88, vol. I); 
-       Procesul - verbal de cercetare din 11.08.2025, prin care a fost supus examinării: 
telefonul mobil de model iPhone 12, ce aparține martorului *****. În rezultatul examinării 
dispozitivului, în mapa GALERIE a fost identificat un fișier audio-video, creat la data de 
10.08.2025, ora 16.00, cu durata 00:31, iar în mapa cu denumirea DICTOFON au fost 
identificate două fișiere audio create la 07.08.2025 cu durata de 03:49 minute și la 
10.08.2025, cu durata de 00:19 minute. În continuare, fișierele menționate au fost 
transferate și stocate pe un suport tip DVD R cu capacitatea de 4,7 Gb. cu numărul de 
inventar ”2025/288”. (f.d. 89-91, vol. I);
-  Procesul verbal de cercetare din 14.08.2025, prin care a fost supus cercetării 
informațiile de pe suportul informațional de tip DVD-R cu numărul ”2025/288” cu 
capacitatea de 4,7 Gb. pe care este stocată informația extrasă din telefonul mobil de marca 
„iPhone 12” ce aparține cet. *****, examinată prin procesul-verbal de cercetare la fața 
locului din 11.08.2025.
În rezultatul examinărilor informației existente pe suportul informațional, s-a 
constatat prezența a 5 fișiere cu denumirile: IMG_4123.MOV din 10.08.2025 cu capacitatea 
de 182 436 КБ; IMG_4124.PNG din 11.08.2025 cu capacitatea de 224 КБ; IMG_4125.PNG 
din 11.08.2025 cu capacitatea de 325 КБ; Новая запись 4.m4a din 10.08.2025 cu 
capacitatea de 163 КБ; Новая запись 12.m4a din 07.08.2025 cu capacitatea de 1 918 КБ.
În rezultatul examinării conținutului fișierelor extrase din dispozitivul telefonic de 
model Iphone 12, utilizat de către ***** și copiate pe suportul informațional de tip DVD-R 
cu numărul de inventar ”2025/288”, inclusiv a înregistrărilor audio ale discuțiilor dintre 
martorul ***** și Gamețchi Andrei, au fost identificate dovezi care indică existența unei 
relații de cunoaștere directă între martorul ***** și Gamețchi Andrei, aspect evidențiat din 
conținutul conversațiilor purtate între aceștia. În cadrul acestor discuții, interlocutorii fac 
referire explicită la o sumă de „20 000”, fără a fi specificată valuta. Din contextul general al 
conversațiilor reiese că această sumă urma să fie transmisă de către Gamețchi Andrei către 
anumite persoane terțe, cu scopul de a influența o decizie ce urmează a fi pronunțată într-o 
cauză ce-l privește în mod direct pe *****, exprimându-se intenția de a obține o soluție 
favorabilă. Deși discuțiile nu conțin informații privind identitatea persoanelor care ar urma 
să primească suma respectivă, se fac referiri la persoane ce dețin atribuții decizionale. 
Totodată, din conținutul înregistrărilor reiese nemulțumirea exprimată de *****, potrivit 
căreia anterior ar fi transmis deja anumite sume de bani fără a obține o decizie favorabilă 
în cauza sa pentru o pretinsă faptă de corupere, solicitând în acest context, restituirea 
banilor transmiși.
Totodată, în urma analizării secvențelor audio-video din 10.08.2025 s-a constatat că, 
martorul aflându-se în interiorul unei gospodării, examinează conținutul unui pachet din 
polietilenă de culoare neagră, în care se găsesc mijloace bănești, respectiv bancnote în 
valută euro, cu valoarea nominală de 50 euro. Suma totală a mijloacelor bănești nu a fost 
specificată. Pe fundalul înregistrării video se aude o coloană sonoră în care martorul 
menționează faptul că la poarta gospodăriei a sosit o mașină care a adus aceste mijloace 
bănești. Suportul informațional tip DVD R cu capacitatea de 4,7 Gb. cu numărul de inventar 
”2025/288”, prin ordonanța procurorului din 14 august 2025 a fost recunoscut în calitate 
de mijloc material de probă. (f.d. 92-98, vol. I);
-            Procesul - verbal de cercetare din 22.09.2025, prin care a fost supus examinării: 
telefonul mobil de model iPhone 16 Pro Max, ridicat în cadrul efectuării percheziției la 
domiciliul cet. Gamețchi Andrei *****, în *****, la 17 septembrie 2025. În rezultatul 
examinării dispozitivului, la 22.09.2025 a fost inițiat procesul de copiere a informației 
conținute în dispozitivul mobil. (f.d. 106-107, vol. I);
-            Procesul - verbal de cercetare din 23.09.2025, prin care a fost finalizat procesul de 
copiere a informației conținute în telefonul mobil de model iPhone 16 Pro Max, ridicat în 
cadrul efectuării percheziției la domiciliul cet. Gamețchi Andrei *****, în *****, *****, la 17 
septembrie 2025, inițiat la 22.09.2025
În rezultatul examinării dispozitivului, la 22.09.2025 și 23.09.2025, informația 
conținută a fost copiată pe 3 suporturi informaționale de tip BD-DL cu numerele 
”2025/374”, ”2025/375” și ”2025/376” cu capacitatea de 50 Gb fiecare, care sunt anexă la 
procesele verbale de cercetare la fața locului din 22.09.2025 și 23.09.2025. (f.d. 108-110, 
vol. I); 
-            Procesul - verbal de cercetare din 09.10.2025, prin care a fost supus cercetării 
informațiile suporturile informaționale de tip BD-DL cu numerele ”2025/374”, ”2025/375” 
și ”2025/376” cu capacitatea de 50 Gb fiecare, pe care este stocată informația extrasă din 
telefonul mobil de marca „iPhone 16 Pro Max” ce aparține învinuitului Gamețchi Andrei, 
examinată prin procesul-verbal de cercetare la fața locului din 22.09.2023 fiind finalizată la 
data de 23.09.2025.
În rezultatul examinării suporturilor informaționale care conțin datele extrase din 
telefonul mobil de tip iPhone 16 Pro Max utilizat de către Gamețchi Andrei, au fost 
identificate dovezi care indică existența unor relații de cunoaștere directă între învinuitul 
Gamețchi Andrei și martorii ***** și *****, evidențiate prin conversațiile purtate între 
aceștia. 
Analiza compartimentului „Chats” a telefonului mobil, a relevat activități de 
comunicare relevante (apeluri și mesaje), inclusiv purtate cu contacte atribuite martorilor 
***** și *****, aceste interacțiuni fiind consemnate cronologic și detaliat în procesul verbal             
propriu-zis.
De asemenea, în jurnalul de apeluri (Call Log) s-a constatat o activitate intensă de 
comunicare, reflectată prin frecvența apelurilor inițiate/primite. Dintre acestea, au fost 
selectate și analizate apelurile considerate relevante în raport cu materialele cauzei. 
Informațiile extrase și analizate au valoare probatorie în contextul stabilirii relațiilor 
interpersonale ale învinuitului Gamețchi Andrei cu martorii *****, ***** și alte persoane 
menționate în cadrul examinării, urmând a fi corelate cu alte mijloace de probă 
administrate în cauză.
Suporturile informaționale de tip BD-DL cu numerele ”2025/374”, ”2025/375” și 
”2025/376” cu capacitatea de 50 Gb fiecare, prin ordonanța procurorului din 10 octombrie 
2025 au fost recunoscute în calitate de mijloc material de probă. (f.d. 111-119, vol. I);
-            Procesul - verbal de ridicare din 11 august 2025, prin care în temeiul ordonanței 
de ridicare din 11 august 2025, de la martorul ***** a fost ridicată o sacoșă în interiorul 
căreia se află mijloace bănești în sumă totală de 25 000 (două zeci și cinci mii) euro, cu 
anexele fotografice. (f.d. 121-123, vol. I);
-            Raportul de constatare tehnico-științifică nr. CNA_AA 000859 din 30.09.2025 a 
bancnotelor ridicate în cadrul acțiunilor de urmărire penală, în baza ordonanței de ridicare 
din data de 11 august 2025, de la martorul *****, prin care se constată că, bancnotele 
corespund după calitatea și metoda imprimării imaginilor și executării elementelor 
principale, bancnotelor autentice. (f.d. 129-142, vol. I);
-           Procesul - verbal de examinare din 21.10.2025, prin care a fost supus cercetării 
mijloacele bănești ridicate în cadrul acțiunilor de urmărire penală, în baza ordonanței de 
ridicare din 11 august 2025, de la martorul ***** în sumă de 25 000 (douăzeci și cinci mii) 
EURO și anume: 2 bancnote cu nominalul 200 (două sute) EUR; 20 (douăzeci) bancnote cu 
nominalul de 100 (una sută) EUR și 452 (patru sute cincizeci și două) bancnote cu 
nominalul de 50 (cincizeci ) EUR. Care, prin ordonanța procurorului din 21 octombrie 2025 
au fost recunoscute în calitate de corp delict. (f.d. 143-149, vol. I);
-            Procesul - verbal de percheziție din 17 septembrie 2025, efectuată în temeiul 
ordonanței de percheziție din 09 septembrie 2025 și mandatului judecătoresc nr. 11-
5512/2025 din 09.09.2025, la domiciliul cet. Gamețchi Andrei *****, situat în *****, *****. În 
cadrul efectuării acțiunii procesuale a fost ridicat telefonul mobil de model „iPhone 16 Pro 
Max” cu numărul de IMEI1: ***** și IMEI2: ***** în care este inserată cartela SIM                              
nr. *****. (f.d. 175-177, vol. I);
-            Procesul - verbal și anexele acestuia din 26.09.2025, privind consemnarea măsurii 
speciale de investigație – interceptarea și înregistrarea comunicărilor și/sau înregistrarea 
imaginilor, dispusă prin ordonanța procurorului din 08.08.2025 și autorizată prin 
încheierea și mandatul judecătoresc cu                  nr. 13-6106/2025 din 08.08.2025, cu 
prelungirile ulterioare până la data de 07.10.2025, inclusiv.
În rezultatul realizării măsurii speciale de investigații, au fost fixate și înregistrate 
comunicările ambientale a comunicărilor telefonice purtate prin intermediul aplicației 
„WhatsApp” dintre martorul ***** și Gamețchi Andrei, ce au avut loc la data de 08.08.2025, 
cu durata de 02:33 minute, fiind transcrise pe suportul optic de informații de tip DVD-R cu 
numărul de inventar al DGAO ”177/2025”, iar ulterior copiate, la 02.10.2025, pe suportul 
informațional de tip DVD-R cu numărul de ordine ”3317 (177)”.
Analizând conținutul înregistrărilor audio, înregistrat în fișierul ”20250808-
221101.mp3” care au fost reproduse în stenograma ANEXĂ, atașată la procesul-verbal din 
26.09.2025 de consemnare a măsurii speciale de investigație, între *****, cuvintele căruia 
care sunt marcate convențional în stenogramă cu literele ***** și Gamețchi Andrei, 
cuvintele căruia sunt marcate convențional în stenogramă cu literele A.G., cu conținutul:
*****. Și dacă ceva 10 o să fie și acelea 25 deam, dam băi, oleacă 10 or mai aștepta că nu 
am bratan, îți spun cum este, nam.
A.G. Vezi că eu doar nu le-am spus nică știi doar, noi am rămas că nu le dăm și gata, eu 
dăunăzi când m-am sfădit cu dînșii tare eu le-am spus tu ai...înapoi și te bag în ***, eu asta le-
am spus...mari probleme...eu vă fac, *** așa nu se face eu la asta am rămas. Eu dăunăzi când 
am vorbit cu dânșii ei cu mine nu au vrut să vorbească, Andrii noi cu tine damu nu vorbim 
până nu vii acasă și gata. Eu dăunăzi cînd tu mi-ai trimis dosarul cela eu dăunăzi i-am *** 
jostca jostca de tot, da jostca tare și eu nu știu ce să îți spun la ziua de azi să-ți spun ceva eu 
nu pot să îți spun nici un răspuns, eu le-am spus, cum am vorbit atunci tot să dea înapoi și 
duceți-vă în ***, faceți ce vreți, i-am spus așa ei văi hai că o să vorbim pe urmă, iaca ce. (f.d. 
61-64, vol. II).
Ulterior, în continuarea realizării măsurii speciale de investigație, au fost fixate și 
înregistrate comunicările ambientale a comunicărilor telefonice purtate prin intermediul 
aplicației „WhatsApp” dintre ***** și Gamețchi Andrei ce a avut loc la data de 10.08.2025, 
cu durata de 00:20, înscrisă în fișierul audio 20250810-161003.mp3.
Analizând conținutul înregistrărilor audio, înregistrat în fișierul 20250810-
161003.mp3 care au fost reproduse în stenograma ANEXĂ, atașată la procesul-verbal din 
26.09.2025, de consemnare a măsurii speciale de investigație, între *****, cuvintele căruia 
care sunt marcate convențional în stenogramă cu literele ***** și Gamețchi Andrei, 
cuvintele căruia sunt marcate convențional în stenogramă cu literele A.G., cu conținutul:
*****. Eu nu pot înțelege nică.
A.G. Bratan, totul o să fie bine, amuș eu am să te sun, amu îs cu lumea, am să ies și am să 
te sun.
*****. Văi te rog frumos, că eu retrăiesc, ce grăiești.  (f.d. 65, vol. II).
Ulterior, în continuarea realizării măsurii speciale de investigație, au fost fixate și 
înregistrate comunicările ambientale purtate dintre ***** și Gamețchi Andrei ce a avut loc 
la data de 19.08.2025, în preajma domiciliului cet. Gamețchi Andrei, amplasat în *****, 
*****, cu durata de 43:31 minute, înscrisă în fișierul audio 20250819-210112.mp3.
Analizând conținutul înregistrărilor audio, înregistrat în fișierul 20250819-
210112.mp3 care au fost reproduse în stenograma ANEXĂ, atașată la procesul-verbal din 
26.09.2025, de consemnare a măsurii speciale de investigație, între *****, cuvintele căruia 
care sunt marcate convențional în stenogramă cu literele ***** și Gamețchi Andrei, 
cuvintele căruia sunt marcate convențional în stenogramă cu literele A.G., cu conținutul:
*****. - De atâta șii a venit *** acelea cum, cum ai adus, cumnatu ... am dat la om, zic, 
văi pune la tine.
A.G. – Nu ...nică acasă.
*****. – A?
A.G. – Nu ține nică acasă.
*****. - Ap nu țin nică aceea și i-am dat.
A.G. – Nu știu aeștia nu vorbesc nimeni cu mine, nici unul, nimeni nimeni,... au... 
dăunăzi la cofe m-am dat să mă apropii s-a dat noroc s-o întors și s-o dus, un cuvînt n-o 
grăit, numa noroc o spus și atît, nică nică nici un cuvînt și...deamu să văd ce o să mă cheme 
știi, ce o să vreie aieștea de la mine și apui am să vedem.
*****. – Oi ***.
A.G. – Stau și aștept, n-am idee nică.
*****. - Care-i problema? Că ni se mîntuie pe data de 23 știi, asta, prelungirea.
A.G. – Treaba îi urîtă la tine.
*****. – La mine?
A.G. – Știu că e urît dar ce și cum, înțelegi că nimeni, nimeni, drugul ista al meu nu 
vorbește, nimeni, mă duc și eu pe la lucru și acasă și asta e tot, la pădure, nu mă întâlnesc cu 
nimeni, nici la cafea. Dăunăzi îți spun, eu am venit sâmbătă dimineața și duminică 
dimineața eu l-am văzut pe dînsul la cofe acolo ședea cu, avem noi niște drugi acolo, ședeau 
toți și dau să mă apropii și am văzut că el  s-a întors și s-a dus dar ce să mai stai că am ***** 
și eu și n-am idee ce să-și spun nica, ei țin una și bună că tu ne-ai *** pe toți și gata.
*****. – Eu? De ce ăi? De ce ? cu nimeni n-am grăit ăi.
A.G. – Nu știu bratan.
Discuția continuă.
*****. – De asta șăd și retrăiesc ***, hai s-au adus acelea înapoi *** ***, dam ***** zice 
poate nu            s-a dat ăi, eu le-am dat, poate nu s-a dat.
A.G. - Ei nu s-a dat.
*****. - *** *** ***.
A.G. - ...acela cînd, nu știu cine-i o zis că ... o zis că, ***, s-a spalit toată tema și ei mai 
departe nu se vîră și atâta ce știu, și atât, și m-o sunat aista și m-o *** și mi-o spus că acelea 
îs în deal la servis și atît și n-am idee, n-am idee nică și nici n-am cu cine vorbi dacă înainte 
avem cu cine vorbi acuma              n-am cu cine vorbi. Aista al meu cînd dăunăzi de la cofe ap 
îți spun o zis că noroc și s-o întors, cum la mare, cum la soare, nică, prosta s-o întors și s-o 
dus și azi eram la Bălți și l-am văzut pe ***** și am dat să mă salut cu ***** și ***** s-o ***.
Discuția continuă.
A.G. – Nu știu aicea ... amuia așteaptă să vezi ce o să te cheme procurorul, ce a să-ți 
spuie ei n-a să te închidă pe 23 nu a să te închidă, nu retrăi.
*****. - Da ce ei pot, au de gând să mă închidă?
A.G. – A?
*****. – Au de gând să mă închidă?
A.G. – Îi urât, dar ca să te închidă mătincă nu, nu știu, de unde pot să, nu vorbesc cu 
nimeni,                   n-am idee de nică, de nică, eu tot aștept să mă cheme pe mine și să văd ce 
o să-mi predivească. 
Discuția continuă.
*****. - ... ce să fac, cum, să iau să schimb dintre acelea 25 să-i dau datoriile ***,*** ***, 
înțelegi ce să fac?
A.G. - N-am idee, cu nimeni nu vorbesc, ce pot să îți spun dacă cu nimeni nu vorbesc, 
cu nimeni și pot să-ți spun dacă nimeni nu vorbesc ce pot să-ți spun dacă cu nimeni nu 
vorbesc.
*****. – Că aista nu știu cum e zice, care cu Toyota ceea, cumnatu.
A.G. – Mhm, mhm.
*****. – Îmi zice în pachet este carne, eu nu putem destupa pachetul, *** *** ***** zice 
văi.
A.G. – Eu ți-am spus că e carnea în pachet, el nu ți-o spus nică, el nu știe, acela nu știe 
nică.
Discuția continuă.
*****. – ***** zice, văi băietul cela o făcut cumătrie, banii îs de la cumătrie o dus, poate 
aceea nu o vrut.
A.G. – Dapu ce îți pare, mie mi-o dat tot înapoi? Situația e grea bratan, nu știu... nu știu 
dacă el o primit, eu amuia, amuia vor să mă *** și gata, tare.
*****. – Dacă vreau să te *** pe tine înseamnă că o să mă *** și pe mine.
A.G. – Mh?
*****. – Da vrau pe tine. Dacă știi că tu că la mine e *** treaba, ap.
A.G. – Eu tot știu, ei au adus tot înapoi înseamnă că e *** ... , restu nu știu nică, ... .
Discuția continuă.
*****. - ... bani, de atuncea seara când ***** a venit la tine, el a adus la Avante știi?
A.G. – Mhm.
*****. O adus, în lei el mi-o dat.
A.G. – Știu *** era acolo.
*****. Era și lei și ce vreai, de unde am putut, de unde am găsit.
Discuția continuă.
*****. - ... scoată măcar sechestru.
A.G. – Aeștea trebuie să-l scoată... . Atunci când era ... și am întrebat o zis *** noi nu 
putem face repede, noi trebuie repede să dăm tot dosarul și totul o să fie bine.
Discuție continuă.
*****. – Acelea care, carnea ceia ce o las la omul cela care i-am dat-o?
A.G. – Da.
*****. – Dacă vdrug ceva *****, numai eu și ***** știe unde îs ei.
A.G. – Ap gata ce, lasă să stea și gata ce.
Discuția continuă.
*****. – Dap parcă aista Ivanîci sau cum zici *** zice parcă e tot normal.
A.G. – Iată așa zicea iată așa-i tăț, doar atunci când m-am dus la mare atunci când ... de 
ruble și mai în scurt ț-o adus tot înapoi și amu nu vorbește, ce să îți spun? Eu de unde știu 
ce să îți spun? De unde știu ce să îți spun?
*****. – Oi *** când să vin la tine?
A.G. Nu știu, eu să văd o să mă cheme, aista cu care am vorbit azi mi-o zis șăz 
cumincior acasă, să nu mă întâlnesc nici ca cum cu tine, să nu vorbesc nică cu tine că tu 
dacă, să nu vorbesc cu tine, că el, pe mine o să mă cheme, cu tine să nu mă văd de loc că ei o 
să mă cheme, când nici el nu știe.  
Discuție continuă
*****. – Ce să fac, ... cu acela m-am bucurat, ... vine de la munte și *** tot normal, *** 
***, hai ... .
A.G.  - Dap o venit acela atuncea și mă întreabă ce hai, când dați să ... întrebarea,  tu ai 
spus că nu-s, eu am spus că nu-s
*****. -  Vai bratan eu ți-am zis că nu am 20, 10 zvârl, dar ne kak 10, dar 20 de unde 
*** să le găsesc amuia?
A.G. – Ei bratan, ce crezi, eu m-am ***, eu tot le-am spus ce îmi spuneai tu, eu iaca amu 
ce să le spun? Amu ce să le spun la toți ai mei, că ești cu *** ***  ***, ce să le spun? Iată zi-mi 
tu amu ce să le spun eu lor? Zi-mi, ce? Dacă tu îmi zici amu ce să le spun ap eu.  
Discuție continuă. (f.d. 66-78, vol. II); 
-            Procesul verbal din 22.10.2025, privind consemnarea măsurii speciale de 
investigație – colectarea de informații de la furnizorii de servicii de comunicații electronice, 
dispusă prin ordonanța procurorului din 13.10.2025 și autorizată prin încheierea și 
mandatul judecătoresc cu nr. 13-8020/2025 din 13.10.2025. Având în vedere datele 
extrase din fișierele informatice furnizate de ÎM „Orange Moldova” SA, coroborate cu 
declarațiile martorului *****, se confirmă că, la data de 25.04.2025, în intervalul orei 21:57, 
dispozitivul mobil asociat învinuitului Gamețchi Andrei a fost localizat în zona celulei cu 
identificatorul 10066212, situată în localitatea *****. Această localizare corespunde cu 
momentul și locul întâlnirii dintre învinuit și martor, în cadrul căreia a fost transmisă suma 
de 25.000 EURO, fapt ce susține și confirmă veridicitatea declarațiilor martorului și 
contribuie la stabilirea implicării directe a învinuitului în faptele investigate. (f.d. 103-106, 
vol. II); 
-            Procesul verbal de reținere din 17.09.2025, prin care, în temeiul ordonanței din 
16.09.2025 a fost reținut bănuitul Gamețchi Andrei ***** (f.d. 140-141, vol. II);
-            Mijloace materiale de probă: 
oSuport informațional de tip DVD-R OMEGA cu capacitatea de 4,7 Gb. - Anexă la 
procesul verbal din 07.08.2025 de cercetare la fața locului în cadrul căruia a fost examinat 
telefonul mobil de model SAMSUNG GALAXY A51 ce aparține cet. *****, pe care au fost 
copiate fișierele                   audio-video ale discuțiilor acestuia cu Gamețchi Andrei din 
07.08.2025, care a fost recunoscut în calitate de mijloc material de probă și anexat la cauza 
penală prin ordonanța din 08 august 2025 (f.d. 65, vol. I);
oSuport informațional de tip DVD-R OMEGA cu numărul de inventar ”2025/287” -   
Anexă la procesul verbal din 11.08.2025 de cercetare la fața locului în cadrul căruia a fost 
examinat telefonul mobil de model iPhone 15 utilizat de către cet. *****, pe care au fost 
copiate 13 capturi de ecran ale conținutului datelor privind apelurile efectuate între ***** și 
Gamețchi Andrei, precum și discuții ce includ mesaje scrise purtate între martorul ***** și 
contactele utilizate de către Gamețchi Andrei, care au fost recunoscute în calitate de mijloc 
material de probă și anexate la cauza penală prin ordonanța din 14 august 2025 (f.d. 87, 
vol. I);
oSuport informațional de tip DVD-R OMEGA cu numărul de inventar ”2025/288” 
cu capacitatea de 4,7 Gb. - Anexă la procesul verbal din 11.08.2025 de cercetare la fața 
locului în cadrul căruia a fost examinat telefonul mobil de model iPhone 12 ce aparține cet. 
*****, pe care au fost copiate 1 fișier audio-video din 10.08.2025 și 2 fișiere audio ale 
discuțiilor acestuia cu Gamețchi Andrei din 10.08.2025 și 07.08.2025, conținutul căruia a 
fost examinat prin procesul-verbal de cercetare din 14.08.2025, fiind ulterior recunoscut în 
calitate de mijloc material de probă și anexat la cauza penală prin ordonanța din 14 august 
2025 (f.d. 91, vol. I);
oSuporturile informaționale de tip BD-BL cu numerele ”2025/374, 2025/375, 
2025/376”. - Anexă la procesul-verbal din 22.09.2025 și 23.09.2025 de cercetare la fața 
locului în cadrul căruia a fost examinat telefonul mobil de model iPhone 16 Pro Max ce 
aparține cet. Gamețchi Andrei, pe care a fost copiată informația conținută în dispozitivul 
mobil menționat, conținutul cărora a fost examinat prin procesul-verbal de cercetare din 
09.10.2025, fiind ulterior recunoscut în calitate de mijloc material de probă și anexat la 
cauza penală prin ordonanța din 10 octombrie 2025 (f.d. 110, vol. I);
oSuport informațional de tip DVD-R  cu numărul ”3319 (177)” pe care au fost 
copiate fișierele audio ale discuțiilor purtate între martorul ***** și Gamețchi Andrei, 
transcrise inițial pe suportul informațional cu numărul de ordine ”DIA-177/2025”, potrivit 
procesului-verbal privind efectuarea măsurii speciale de investigații – interceptarea și 
înregistrarea comunicărilor și a imaginilor din 26.09.2025, care a fost recunoscut în calitate 
de mijloc material de probă și anexat la cauza penală prin ordonanța din 03 octombrie 
2025 (f.d. 87, vol. II);
oSuport informațional de tip CD-R ”185/2025-OM” pe care au fost copiate fișierele 
informatice furnizate de către ÎM „Orange Moldova” SA, transcrise inițial pe suportul 
informațional cu numărul de ordine ”169/2025 – OM”, potrivit procesului-verbal privind 
efectuarea măsurii speciale de investigații – „colectarea informației de la furnizorii de 
servicii de comunicații electronice” din 22.10.2025, care a fost recunoscut în calitate de 
mijloc material de probă și anexat la cauza penală prin ordonanța din 24 octombrie 2025; 
(f.d. 113, vol. II);
-            Corpul delict: mijloace bănești în sumă de 25 000 (două zeci și cinci mii) EURO și 
anume:                 2 bancnote cu nominalul 200 (două sute) EUR; 20 (douăzeci) bancnote cu 
nominalul de 100 (una sută) EUR; 452 (patru sute cincizeci și doi) bancnote cu nominalul 
de 50 (cincizeci) EUR – recunoscute în baza ordonanței procurorului din 21.10.2025 în 
calitate de corp delict și transmise spre păstrare temporară Serviciului Fiscal de Stat prin 
ordonanța procurorului din 21.10.2025 (f.d. 146-149, vol. I).
6.Analizând declarațiile inculpatului, precum și probele administrate la etapa 
urmăririi penale și cercetate în ședință de judecată, apreciind fiecare probă din punct de 
vedere al pertinenței, concludenții, veridicității și utilității, iar toate probele în ansamblu 
din punct de vedere al coroborării lor, instanța de judecată reține următoarele concluzii. 
În conformitate cu art. 1 alin. (3) din Codul de procedură penală, instanțele 
judecătorești în cursul procesului sânt obligate să activeze în așa mod încât nici o persoană 
să nu fie neîntemeiat bănuită, învinuită sau condamnată.
Potrivit art. 8 din Codul de procedură penală și art. 21 din Constituția Republicii 
Moldova orice cetățean beneficiază de prezumția de nevinovăție ori deschiderea unei 
proceduri judiciare penale – prin începerea urmăririi penale – nefiind posibilă decât în 
condițiile prevăzute de lege.
Conform art. 6 alin. (1) din Codul penal, persoana este supusă răspunderii penale și 
pedepsei penale numai pentru fapte săvârșite cu vinovăție.
În corespundere cu art. 51 din Codul penal, temeiul real al răspunderii penale îl 
constituie fapta prejudiciabilă săvârșită, iar componența infracțiunii, stipulată în legea 
penală, reprezintă temeiul juridic al răspunderii penale. Răspunderii penale este supusă 
numai persoana vinovată de săvârșirea infracțiunii prevăzute de legea penală.
Instanța de judecată remarcă faptul că, conform prevederilor art. 325 alin. (1) din 
Codul de procedură penală, judecarea cauzei în primă instanță se efectuează numai în 
privința persoanei puse sub învinuire și numai în limitele învinuirii formulate în 
rechizitoriu.
În virtutea dispoziției legale indicate la art. 384 alin. (1) din Codul de procedură 
penală, instanța hotărăște asupra învinuirii înaintate inculpatului prin adoptarea sentinței 
de condamnare, de achitare sau de încetare a procesului penal. 
Instanța de judecată este obligată prin prisma prevederilor art. 384 alin. (3) din Codul 
procedură penală că la emiterea sentinței aceasta trebuie să fie legală, întemeiată și 
motivată.
În același timp, se impune a preciza că, potrivit prevederilor art. 6 CEDO, dreptul la un 
proces echitabil la care se atribuie și faptul că hotărârea pronunțată într-o cauză urmează a 
fi motivată. Sub acest aspect în cauzele Hiro Balani v. Spaniei, Vandehurk contra Olandei, 
Ruiz Torija v. Spaniei și Boldea contra României din 2007, Curtea Europeană a Drepturilor 
Omului a arătat că art. 6 paragraf 1 din Convenție obligă instanțele să-și motiveze 
hotărârile. Amploarea acestei obligații poate varia, însă în funcție de natura hotărârii. 
Trebuie avute în vedere diversitatea solicitărilor pe care inculpatul le-a formulat în fața 
instanței, precum și diferențele existente în fiecare stat contractant cu privire la dispozițiile 
legale obligatorii, cutume, opinii exprimate în doctrină, aplicabile în această materie.
De asemenea, CtEDO a arătat că, obligația instanței de a motiva hotărârea pronunțată, 
este aceea de a demonstra părților că au fost ascultate (cauza Tatishvili v. Rusiei din 2007).
La fel, art. 6 al Convenției implică în special în sarcina instanței obligația de a examina 
efectiv mijloacele, argumentele și ofertele de probă ale părților (cauza Perez v. Franței și 
cauza Van de Hurk v. Olandei).
Conform prevederilor art. 93 alin. (1) din Codul de procedură penală, probele sunt 
elemente de fapt dobândite în modul stabilit de prezentul cod, care servesc la constatarea 
existenței sau inexistenței infracțiunii, la identificarea făptuitorului, la constatarea 
vinovăției, precum și la stabilirea altor împrejurări importante pentru justa soluționare a 
cauzei.
Potrivit art. 100 alin. (1), (4) din Codul de procedură penală, administrarea probelor 
constă în folosirea mijloacelor de probă în procesul penal, care presupune strângerea și 
verificarea probelor, în favoarea și în defavoarea învinuitului, inculpatului, de către organul 
de urmărire penală, din oficiu sau la cererea altor participanți la proces, precum și de către 
instanță, la cererea părților, prin procedeele probatorii prevăzute de prezentul cod.
Toate probele administrate în cauza penală vor fi verificate sub toate aspectele, 
complet și obiectiv. Verificarea probelor constă în analiza probelor administrate, 
coroborarea lor cu alte probe, administrarea de noi probe și verificarea sursei din care 
provin probele, în conformitate cu prevederile prezentului cod, prin procedee probatorii 
respective.
Conform art. 101 alin. (1) și (2) din Codul de procedură penală, fiecare probă urmează 
să fie apreciată din punct de vedere al pertinenței, concludenții, utilității și veridicității ei, 
iar toate probele în ansamblu - din punct de vedere al coroborării lor. Judecătorul apreciază 
probele conform propriei convingeri, formate în urma examinării lor în ansamblu, sub 
toate aspectele și în mod obiectiv, călăuzindu-se de lege. Nici o probă nu are o valoare 
dinainte stabilită pentru instanța de judecată. Instanța pune la baza hotărârii sale numai 
acele probe la cercetarea cărora au avut acces toate părțile în egală măsură.
În contextul prevederilor legale citate supra și în coraport cu circumstanțele de fapt 
ale cauzei constatate în prezenta cauză penală, instanța de judecată constată dincolo de 
orice dubiu rezonabil că, în privința inculpatului Gamețchi Andrei, a fost pornită urmărirea 
penală și derulată cu respectarea legislației procesual penale în vigoare.
Săvârșirea faptei prejudiciabile, incriminate inculpatului se confirmă prin probatoriul 
amplu administrat și anexat la materialele cauzei care a fost recunoscut și acceptat de către 
inculpat.
Instanța reține că, inculpatul a recunoscut integral faptele imputate de organul de 
urmărire penală, la fel și calificarea precum a fost dată citire de acuzatorul de stat în 
ședința de judecată.
Potrivit practicii judiciare, componența de infracțiune prevăzută de art. 326 din Codul 
penal, presupune existența următoarelor elemente constitutive.
Obiectul juridic special al infracțiunii prevăzute la art. 326 din Codul penal îl constituie 
relațiile sociale cu privire la buna desfășurare a activității de serviciu în sfera publică, care 
este incompatibilă cu bănuiala că persoanele publice, persoanele cu funcție de demnitate 
publică, persoanele publice străine sau funcționarii internaționali pot fi influențați în 
exercitarea atribuțiilor lor. 
Obiectul material sau obiectul imaterial al infracțiunii de trafic de influență se referă la 
remunerația ilicită, care se exprimă în bani, titluri de valoare, servicii, privilegii, alte bunuri 
sau avantaje care nu i se cuvin traficantului de influență. 
Astfel, banii în cuantum de 25 000 (douăzeci și cinci mii) euro - pretinși și primiți de 
către Gamețchi Andrei ***** de la *****, la data de 25.04.2025, la intrarea în localitatea 
*****, pentru determinarea persoanelor publice din cadrul Centrului Național Anticorupție, 
Direcția Generală Teritorială Nord de a adopta o decizie favorabilă în cauza penală nr. *****, 
aflată în curs de urmărire penală, ce îl vizează pe soțul acesteia *****, cercetat pentru 
săvârșirea infracțiunii de corupere pasivă, precum și suma negociată în cuantum de 20 000 
(douăzeci mii) euro, pretinși de către Gamețchi Andrei de la *****, în perioada lunilor iulie – 
august 2025, pentru influențarea colaboratorilor CNA DGT Nord și a unor persoane cu 
funcții de demnitate publică, în scopul emiterii unei ordonanțe de scotere de sub urmărire 
penală a acestuia în cadrul aceleiași cauze penale - întrunesc cerințele obiectului prevăzut 
la art. 326 din Codul penal. 
În cauză, se reține din declarațiile martorilor ***** și ***** că, la 25 aprilie 2025, ***** 
i-a transmis lui Gamețchi Andrei suma de 25.000 euro, în scopul exercitării unei pretinse 
influențe asupra unor angajați ai Direcției Generale Teritoriale Nord a CNA și altor 
persoane cu funcții publice, în vederea obținerii unor decizii favorabile în cauzele penale în 
care acesta era vizat. Concret, influența pretinsă viza împiedicarea emiterii unei noi 
ordonanțe de reținere și evitarea inițierii altor cauze penale.
De asemenea, martorul ***** a confirmat că ulterior Gamețchi Andrei a mai pretins și 
suma în cuantum de 35 000 euro – negociată ulterior până la suma de 20 000 euro, cu 
același scop, respectiv, de a interveni pe lângă colaboratorii DGT Nord a CNA pentru a 
obține emiterea unei ordonanțe de scoatere de sub urmărire penală în cauza respectivă.
Cu toate acestea, în pofida primirii mijloacelor bănești, rezultatul scontat nu a fost 
realizat, întrucât la data de 19 iunie 2025 au fost pornite patru noi cauze penale pe numele 
lui *****, în care acesta este bănuit de comiterea a patru fapte distincte prevăzute de art. 
324 alin. (1) din Codul penal. 
Urmare a analizei cronologice a materialului probator, cele susținute de martori sunt 
confirmate prin rezultatele măsurilor speciale de investigație, în special interceptarea și 
înregistrarea convorbirilor și întâlnirilor dintre cet. ***** și Gamețchi Andrei.
În cadrul acestor înregistrări, au fost documentate discuții directe între ***** și 
Gamețchi Andrei, din care rezultă nemulțumirea exprimată de acesta față de evoluția 
cauzei penale în care este învinuit, precum și față de inițierea a „șase” noi episoade 
infracționale în cauze penale distincte, în pofida faptului că anterior i-a remis lui Gamețchi 
Andrei suma de 25.000 euro, sumă destinată, potrivit acordului lor, exercitării unei 
influențe asupra unor factori de decizie din cadrul Centrului Național Anticorupție. În 
cadrul acelorași discuții, este relevată și pretinderea ulterioară de către Gamețchi Andrei a 
sumei de 20.000 euro, cu același scop.
Acuzațiile sunt coroborate cu declarațiile martorului Levcenco Fiodor, care a declarat 
că, la solicitarea lui Gamețchi Andrei, a ridicat personal suma de bani din biroul acestuia, pe 
care a predat-o cet. Șerban Chiril. Acesta din urmă a restituit întreaga sumă lui *****, chiar 
în aceeași zi, la domiciliul acestuia, fiind camuflate într-un pachet de praf de spălat.
Faptele sunt confirmate suplimentar prin procesul-verbal de cercetare a telefonului 
mobil de model „Samsung Galaxy A51”, care aparține lui *****, în memoria căruia a fost 
identificată înregistrarea video în care se pot observa mijloacele bănești în valută euro, 
camuflată într-un ambalaj de detergent, fapt ce susține restituirea sumelor remise anterior, 
în contextul eșecului influenței promise de Gamețchi Andrei.
Mai mult decât atât, drept rezultat al efectuării măsurii speciale de investigație - 
colectarea de informații de la furnizorii de servicii de comunicații electronice - coroborate 
cu declarațiile martorului *****, se confirmă că, la data de 25.04.2025, în intervalul orei 
21:57, dispozitivul mobil asociat lui Gamețchi Andrei a fost localizat în zona celulei cu 
identificatorul 10066212, situată în localitatea *****. Această localizare corespunde cu 
momentul și locul întâlnirii dintre inculpat și martor, în cadrul căreia a fost transmisă suma 
de 25.000 euro, fapt ce susține și confirmă veridicitatea declarațiilor martorului și 
contribuie la stabilirea implicării directe a inculpatului în faptele investigate.
Instanța de judecată reține, că deși, la data de 10 august 2025, Gamețchi Andrei, 
recunoscând imposibilitatea exercitării influenței promise, a restituit suma de 25.000 euro 
către *****, prin intermediul cet. Șerban Chiril, fapta este considerată consumată, întrucât 
infracțiunea de trafic de influență este una formală și s-a consumat în momentul pretinderii 
mijloacelor bănești, iar restituirea nu înlătură caracterul penal al acesteia.
Latura obiectivă a infracțiunii de trafic de influență constă în fapta prejudiciabilă 
exprimată prin acțiune, care potrivit dispoziției normative a art. 326 alin. (1) din Codul 
penal vizează în mod alternativ următoarele trei modalități normative: 1) pretinderea de 
bani; 2) acceptarea de bani; 3) primirea de bani de către o persoană care are sau susține că 
are influență asupra unei persoane publice.
În speța dată, este reprezentată de acțiunile de pretindere și primire a sumei de 25 
000 euro de către Gamețchi Andrei, în schimbul promisiunii de a influența persoane cu 
funcții publice din cadrul DGT Nord a CNA, pentru determinarea acestora să adopte o 
soluție favorabilă în cauza penală ce-l vizează pe *****. Prin urmare, acțiunea s-a efectuat cu 
scopul determinării persoanei publice să îndeplinească sau nu un act în exercițiul funcției 
sale.
Motivul infracțiunii în cauză constă în interesul material sau în năzuința de a obține 
unele avantaje nepatrimoniale ceea ce întrunește condițiile laturii subiective ale 
infracțiunii. 
Scopul infracțiunii în cauză cuprinde forma alternativă de a o face pe persoana 
publică, persoana cu funcție de demnitate publică, să îndeplinească o acțiune în exercitarea 
funcției sale, indiferent dacă o asemenea acțiune va fi sau nu săvârșită. 
Subiectul infracțiunii este persoană fizică responsabilă care a atins vârsta de 16 ani și 
care susține că are influență asupra unor persoane publice, or, inculpatul Gamețchi Andrei 
întrunește calitatea de subiect a infracțiunii de trafic de influență. 
În concluzie, instanța de judecată cercetând și apreciind toate probele în conformitate 
cu prevederile art. 101 alin. (1) din Codul de procedură penală, din punct de vedere al 
pertinenței, concludenții, utilității, veridicității și coroborării lor este convinsă, că fapta 
există, constituind infracțiune și a fost săvârșită de inculpat, astfel în acțiunile inculpatului 
Gamețchi Andrei ***** fiind prezente elementele constitutive a infracțiunii incriminate 
prevăzute de art. 326 alin. (2) lit. c) din Codul penal. 
7.La capitolul individualizării pedepsei penale, instanța de judecată ține cont de 
caracterul și gradul prejudiciabil al infracțiunii săvârșite, de motivul acestuia, de persoana 
celui vinovat, de circumstanțele cauzei care atenuează ori agravează răspunderea, de 
influența pedepsei aplicate asupra corectării și reeducării vinovatului, precum și de 
condițiile de viață a familiei acestuia.
Conform art. 61 alin. (1) din Codul penal, pedeapsa penală este o măsură de 
constrângere statală și un mijloc de corectare și reeducare a condamnatului, ce se aplică de 
instanțele de judecată, în numele legii, persoanelor ce au săvârșit infracțiuni, cauzând 
anumite lipsuri și restricții drepturilor lor.
Potrivit alin. (2) al normei enunțate, pedeapsa are drept scop restabilirea echității 
sociale, corectarea condamnatului, precum și prevenirea săvârșirii de noi infracțiuni atât 
din partea condamnatului, cât și a altor persoane. Executarea pedepsei nu trebuie să 
cauzeze suferințe fizice și nici să înjosească demnitatea persoanei condamnate.
Conform art. 75 alin. (1) din Codul penal, persoanei recunoscute vinovate de 
săvârșirea unei infracțiuni i se aplică o pedeapsă echitabilă în limitele fixate în Partea 
specială a prezentului cod și în strictă conformitate cu dispozițiile Părții generale a 
prezentului cod. La stabilirea categoriei și termenului pedepsei, instanța de judecată ține 
cont de gravitatea infracțiunii săvârșite, de motivul acesteia, de persoana celui vinovat, de 
circumstanțele cauzei care atenuează ori agravează răspunderea, de influența pedepsei 
aplicate asupra corectării și reeducării vinovatului, precum și de condițiile de viață ale 
familiei acestuia.
Sub aspectul prevederilor legale enunțate, instanța de judecată statuează că pedeapsa 
este echitabilă atunci când ea impune infractorului lipsuri și restricții ale drepturilor sale, 
proporționale cu gravitatea infracțiunii săvârșite și este suficientă pentru restabilirea 
echității sociale, adică a drepturilor și intereselor victimei, statului și întregii societăți, 
perturbate prin infracțiune. 
Mai mult, pedeapsa este echitabilă și atunci când este capabilă de a contribui la 
realizarea altor scopuri ale pedepsei penale, cum ar fi corectarea condamnatului și 
prevenirea săvârșirii de noi infracțiuni atât de către condamnat, precum și de alte 
persoane. 
Practica judiciară demonstrează că o pedeapsă prea aspră generează apariția unor 
sentimente de nedreptate, jignire, înrăire și de neîncredere în lege, fapt ce poate duce la 
consecințe contrare scopului urmărit. 
De asemenea, o pedeapsă prea blândă generează dispreț față de ea și nu este 
suficientă nici pentru corectarea infractorului și nici pentru prevenirea săvârșirii de noi 
infracțiuni.
Categoriile pedepselor aplicate persoanelor fizice sunt expuse în Codul penal într-o 
anumită consecutivitate: de la cea mai blândă - amendă, până la cea mai aspră - detențiune 
pe viață.
Respectiv, doar instanța de judecată este în măsură să înfăptuiască acțiunea de 
individualizare a pedepsei pentru infractorul care a săvârșit o infracțiune, având deplina 
libertate de acțiune în vederea realizării operațiunii respective, ținând seama de regulile și 
principiile prevăzute de Codul penal, la stabilirea felului, duratei ori a cuantumului 
pedepsei.
În speță, instanța reține că, în dezbateri judiciare acuzatorul de stat Prisacari Vadim, a 
solicitat a-l recunoaște pe inculpatul Gamețchi Andrei ***** vinovat de comiterea 
infracțiunii prevăzute de art. 326 alin. (2) lit. c) din Codul penal și a-i aplica o pedeapsă sub 
formă de închisoare pe un termen de 4 ani și 9 luni, cu executarea acestei pedepse în 
penitenciar de tip închis. 
A menține față de Gamețchi Andrei *****, măsura preventivă arestarea la domiciliu, 
până la rămânerea definitivă a sentinței, cu luarea sub strajă din sala ședinței de judecată, 
în scopul asigurării executării pedepsei penale solicitate.
A dispune în temeiul art. 106 alin. (1) și alin. (2) lit. a) și b) din Codul penal, 
confiscarea specială în proprietatea statului a valorii valutare utilizate pentru săvârșirea 
infracțiunii și rezultate din infracțiuni în sumă de 25 000 euro, (echivalentul a 490 250,00 
lei, conform ratei oficiale de schimb stabilite de Banca Națională a Moldovei la data 
săvârșirii infracțiunii), bani pretinși și primiți de la *****, pentru a influența colaboratorii 
CNA DGT Nord și a unor persoane cu funcție de demnitate publică. Mijloacele bănești în 
sumă totală de 25 000 euro, utilizate pentru săvârșirea infracțiunii și care se păstrează la 
Serviciul Fiscal de Stat conform actului de predare primire nr.324 din 28.10.2025, a se 
confisca în folosul statului. 
A păstra la materialele cauzei penale pe toată perioada păstrării acesteia, mijloacele 
materiale de probă. 
În dezbateri judiciare, apărătorul Compan Dorin a solicitat să fie aplicat lui Gamețchi 
Andrei, în legătură cu săvârșirea de către acesta a infracțiunii prevăzute de art. 326 alin. (2) 
lit. c) din Codul penal și sancțiunea prevăzută de acest articol, a unei pedepse non-privative 
de libertate, adică a unei pedepse cu amendă, în limita mărimilor stabilită de lege. 
Să fie aplicate prevederile art. 88 din Codul penal și atenuarea mărimii pedepsei 
aplicate lui Gamețchi Andrei, având în vedere zilele în care acesta s-a aflat în arest 
preventiv și arest la domiciliu la faza de urmărire penală și în instanța de judecată (din 
17.09.2025 până în prezent). 
Să fie revocată măsura preventivă arestarea la domiciliu aplicată lui Gamețchi Andrei 
la data de 11.11.2025, după caz, cu stabilirea unei alte măsuri de reprimare neprivative de 
libertate care să înceteze odată cu intrarea în vigoare a sentinței.
Analizând datele cu privire la personalitatea inculpatului Gamețchi Andrei *****, 
instanța de judecată reține că ultimul, potrivit caracteristicii eliberate de Primarul ***** din 
04.10.2025, se caracterizează pozitiv, nu au fost înregistrate plângeri sau observații, este o 
persoană liniștită, responsabilă, de încredere, mereu implicată în activitatea administrației 
publice locale, orientată spre binele comunității (f.d. 48, vol. III). 
Totodată, instanța stabilește că de către șeful interimar al sectorului de poliție *****” 
*****, a fost eliberat raport-caracteristic la data de 02.10.2025 prin care se caracterizează 
pozitiv Gamețchi Andrei, menționându-se că se bucură de stimă și respect din partea 
persoanelor cunoscute, iar în caz de necesitate poate să acorde ajutorul solicitat (f.d. 49, 
vol. III).
Instanța atrage atenția și asupra faptului că în privința lui Gamețchi Andrei se atestă 
două scrisori de mulțumire din partea directorului Grădiniței de copii ***** prin care acesta 
a donat ustensile pentru bucătărie și căni destinate pentru trei grupe de copii - 14.06.2023 
(f.d. 50, vol. III), cât și a contribuit cu donarea sumei de 1 500 lei oferită cu prilejul 
sărbătorilor de Anul Nou – 25.12.2024 (f.d. 51, vol. III). 
De către instanța de judecată, nu au fost reținute circumstanțe atenuante și/sau 
agravante în privința inculpatului Gamețchi Andrei prevăzute la art. 76-77 din Codul penal. 
De asemenea, temeiuri pentru liberarea inculpatului Gamețchi Andrei ***** de 
răspundere penală conform prevederilor art. 53 din Codul penal nu au fost stabilite.
Concomitent, instanța menționează că recunoașterea vinovăției de către inculpat care 
atrage incidența procedurii simplificate, nu poate fi valorificată ca o circumstanță 
atenuantă prevăzută de art. 76 alin. (1) lit. f) din Codul penal, deoarece ar însemna că 
aceleiași situații de drept să-i fie acordată o dublă valență juridică. 
Inculpatul Gamețchi Andrei, potrivit certificatului nr. 407 din 01.10.2025 anexat la 
dosar (f.d. 52, vol. III), se adeverește că are la întreținere 3 copii minori: ***** (a.n. *****), 
***** (a.n. *****) și ***** (a.n. *****), soția acestuia are grijă de copiii minori, iar părinții 
ultimului potrivit certificatelor medicale prezentate au nevoie de sprijinul și susținerea 
acestuia.
Reieșind din faptul că inculpatul a recunoscut vinovăția în comiterea infracțiunii 
imputate și cauza penală a fost examinată pe baza probelor acumulate la faza de urmărire 
penală, conform art. 364 1 din Codul de procedură penală, în continuare instanța de 
judecată se va expune asupra individualizării pedepsei inculpatului.
Astfel, instanța de judecată menționează că infracțiunea prevăzută la art. 326 alin. (2) 
lit. c) din Codul penal, prevede pedeapsa cu amendă în mărime de la 3000 la 4000 unități 
convenționale sau cu închisoare de la 2 la 7 ani, iar potrivit art. 16 alin. (4) din Codul penal 
face parte din categoria infracțiunilor grave.
În conformitate cu art. 80 1 alin. (2) din Codul penal, în cazul în care inculpatul a 
recunoscut săvârșirea faptelor indicate în rechizitoriu pentru infracțiunile prevăzute la art. 
1811–182, 239–240, 2421, 2422, 256, art. 264 alin. (2), (4), (6), art. 264 1, 324–3351, 370 și a 
solicitat ca judecata să se facă pe baza probelor administrate în faza de urmărire penală, 
acesta beneficiază de reducerea cu o pătrime doar a limitei maxime de pedeapsă prevăzute în 
Partea specială a prezentului cod în cazul pedepsei cu amendă, cu muncă neremunerată în 
folosul comunității sau cu închisoare.
Astfel, inculpatul Gamețchi Andrei beneficiază de reducerea cu o pătrime a limitei 
maxime de pedeapsă sub formă închisoare și de amendă prevăzute de articolul incriminat, 
în temeiul art. 801 din Codul penal.
Respectiv, noile limite maxime ale pedepsei sub formă de amendă și închisoare, care 
sunt pasibile aplicării față de inculpatul Gamețchi Andrei pentru comiterea de către acesta 
a infracțiunii prevăzute la art. 326 alin. (2) lit. c) din Codul penal, determinate potrivit art. 
801 alin. (2) din Codul penal, constituie 3000 unități convenționale din pedeapsa sub formă 
de amendă și de la 2 ani la 5 ani și 2 luni din pedeapsa sub formă de închisoare.
În conformitate cu prevederile art. 75 alin. (2) din Codul penal, în cazul alternativelor 
de pedeapsă prevăzute pentru infracțiunea săvârșită, pedeapsa cu închisoare are un 
caracter excepțional și se aplică atunci când gravitatea infracțiunii și personalitatea 
infractorului fac necesară aplicarea pedepsei cu închisoare, iar o altă pedeapsă este 
insuficientă și nu și-ar atinge scopul. O pedeapsă mai aspră, din numărul celor alternative 
prevăzute pentru săvârșirea infracțiunii, se stabilește numai în cazul în care o pedeapsă 
mai blândă, din numărul celor menționate, nu va asigura atingerea scopului pedepsei. 
Caracterul excepțional la aplicarea pedepsei cu închisoare urmează a fi argumentat de către 
instanța de judecată.
În sensul articolului enunțat se înțelege că instanța de judecată trebuie să țină cont la 
individualizarea categoriei pedepsei, de criteriile prevăzute la art. 75 alin. (1) și de 
scopurile pedepsei prevăzute la art. 61 alin. (2) din Codul penal, pentru stabilirea unei 
pedepse corespunzătoare faptelor incriminate inculpatului, și pentru realizarea scopului de 
corectare a acestuia.
Prin urmare, instanța, având în vedere prevederile legale menționate supra cât și cele 
constatate în ședința de judecată, totodată, ținând cont și de faptul că inculpatul Gamețchi 
Andrei ***** s-a căit sincer de cele comise, are 3 copii minori la întreținere și soția, iar 
părinții îi sunt bolnavi și au nevoie de îngrijire, de faptul că se caracterizează pozitiv la locul 
de trai și în societate, îi va stabili o pedeapsă sub formă de amendă în mărime de 3000 (trei 
mii) unități convenționale, ceea ce constituie echivalentul a 150 000 (una sută cincizeci 
mii) lei. 
Instanța de judecată consideră că corectarea și reeducarea inculpatului, precum și 
prevenirea săvârșirii altor infracțiuni pot fi atinse și prin aplicarea unei pedepse non 
privative de libertate, în special în condițiile în care inculpatul nu prezintă risc sporit de 
recidivă, la caz nefiind întrunite condițiile aplicării unei pedepse sub formă de închisoare 
așa precum se solicită de către acuzatorul de stat, or, pedeapsa închisorii are un caracter 
excepțional și se aplică atunci când gravitatea infracțiunii și personalitatea infractorului 
demonstrează că o altă pedeapsă este insuficientă și nu              și-ar atinge scopul. Or, 
pedeapsa se consideră echitabilă când aceasta impune infractorului lipsuri și restricții ale 
drepturilor lui proporționale cu gravitatea infracțiunii săvârșite și este suficientă pentru 
restabilirea echității sociale, adică a drepturilor și intereselor victimei, statului și întregii 
societăți, perturbate prin infracțiune. Aplicarea închisorii în aceste circumstanțe, ar fi 
disproporționată și ar genera consecințe sociale excesive asupra familiei acestuia. 
8.Cu privire la măsura preventivă, instanța explică că, potrivit art. 175 alin. (2) din 
Codul de procedură penală, măsurile preventive sunt orientate spre a asigura buna 
desfășurare a procesului penal sau a împiedica bănuitul, învinuitul, inculpatul să se 
ascundă de urmărirea penală sau de judecată, spre aceea ca ei să nu împiedice stabilirea 
adevărului ori spre asigurarea de către instanță a executării sentinței. 
Astfel, instanța constată că la moment, inculpatul Gamețchi Andrei ***** are aplicată 
măsură preventivă – arestare la domiciliu pe un termen de 30 zile, cu calcularea termenului 
începând cu data de 11 noiembrie 2025, ora 15:00 până la data de 11 decembrie 2025, ora 
15:00. 
Prin urmare, având în vedere pedeapsa stabilită instanța revocă în privința lui 
Gamețchi Andrei *****, măsura preventivă – arestarea la domiciliu și în scopul executării 
pedepsei se aplică măsura preventivă - obligarea de nepărăsire a țării - până când sentința 
va deveni definitivă.
9.Potrivit art. 397 alin. (3) Cod de procedură penală, dispozitivul sentinței de 
condamnare, precum și al celei de achitare sau de încetare a procesului penal, pe lângă 
chestiunile enumerate în                art. 395 şi 396, în cazurile necesare, trebuie să mai 
cuprindă hotărârea cu privire la corpurile delicte. 
Corpul delict: mijloacele bănești în sumă totală de 25 000 euro, și anume 2 bancnote 
cu nominalul 200 (două sute) EUR; 20 (douăzeci) bancnote cu nominalul de 100 (una sută) 
EUR; 452 (patru sute cincizeci și doi) bancnote cu nominalul de 50 (cincizeci) EUR – 
recunoscute în baza ordonanței procurorului din 21.10.2025 în calitate de corp delict și 
transmise spre păstrare temporară Serviciului Fiscal de Stat prin ordonanța procurorului 
din 21.10.2025 (f.d. 146-149,                  vol. I), în temeiul art. 162 alin. (1) pct. 4) Cod de 
procedură penală și art. 106 alin. (1), (2) lit. a) din Codul penal se confiscă în folosul 
statului, cu titlu de mijloace bănești utilizate sau destinate pentru săvârșirea infracțiunii. 
10.Se constată că în prezenta cauză, acuzatorul de stat nu a prezentat dovezi 
referitoare la existența cărorva cheltuieli judiciare și nici nu a solicitat încasarea unor sume 
cu acest titlu.
11.Potrivit art. 157 alin. (2) din Codul de procedură penală, mijloacele materiale de 
probă – documente și purtătorii de informație, să fie păstrate în continuare atașate la 
materialele dosarului penal pe toată durata păstrării acestuia.
12.În conformitate cu prevederile art. 80 1 alin. (2) din Codul penal, art. 364 1, 384, 
385, 389, 392-395, 397, 437 alin. (1) pct. 1 4) din Codul de procedură penală, instanța de 
judecată,
h o t ă r ă ș t e :
Gamețchi Andrei ***** se recunoaște vinovat de săvârșirea infracțiunii prevăzute la                 
art. 326 alin. (2) lit. c) din Codul penal, se condamnă pentru fapta săvârșită, și în baza 
acestei Legi i se stabilește pedeapsa sub formă de amendă în mărime de 3000 (trei mii) 
unități convenționale, ceea ce constituie echivalentul a 150 000 (o sută cincizeci mii) lei.
Se revocă în privința lui Gamețchi Andrei *****, măsura preventivă – arestarea la 
domiciliu și se aplică măsura preventivă - obligarea de nepărăsire a țării - până când 
sentința va deveni definitivă.
Corpul delict: mijloacele bănești în sumă totală de 25 000 euro, și anume 2 bancnote 
cu nominalul 200 (două sute) EUR; 20 (douăzeci) bancnote cu nominalul de 100 (una sută) 
EUR; 452 (patru sute cincizeci și doi) bancnote cu nominalul de 50 (cincizeci) EUR – 
recunoscute în baza ordonanței procurorului din 21.10.2025 în calitate de corp delict și 
transmise spre păstrare temporară Serviciului Fiscal de Stat prin ordonanța procurorului 
din 21.10.2025, se confiscă în folosul statului, cu titlu de mijloace bănești utilizate sau 
destinate pentru săvârșirea infracțiunii.
Potrivit art. 157 alin. (2) din Codul de procedură penală, mijloacele materiale de 
probă – documente și purtătorii de informație, să fie păstrate în continuare atașate la 
materialele dosarului penal pe toată durata păstrării acestuia.
Sentința poate fi atacată cu recurs, la Curtea de Apel Centru, în termen de 15 zile, prin 
intermediul Judecătoriei Chișinău (sediul Buiucani).
Președintele ședinței 
Judecător                                                                                                                                                      
Cușcă Liliana