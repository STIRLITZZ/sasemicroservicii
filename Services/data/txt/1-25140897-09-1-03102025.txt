Dosarul nr. 1-163/2025
PIGD. NR. 1-25140897-09-1-03102025
S E N T I N Ţ Ă
În numele Legii
11 decembrie 2025                                                                               or. Sîngerei
Judecătoria Bălţi, sediul Sîngerei, 
Instanță de judecată în componenţa:
Preşedintele şedinţei, judecătorul                   Gheorghe Cugut
Grefier                                                             Cristina Saracuța
Cu participarea:
Procurorului                                   Marcel Fală
Avocatului inculpatului                  Ion Popescu
a judecat în ședință de judecată publică, în limba de stat, în baza probelor 
administrate în faza de urmărire penală, cauza penală în privința lui:
Popa Vladimir *****, născut la *****, domiciliat în satul *****, 
raionul Sîngerei, IDNP: *****,  concubinaj, studii medii, nesupus 
militar, neangajat oficial în câmpul muncii, doi copii minori la 
întreținere, fără titluri speciale, grade de calificare și distincții de stat, 
anterior judecat: prin sentința Judecătoriei Bălți cu sediul Sîngerei nr.1-
175/2024 din 28.11.2024 în baza art. 187 alin. (1) CP, fiindu-i aplicată 
o pedeapsă sub formă de muncă neremunerată în folosul comunității în 
mărime de 160 ore.
în săvârșirea infracțiunii prevăzută de art. 2011 alin. (1) lit. a) Cod penal.
Cauza penală a parvenit în instanța de judecată la 03 octombrie 2025, primită în 
procedură la 07 octombrie 2025, sentința integrală pronunțată la 11 decembrie 2025.
Procedura de citare legală executată.
Procurorul Marcel Fală în dezbateri judiciare a pledat pentru recunoașterea 
inculpatului Popa Vladimir ***** vinovat de comiterea infracțiunii prevăzută de art. 
2011 alin. (1) lit. a) Cod penal, cu stabilirea acestuia a unei pedepse sub formă de 
închisoare pe un termen de 1 an, cu suspendarea condiționată a pedepsei cu 
închisoarea pe o perioadă de probațiune de 1 an. Încasarea cheltuielilor de judecată 
în mărime de 320 lei. Corpul delict, o rangă metalică - de nimicit după devenirea 
sentinței definitive. 
Apărătorul inculpatului, avocatul Ion Popescu, în dezbateri judiciare a pledat 
pentru stabilirea inculpatului a unei pedepse sub formă de muncă neremunerată în 
folosul comunității.
În baza materialelor din dosar și a probelor recunoscute de inculpat, care au fost 
administrate la faza de urmărire penală, instanța de judecată, - 
c o n s t a t ă:
Popa Vladimir *****, la 31 iulie 2025, aproximativ la ora 23:00 min., 
aflându-se la domiciliul său din satul *****, raionul Sîngerei, dându-şi seama de 
caracterul prejudiciabil al acţiunilor sale, prevăzând urmările lor şi dorind în mod 
conştient survenirea acestora, acţionând cu intenţie directă în scopul aplicării 
violenței fizice, a inițiat un conflict cu concubina sa Muntean Ana cu care locuiesc 
împreună, căreia i-a aplicat o lovitură cu o rangă metalică în regiunea de jos a 
piciorului drept,  cauzându-i conform concluziilor din raportul de constatare medico-
legală nr. 202528D0093 din 04 august 2025, plagă tăiată şi excoriații la nivelul 
gambei drepte, care au fost cauzate prin acțiunea traumatică a unui obiect ascuțit, 
prin mecanism de tăiere/fricțiune, condiţionează dereglarea sănătății de scurtă durată 
şi în baza acestui criteriu se califică ca vătămarea uşoară a integrității corporale sau a 
sănătății.
În ședința de judecată, până la începerea cercetării judecătorești, inculpatul 
Popa Vladimir *****, a declarat că îi sunt cunoscute probele administrate în cadrul 
urmăririi penale, recunoaște vinovăția în comiterea infracțiunii care îi este 
incriminată și nu dorește administrarea altor probe. În acest sens a depus cerere prin 
care a solicitat examinarea cauzei în baza probelor administrate în cadrul urmăririi 
penale.
Prin încheierea Judecătoriei Bălţi, sediul Sîngerei, din 02 decembrie 2025, 
cererea inculpatului de judecare a cauzei penale în baza probelor administrate în faza 
de urmărire penală a fost admisă, prin dispunerea examinării cauzei în ordinea 
prevăzută de art. 3641 Cod de procedură penală și art. 801 Cod penal.
Astfel, inculpatul Popa Vladimir ***** fiind audiat în ședința de judecată, 
potrivit regulilor de audiere a martorului, sub jurământ, a recunoscut integral 
vinovăția şi a declarat că, la data de 31.07.2025, aproximativ la orele 23:00, fiind în 
stare de ebrietate, a un conflict cu concubina Muntean Ana. Recunoaște că, i-a 
aplicat ultimei lovituri, după care a venit băiatul acesteia, pentru ai despărți. Atunci 
el i-a comunicat acestuia să nu intervină, iar ulterior a venit ambulanța și el și-a 
revenit din starea în care era.
Potrivit Hotărârii Curții Constituționale din 9 martie 2017, privind excepția de 
neconstituționalitate a articolului 364 1 Cod de procedură penală, Curtea reține că 
dispozițiile codului prevăd inclusiv judecata pe baza probelor administrate în faza de 
urmărire penală, care reprezintă de fapt o procedură abreviată.
Curtea observă, în acest sens, că prin Recomandarea nr. R (87)18 Comitetul de 
Miniştri al Consiliului Europei a încurajat statele membre să ia măsuri care vizează 
simplificarea procedurilor judiciare ordinare prin recurgerea la procese accelerate, 
care includ hotărâri sumare, înțelegeri extrajudiciare, acorduri de recunoaștere a 
vinovăției şi judecarea cauzei pe baza probelor administrate în faza de urmărire 
penală.
Curtea mai menționează că examinarea cauzei penale în procedură simplificată 
este un instrument care oferă avantajul soluționării cu celeritate a cauzelor penale 
atunci când inculpatul recunoaște în totalitate săvârșirea faptelor indicate în 
rechizitoriu și solicită ca judecata să se facă în baza probelor administrate în faza de 
urmărire penală.
În jurisprudența sa, Curtea Europeană a afirmat că, atunci când o acuzație 
penală împotriva inculpatului este stabilită printr-o formă prescurtată de examinare 
judiciară, aceasta duce, în esență, la renunțarea la o serie de drepturi procedurale. 
Acest lucru nu poate fi o problemă în sine, deoarece nici litera, nici spiritul 
articolului 6 din Convenția europeană a Drepturilor Omului nu împiedică o persoană 
să renunțe la aceste garanții din propria sa voință (a se vedea Scoppola v. Italia (nr.2) 
[MC], hotărârea din 17 septembrie 2009, § 135).
Cu toate acestea, Curtea Europeană a subliniat că renunțarea la anumite drepturi 
procedurale trebuie întotdeauna, pentru a fi considerată eficientă în sensul 
Convenției, stabilită în mod neechivoc și însoțită de garanții minime, proporționale 
cu importanța acesteia. În plus, nu trebuie să contravină vreunui interes public 
important (a se vedea, inter alia, Scoppola (nr.2), citată supra, § 135-136, Poitrimol 
v. Franța, hotărârea din 23 noiembrie 1993, § 31, și Hermi v. Italia [MC], hotărârea 
din 18 octombrie 2006, § 73).
Vinovăția inculpatului Popa Vladimir *****, se confirmă prin elementele de 
fapt constatate din conținutul probelor pertinente și concludente acumulate în cadrul 
urmăririi penale: 
-         declarațiile victimei Muntean Ana, care fiind audiată a declarat următoarele: 
la data de 31.07.2025, s-a aflat la domiciliu împreună cu Popa Vladimir, fiul 
***** și fiica *****. Pe parcursul zilei, concubinul său a consumat băuturi 
alcoolice, iar în jurul orelor 23 00, a devenit agresiv cu ea. Mult de atât, acesta a 
luat un obiect confecționat din metal cu care a lovit-o în regiunea piciorului 
drept. Copiii ei au văzut asta și au decis să apeleze la Serviciul 112 pentru a 
solicita ajutorul poliției (f.d. 22);
-         declarațiile părții vătămate Muntean Ana, care fiind audiată a declarat 
următoarele: locuiește în satul *****, raionul Sîngerei, însă de baştină este din 
satul *****, raionul Teleneşti. Cu Popa Vladimir sunt concubini de mai bine de 
8 ani de zile şi respectiv a locuit împreună o perioadă în satul ei de baştină, apoi 
de mai bine de 5 ani s-au stabilit cu traiul în satul *****, raionul Sîngerei, în 
casa părintească a lui Vladimir. Anterior, din cealaltă relaţie de concubinaj, are 4 
copii şi anume *****, a.n *****, *****, a.n *****, *****, a.n ***** şi ***** 
a.n *****. De când locuiește în conciubinaj cu Vladimir, o au împreună pe fiica 
cea mai mică pe nume *****, a.n *****. Toți locuiesc armonios în sat. Ea la 
moment îngrijește de copii, iar Vladimir nu lucrează nicăieri. Fiica mai mare, 
*****, are grad de invaliditate nr. 1, este imobilizată la pat. Ea, respectiv 
primește mai multe ajutoare de la asistența socială pentru că este mamă solitară 
cu mulți copii, căci nu are înregistrată nici o căsătorie. La rândul ei ***** 
primește pensie de invaliditate. Ea primește bani de la stat pentru că-i este 
îngrijitoare și m-ai primește bani pentru fiica mai mica. Lunar primește 8 000 de 
lei. Cu aceşti bani, își întreține copiii, dar şi pe Vladimir, căci el nu vrea nicăieri 
să meargă la lucru. Ba mai mult, se laudă prin sat că el stă pe spatele său şi al 
copiilor și că el are cine-l întreţine. Cu Vladimir duce un trai modest. De la 
aceste mijloace financiare până la celelalte, care le primește lunar. Nu se plânge, 
căci înțelege că e greu acum de găsit ceva de lucru. Vladimir consumă alcool 
foarte frecvent. Mai mult când are de unde lua alcool, cu cine-l consuma şi de pe 
ce-l achiziționa. Copiii nu se plâng pe el. Nu a sesizat ca el să se atârne urât față 
de copiii ce nu-s ai lui, chiar dacă el de mai multe ori i-a reproșat faptul că el nu 
este obligat să-i întrețină copiii ce nu-s ai lui. Pe data de 30.07.2025, a fost ziua 
de naştere a lui Vladimir. Ziua lui a sărbătorit-o modest. Vladimir a consumat 
alcool, doar că în doze mici. Totul a fost bine. La data de 31.07.2025, de 
dimineață, cuncubinul său Vladimir a plecat în sat, să ducă vaca pe şes. Din sat a 
revenit cam pe la orele mesei, fiind în stare de ebrietate. Când a revenit acasă, cu 
acesta nu a schimbat multe vorbe. A reuşit să afle tot de la el, că a consumat 
alcool cu un consătean de-al lor pe nume *****. Atunci a mers şi s-a culcat. Nu 
a dormit mult, cam în jur de o oră, că s-a trezit şi iar a mers în sat, doar că nu i-a 
spus unde anume. Ea a rămas acasă cu copiii. Le-a pregătit de mâncare, a mai 
făcut nişte lucruri casnice. Cam pe la orele 23:00, concubinul său a revenit acasă. 
Era în stare de ebrietate avansată. În acel moment, fiicele sale *****, a.n ***** 
și ***** a.n .*****, se aflau la vecina sa pe nume Tudorița Stavarachi. Acasă se 
aflam ea, feciorul *****, fiica *****, care-i imobilizată la pat și fiica mai mică 
*****, care la acea oră deja dormea. Vladimir a intrat în casă. S-a așezat la masa 
din bucătărie unde mânca feciorul *****. Ea a luat o farfurie în care era niște 
salată din legume și a mers în camera de alături să-i ducă Feliciei să mănânce, 
apoi a ieșit din casă afară să meargă la WC, care-i amplasat în afara locuinței. În 
timp ce se afla în WC, din casă a auzit mai multe strigăte de bărbat parcă. S-a 
speriat, căci nu înțelegea de unde vin acele strigăte şi când a ieşit din WC, l-a 
văzut pe Vladimir, care a ieşit brusc din casă. De lângă prag a luat un lom și cu 
acesta s-a dus repede înapoi în casă. Văzând toate astea, ea a mers repede să vădă 
ce se petrece, şi când s-a dus la bucătărie de unde se auzea Vladimir cum spunea 
„sunteți deștepți, eu o să vă învăț”. L-a depistat pe Vladimir cum avea în mâini 
lomul cela, care era îndreptat spre feciorul ei ***** și anume în regiunea 
trunchiului. ***** stătea în picioare în fața lui Vladimir şi spunea ceva doar că 
ea nu a m-ai reținut ce anume spunea. Atunci, ea i-a smuls lomul din mâinile lui 
Vladimir şi l-a scos afară. Din urma sa a ieşit şi Vladimir care era foarte furios. 
Ținea una şi bună că el o să-i învețe pe ei. Nu înțelegea despre ce vorbește și ce 
are în vedere. Ea a lăsat lomul afară. A intrat înapoi în casă. A închis ușa după 
ea. Vladimir însă a rămas afară și tot atunci a auzit cum sticla de la ușa de la 
intrare în locuinţă este stricată. Când a întors privirea l-a văzut pe Vladimir, în 
mâini cu un obiect asemănător cu o bucată de țiglă parcă. Se afla lângă uşă. De la 
sunetul de la sticla stricată, s-a trezit și fiica mai mică *****. Ea a început a-i 
spune lui Vladimir să se liniștească, că e zarvă mare, la ce, acesta a aruncat acea 
bucată de țiglă, a luat lomul care îl smulsese din mîini și cu acesta s-a repezit 
spre ea, în timp ce ea era în antreul casei. În acel moment, feciorul său ***** a 
strigat la ea că să aibă grijă că Vladimir vine cu lomul peste ea. Nu știe cum, dar 
Vladimir i-a aplicat o lovitură cu acel lom la piciorul drept, jos, de unde începuse 
ai curge sânge. Tot atunci, ***** a sunat la 112 și a cerut ajutoare, iar Vladimir 
auzind de toate astea, a părăsit locuința lor şi s-a dus, doar că nu ştie unde. În 
seara ceea a venit ambulanța. Pe ea au luat-o la spital. Au internat-o şi i-au fost 
acordat ajutor medical. Vladimir a sunat-o pe 01.08.2025 să o întrebe dacă este 
totul bine cu ea şi gata. Mai mult nu a sunat. Nu a venit să-şi vadă fiica şi nici nu 
l-a văzut. A înțeles că este la Chişinău, că lucrează acolo, însă nu știe dacă este 
adevărat. După ce a revenit de la Spital, a vorbit cu feciorul ***** să vadă ce s-a 
întâmplat între ei în acea seară. ***** i-a povestit că în timp ce el mânca, a venit 
Vladimir, mort de beat și a început a-l întreba în ce rază a gospodăriei vecinei bat 
camerele de supraveghere pe care şi le-a instalat aceasta. ***** a început ai 
spune că îi va povesti când va fi treaz, ceea ce l-a şi supărat rău pe Vladimir şi 
care s-a soldat cu acea altercație. Chiar a indignat-o acțiunile lui Vladimir, pentru 
comportamentul lui urât. Vrea să fie atras la răspundere pentru ceea ce a făcut cu 
ea, pentru că a băgat spaima în copiii săi. Chiar dacă ***** e adolescent, el 
înțelege tot, el are nevoie de un bărbat care să-l educe să fie bărbat, dar nu 
agresor. Se teme pentru fiica *****, care nu se poate apăra, căci stă nemișcată în 
pat. Ea nu-și dorește o așa viață, să se teamă să doarmă în casa sa sau să se teamă 
să-și lase copiii singuri singurei. Este singură în acel sat. Nu are pe nimeni, nici o 
rudă, nici un om apropiat căruia ar putea să se destăinuie. Rudele sale sunt toate 
în satul *****, dar cu aceștia ea nu ține legătura (f.d. 50-51);
-         declarațiile martorului minor *****, care fiind audiată în condițiile art. 110 1 
Cod de procedură penală, a declarat următoarele: se numește *****. Are 16 ani. 
Este din satul *****, raionul Sângerei. Locuiește cu mama şi cu frații. Ei sunt 5 
copii în familie. Ea se simte bine cu dânsele. Numele de familie este Muntean. 
Are 17 ani. Pe 19 octombrie a făcut 17. În satul ***** locuiește. Mamei, Ana îi 
spune. Familia Muntean. Muntean Ana. Ea n-a putut să vină. În familie sunt ea, 
fratele său şi mai sunt 3 acasă, un băiat şi două fete. Ea este cea mai mare. 
*****, vine *****, *****şi *****. ***** deja e fiica concubinului mamei. 
***** azi a împlinit un an. Vorbim azi despre concubinul mamei. Îi spune 
Vladimir Popa. Are 36 de ani. La moment a plecat la lucru la Chişinău. Când e 
treaz îi normal. La o vreme a fost normal. Acuma chiar și treaz și când e beat, e 
agresiv foarte tare. Ei locuiesc în concubinaj de când se cunosc, undeva 13 ani 
împlinesc, dar de când trăiesc în aceeași casă, are 6 ani, asta luând în considerare 
că ei au trăit și la noi, şi la dânsul. Locuiesc la dânsul acasă, la *****, la 
domiciliul lui. La ei au locuit un an şi ceva. La ei, acolo în sat, la o casă, în satul 
*****, raionul Teleneşti. Undeva vreun an. La ***** sunt din 2020. Familia sa 
nu ar zice că-i unită, dar luând în considerare mama, e tot normal. Sunt momente 
când e foarte bine, sunt momente când nu-i bine și cam atât. Pe Vladimir de când 
îl cunoaște, ea nu prea a încercat pe dânsul să îl cunoască, pentru că ea când a 
fost sănătoasă, a avut multe conflicte cu dânsul. Ea voia să plece în sat, să se mai 
joace şi el nu îi dădea voie şi mama asculta de dânsul şi nu ieşea nicăieri. Ea 
mereu trebuia să facă curățenie. El mereu țipa la ea. O făcea că chiar uneori voia 
să plece de acasă să nu se mai întoarcă. Şi acum când a căzut la pat, el tot așa, nu 
si-a schimbat deloc atitudinea față de ea, și nici nu o ajută pe mama sa, de parcă 
ar fi fără inimă. El parcă nici nu are inimă în el. Dar la general a fost bun înainte. 
Nici nu țin minte. Că el de la vârsta 8, o început să îi tragă mamei sale cu scaunul 
în cap. A fost de când *****era încă micuță. El mai venea pe la ei și îi ajuta pe 
acolo. Îi punea și pe ei la lucru, dar pentru ei era asta ceva normal când vine 
cineva şi se dă drept tată. Credea că era ceva normal să aibă şi ei un tată în vița 
lor. El deja încoace s-a schimbat și o bate pe mama sa. Înainte trăgea în ea, cu 
pumnii cu ce nimerea şi acum când mama sa a rămas însărcinată, el tot o lovea, 
numai că mai încoace când ea deja trebuia să nască, el nu o lovea. El strica tot în 
casă. Și acuma când mama sa a născut, el deja a început iar cu lomul, cu sapa, cu 
hârlețul și tot aşa. Cu mama sunt în relații bune. Mama tot îi spune. Își amintește, 
era spre dimineață, după ziua lui de naştere, a fost la nişte vecini, la Tolea 
Perină, aşa ştie că îl cheamă și ei au servit acolo. El a venit, a început a striga, 
pentru un maiou, că ***** i-a luat un maiou de a-l lui. Sunt în aceeaşi mărime şi 
şi el a început a striga, dar ***** doarme la o fată. Și fata ceea are soț, numai că 
el doarme prietenește. El şi fratele său *****, mai mititel. Și, ei după cum știu, 
ghea Vadim s-o dat la dânsa. Când ea cu mama erau la spital, îi propune ceva 
intim şi el a venit şi a început a o întreba pe ea unde bat camerile, că ea şi-a pus 
camere de supraveghere. Unde bat cămerile ei? Şi ea a zis că nu ştie. Ele se 
rotesc, dar unde se rotesc, nu ştie. Şi el a țipat. A zis că lasă că el știe ce să facă 
și o să-i sară camerile. Acum el s-a dus și o băut mai departe. Spre seară a venit. 
***** mânca la bucătărie. Ea era pe pat în dormitor. Şi el mânca, şi *****. El tot 
mânca la masă cu ***** şi el îl întrebă pe *****, unde bat camerile lui Tudorița. 
***** a zis că nu ştie. Şi el a stat cât a stat. A lovit cu pumnul în masă şi a zis că 
„eu o să pun nişte pațani, şi pe tine o să te bată și nu ştiu ce” și ***** a zis că 
,,nici să mănânc în casa asta nu pot”. A venit la mine în dormitor. Şi el a venit și 
a început a țipa. Acum ştim că mama era la wc și el a ieşit afară. Noi nu ştiam 
unde a ieşit el, dar se auzeau diferite cuvinte şi a luat lomul şi el se pornea în 
casă. Și mama venise din câte a auzit ea. Mama venise să îl împiedice pe dânsul 
să-l pălească pe *****. ***** a ieşit afară şi i-a zis mamei să intre în casă să nu 
o lovească cumva. Mai întâi el a lovit cu lomul în ferestrele de la saraiul cela 
care, din partea asta, înaintea casei și a încercat să o lovească pe mama, dar ea se 
ferea, tot, ea îi lua lomul, î-l arunca să nu o lovească. ***** repede a venit la ea 
şi i-a zis să sune la poliție. Nu ştie cum dar, el o reuşit și a lovit-o pe mama cu o 
bucată de fier la picior. Ea a auzit numai că țipa și fata era lângă ea, plângea, şi 
***** deja țipa să vină oamenii să o ajute pe mama. Țipa la vecini. Mama a 
intrat repede în casă cu piciorul plin de sânge și el cu lomul din urma ei să o 
lovescă. Dar înainte de asta, cu lomul a încercat să o lovescă, dar nu a nimerit. 
Mama repede a intrat în casă și a închis uşa, care-i de la casă. El a luat lomul și a 
spart fereastra. Mama a intrat repede, de sânge, și ea leşina, nu știe ce era cu 
dânsa. Ea a văzut şi repede a chemat și ambulanța și poliția, în același timp. El 
tot nu s-a lăsat. A ieșit pe afară. Țipa, închide poarta ca să nu intre poliția. Şi deja 
ei au sunat la poliţie şi salvarea a venit. A doua zi deja, ea s-a dus la o vecină cu 
*****. Mama la spital. El a venit, dar ei au procurat acolo ventilator. De 
mâncare au procurat, pentru că la ei chiar situatia financiară nu-i bună şi el a 
venit. Ei nu erau acasă. A luat toate hainele din garderob, împrăştiat prin ogradă, 
a stricat ventilatorul, a luat tot. A mâncat cu prietenii lui şi ce au luat ei. Tot a 
luat la ei și o scos absolut tot şi pastilele şi hainele şi tot. El a chemat taxiul. L-a 
luat pe Tolea și s-au dus la Chişinău. Pe urmă le-a sunat şi i-a zis mamei ca să 
retragă cererea, „заивления” cum îi zice el, că el îi la dânsul în casă, că nu ştie 
ce. I-a alungat pe toți din casă. Asta când el ţipa atunci. Îi alunga din casă, dar a 
doua zi, nu a treia zi sau a patra, nici nu mai ține minte când a sunat el şi mama l-
a întrebat „ție îți pare rău pentru ce ai făcut?” şi el se râdea și a zis că „nu”. Nu,  
de odată a zis că „da” şi pe urmă a zis că „nu”. Stătea și să râdea acolo. I-a zis 
mamei că să vadă fata și cam atât. Ea aşa ține minte. Era ziua de naştere a lui 
Vladimir. El împlinise 37. Ziua lui de naştere era pe 30 iulie. Iar ce a descris sunt 
evenimentele din a doua zi. Ziua lui de naştere ei au sărbătorit-o toți în familie. 
El s-a dus și a cumpărat. Mama a făcut frigărui. Toți au stat la masă. Da, oricum 
zice că tot normal. El vorbea cu ei. Se comporta tare normal. Deja se înțelese cu 
Tolea să se ducă la lucru și mama i-a pregătit și geanta, și tot, și haine curate. A 
doua zi dimineața a venit și a strigat la mama şi la ea pentru camerile fetei celea 
Tudorița Stavarachi. El a început să o întrebe pe ea şi ea i-a zis că nu știe. El a 
zis că „lasă că eu o să-i sar camerile”. Mama deja era afară şi a început a țipa la 
mama, că „unde maica, că feceoru, că dă-mi, unde-i țigara mea?”. El avea o 
ţigară în buzunar, dar mama a zis că ,,nu ştiu unde-s țigările. Ce ea știe unde-ți 
pui tu țigările”. El țipa la mama şi pe urmă a auzit cum a trântit poarta şi s-a dus. 
Asta era dimineața. Spre seară, la vreo zece, el a venit. Mama i-a pus să mănânce 
şi el deja atunci a început. A durat până la ora doisprezece. Deja poliția când a 
ajuns la doisprezece şi doisprezece minute, dacă nu se greşește. A venit și deja i-
s acordat mamei primul ajutor şi gata. Inițial conflictul de seară, a fost de 
Vladimir inițiat şi fratele ***** şi iarăşi pe subiectul camerelor de luat vederi. Ea 
i-a zis lui să-i dea pace lui *****. El i-a zis „tu stai acolo, tu stai”. El are așa o 
vorbă „стоять смирно” sau nu ştie cum acolo. În acel moment ea stătea în 
dormitor, iar ei erau la bucătărie. Bucătăria se află când intri în casă. E înainte. 
Dormitorul e în partea dreaptă. Este perete care separă acestea. Ea a auzit foarte 
clar, că acolo se aude. Dacă e în casă. Mai întâi ***** a venit în cameră şi el tot 
nu îi dădea pace. Îi zicea diferite cuvinte murdare. Îi zice că va pune băieții și o 
să-l bată. Da el spunea nişte cuvinte care ei îi este ruşine să le zică. Îi zicea 
diferite cuvinte lui *****. Îi zicea că el doarme pe la dânsa, că ea îi „mamicica”, 
că el îl învață pe dânsul cum să facă, cum nu ştie ce. El aşa are o impresie că 
***** dacă doarme acolo, înseamnă că între dânșii se întâmplă ceva. I-a zis lui 
ghea Vadim să-i dea pace și că poate să se ducă la dânsa să se clarifice cu 
camerile, să facă ce doresc. Poate să i le spargă, nu ştie ce. El a zis „tu stai acolo 
unde stai”. El s-a dus la uşă. S-a dus după lom. Dar ea credea că să nu fi ieşit 
mama sa în secunda ceea. El intra în casă cu lomul. Mama venise de la wc și a 
zis „și văi se întâmplă?”. El s-a pornit cu viteză cu lomul în casă. Mama a ieşit 
înainte și l-a oprit. Momentele le cunoaște pentru că ea, ***** a avut, gen vine în 
casă, el a ieşit întâi pe uşă că ea a auzit. Da el se aude. Dacă el a venit sub 
fereastră şi uşa, fereastra deschisă. El se auzea cum fugea cu lomul. Mama a ieşit 
înainte și se luptau. Nu ştie ce făceau acolo. A ieşit ***** și a zis că ghea Vadim 
sare cu lomul la mama. I-a zis să ia telefonul să sune la poliție, dacă ceva. Ea 
avea parolă la telefon și ***** i-a adus telefonul înapoi să sune ea. Era telefonul 
său și el era la ea. Pe urmă i l-a dat fratelui său şi fratele pe urmă i la adus înapoi 
că el avea o parolă. Ea a telefonat poliția. Ea a mai așteptat oleacă. A crezut ca el 
o să calmeze, că mama vorbea normal cu dânsul. Cearta a avut loc lângă pragul 
casei, în ogradă. Era fratele pe prag, mama lângă prag, iar el oleacă la mai la vale 
de mama. Cu lomul încerca, strica. Furia era îndreptată la *****, la fratele său 
*****. Mama să nu se fi implicat atunci, apoi era să îi tragă lui ***** în cap. 
Mama repede s-a implicat și ea i-a ținut lomul. El a văzut că mama i-a ținut 
lomul și a lovit-o pe ea. Nu ție cum repede, a luat o bucată de profnostil. Nu știe 
ce este acela și a lovit-o pe mama la picior. Ea a uzit cum ei se luptă. Ea nu știa 
ce face el acolo. Mama a venit cu piciorul însângereat. Ea a întrebat-o ce s-a 
întâmplat, iar mama a zis că a lovit-o. Ea nu a văzut. Cu de aceea metalică și a 
zis să sun la poliție și ambulanță. Asta mama a spus. Ea a sunat și a spus şi de 
ambulanţă şi de poliţie. ***** avea filmat o parte cu ceea ce s-a întâmplat acolo. 
A filmat ***** cu telefonul ei. La ea se glisează camera fără parolă și el a filmat 
acolo până a face apelul la poliție. Eu nici nu s-a uitat la înregistrarea ceea. 
***** a făcut video. Asta deja când el se pornea să o lovească pe mama. El a 
filmat, dar el mai mult intra în casă. Dacă mama îi zicea „intră în casă”, pentru 
că el dacă nu intra în casă, apoi el cu lomul peste mama să îl lovească pe *****. 
Mama sângera peste tot. Era piciorul stâng. Dacă nu se greşește, stângul sau 
dreptul. Probabil dreptul sau stângul. Era dreptul. Era dreptul. Ea a văzut sânge 
și la dânsa pe mâină. Pe degete. Ea nu înțelege de unde are sângele acesta şi ea o 
întreba „de unde ai sângele ăsta?. Mama zice că „nu, eu la picior,”. Deja i s-a 
ridicat tensiunea. Ea nu mai înțelegea nimic. El striga pe afară. Deja a venit un 
vecin şi l-a mai calmat puțin. L-a luat într-o parte și cam atât. Vladimir, el, afară 
cu vecinul s-a dus să fumeze o ţigară. Nu știe ce să facă. Ea cu ***** s-au închis 
în casă. Ei au închis uşa. Dar la ei uşa îi oleacă fărmată și el a lovit cu lomul. Uşa 
a rămas deschisă aşa, dar ei au avut mult noroc că a venit şi ambulanța la timp şi 
a intervenit repede şi el s-a m-ai calmat. *****, sora cea micuță de un anişor, 
plângea. Vladimir când a stricat fereastra, ea s-a speriat. Ea era lângă dânsa, dar 
ea dacă nu se poate mişca, ea s-a speriat, ea se juca în nu știe ce acolo. Ea nu știe 
ce s-a întâmplat afară. Poate şi auzea, dar nu înțelegea. El deja când cu lomul a 
stricat fereastra, ea s-a speriat, a tremurat şi s-a înroşit. Nu se auzea nici un sunet 
de la dânsa. Nu știe ce era cu dânsa. Ea repede a strigat la *****, la mama, să 
vină să vadă ce-i cu dânsa. ***** repede o venit, a luat-o în brațe, a calmat-o. 
Restul copiilor erau în deal, la fata ceea dormeau, că ea i-a luat în deal. Secvența 
video e numai când se începe, dar nu se arată când el o lovește pe mama. Se aude 
mai mult cum ***** intră în casă și ei acolo toți țipau. Mama a spus că a fost 
lovită cu o bucată de fier, profnostil. Însă ea nu a văzut cu ce, căci ea nici nu 
ieşea afară. Ea n-a ieșit. Ea mai mult în casă. Deja când ***** în seara ceea a 
luat-o. Deja poliția era pe acolo. Ea nu s-a uitat. Ea nu prea mult s-a uitat, la ce a 
fost. La ei merge construcția și acolo erau, scânduri, de toate puteau fi. Noaptea 
s-a finalizat cu aceea că mama s-a dus la spital cu fata și ei s-au dus în deal, la 
vecini. Situații ca aceea din 31.07.2025 au mai fost, foarte multe au fost. Și când 
ea era sănătoasă. El la ea foarte mult, ea era, gen, nu erau nici fratele său, nici 
copiii, cum a fost ea înjosită. Făcută în tot felul. Îndrăznea să o lovească, chiar cu 
sapa, cu tot ce găsea. Avea vreo 14 ani, aşa în sus, el a început pe ea să o 
numească în tot felul. Ea stăteam. Îi spunea că ea umblă cu băieții, ceva de 
genul. Mama era de față, că ea toată ziua stătea acasă. Dacă ea îngrijea de copii, 
spăla, mama se ducea la lucru. Este la ei la Pepeni. În satul vecin. Este Titanoil. 
Ei când s-au mutat, el încă lucra şi el îi zicea că ea umblă pe la Titan. Dar ea nici 
nu ştia cum arată Titanul acela în față. Acolo ea nu pute să se ducă. Acolo se duc 
băieți, fac probleme şi lui îi zice tot satul, şi grăiesc că ea îmblă pe la Titan, că 
îmblă cu băieții, că întreține relații sexuale. Și mama a auzit despre vorbele 
acestea şi i-a zis într-o zi de asta. El mai mult, chiar când se certau, ea se m-ai 
certa cu mama. Erau unele ori când nu o înțelegea și o numea. Îi zicea mamei. O 
manipula pe mama. Ea auzea din partea aceea, cum el îi zicea mamei că e așa, că 
ea face din capul ei, că a venit cu burta la gură, că de la dânsa nu mai ai fericire. 
Ea auzea din partea ceea. Tot de multe ori, chiar și când era treaz, se certa cu 
dânsul pentru că el avea probleme cu ea şi într-o zi a decis să iasă din casă. Să se 
ducă de la casă. Și aşa mama l-a trimis pe fratele său să o găsescă. Ea s-a întors 
înapoi. Și de câte ori, de câte ori, mama tot aşa îi zicea „taci Felica, taci *****”. 
Nu îi ziceţi nimic. Încercați cumva să îl luaţi cu binișoru. Dar el, pur şi simplu, la 
dânsul, nu ştie ce îi. El doarme cât doarme şi se trezeşte, şi din senin, strică. Din 
senin el vine şi te face pe tine în tot felul. Pe ea niciodată nu a lovit-o pentru că 
mama sa intervenea. Dar o dată a fost, pentru că mama sa era însărcinată. Aşa 
încoace. El a luat cu o tavă să o lovească și ea s-a implicat. El atunci a lovit-o pe 
ea cu o palmă şi a împins-o. Ea încerca să îl ia, să nu o lovească pe mama pentru 
că el o lovea cu pumnii, cu palmele. Dar pe fratele său, o dată ei erau la ei, pe 
*****. Au săpat în grădină. Mama lea- dat parcelele care ei să le sape. Ei au 
terminat, dar era Duminică și ea zis mamei „se poate să ne ducem noi la joacă”, 
și ea a spus că nu se poate. Au convins-o ei pe mama să le dea voie şi mama le-a 
permis, însă ghea Vadim nu le-a permis. El s-a dus și l-a lovit pe ***** cu o 
palmă până la sânge și mama nu a avut atunci nici o reacţie. La lovit cu palma 
peste față. Sânge curgea de la nas. De atunci mama nu a avut nici o reacţie. 
Crede că atunci prima dată a fost când el şi-a permis tot comportamentul ăsta 
(f.d. 61-63);
-         declarațiile martorului minor *****, care fiind audiat în condițiile art. 110 1 
Cod de procedură penală, a declarat următoarele: se numește Munteanu *****. 
Are 15 ani. Locuiește cu 3 surori și cu un frate, mama şi tata vitreg. Hobyul său 
este fotbalul. Se mai duce din când în când la lucru să mai fac câte un ban că 
trebuie. Locuiește în satul *****, raionul Sîngerei. Mama este Munteanu Ana. 
Tata vitreg Vadim. Sora *****, *****, sora Vitalina, *****. Astăzi o să 
vorbească doar adevărul. Povestește despre tatăl său vitreg. Îi spune Vadim 
Popa. Are 35 ani sau 36. Lucrează cu ziua. Nu are aşa un post în care să fie 
angajat zi de zi și cam atât. De odată a fost în relații bune cu el, dar acum nu prea 
bune, deloc. În ultimul moment e agresiv şi vorbeşte urât cu el, ca și cum ei sunt 
nişte străini pentru el. Cu mama sunt în relații foarte bune. Când trebuie să îl 
ajute, îl ajută. Îl îndreaptă spre drumuri bune. Să se ducă să învățe. Concubinează 
cu mama demult. Poate de vreo 8 ani. Poate şi mai mult, dar la ***** raionul 
Sîngerei, s-au mutat cu 5 ani în urmă, merg pe al 6-lea. Căsnicia ultimilor este 
foarte rea. Ei astăzi pot să stea la masă să vorbească frumos unul cu altul, iar a 
doua zi poate să înceapă sfada tatăl său vitreg. Din diferite motive. Ba de ei se 
leagă ca ei nu vor să lucreze acasă, nu fac nimica și tot aşa. El lucrează toată 
ziua, ei nu lucrează. El se trezește de dimineață, iar ei nu se trezesc. Că ei sunt 
răi, iar el este bun. El lucrează, iar ei nu lucrează și tot așa se leagă de ei. Se 
trezește de dimineață şi se mai duce la băut aşa cum se mai spune. Se duce, 
serveşte şi vine acasă şi începe el mai departe sfada, care sunt câte o dată și 
verbale, dar câte o dată chiar pune mâna, fiind bat, pe lom. Sare la bătaie. Se 
îndârjeşte. Țipă la toți. Câte odată sânt momente că sare la mama sa şi dacă 
sărim să o apărăm, sare şi la ei și îi numeşte cu diferite prostii. Lui îi este 
indiferent când serveşte. Poate când el nu serveşte, atunci e mai cuminte. Nu zice 
că e aşa rău, tot are și atunci, doar că e mai cuminte, dar când serveşte n-ai ce 
vorbi cu dânsul. Îi este indiferent că eşti polițist, că ești om de rând ca toți 
oamenii sau că eşti soția sau copii lui. Când s-a întâmplat, el nu ține minte. 
Aproximativ luna trecută pe 31. Aşa ceva. Ei veniseră acasă de la o prietenă de a 
mamei. El era la un prieten de al lui servea. S-a dus și l-a luat de acolo. A venit 
acasă. Era seara târziu. Ora doisprezece. Ei au început să mânânce. El a început 
de prietena mamei. Unde bate camera ei de supraveghere. Eu i-am spus că nu 
știu. El a zis cum nu ştii, dacă ești în toată ziua acolo. Eu i-am spus că nu știu. Ce 
ți-a făcut ție că îți trebuie unde bate camera. Dut-te și o întrebă tu. Și el a început 
că tu ții cu dânsa și l-a numit cu diferite cuvinte. După a început că o să stea la 
poartă și o să pună băieții să intre în casă și să îl bată și el o să stea la poartă și o 
să se râdă. El a zis cu ce ocazie. El a zis că iaca o să vezi tu cu ce ocazie și i-a zis 
el acolo nu ține minte ce. El a spus că în casa asta nici să mănânci nu poţi 
normal. El a trântit cu pumnul în masă și a ieșit. El s-a dus în cameră la sora sa. 
El a venit și tot nu ține minte, a început iarăși că el o să şadă la poartă că o să 
pună la cale băieții și o să vină să îi bată. Tot din astea de ale lui şi a ieşit afară. 
Mama în timpul când s-a întâmplat tot, era dusă la wc. Nu era în casă. Mama 
când venea, el era pe prag și intra în casă. Mama a venit şi s-a implicat pentru el. 
I-a dat prin cap că el are veveriţe. A venit şi s-a implicat pentru el şi i-a luat 
lomul. I l-a smuls din mână. Cu mare greu l-a smuls și a căzut lomul jos, în 
coridor. El a ieşit afară și a început a striga la mama cu diverse cuvinte, că ea e 
așa, că e dincolo și o luat un profeli în mâină și a dat să o lovească pe mama la 
picioare. El jos, dar mama era pe prag. La ei pragul e înalt şi drept la picioare. 
Mama s-a ferit și a dat să ia lomul să-l dea într-o parte şi el a lovit cu profeliul în 
fereastră. A spart fereastra. Era tot numai sticlă pe acolo. Mama a început a țipa 
la dânsul, nu strica că nu tu ai făcut, ăsta e din ajutorul la copii. El a spus că lui îi 
este totuna a cui ajutor și el face ce vrea el. Mama i-a spus că tot tu o să cumperi 
şi el mai departe a început la mama. A dat să o mai lovească odată și mama 
atunci era cu lomul în mâină. El cînd a dat să o lovească cu profeliu, mama s-a 
apărat cu lomul. A lovit în profel şi la dezbătut. A doua oară tot așa și a treia oară 
nu știe, nu a luat seama şi a lovit-o la picior şi s-a tăiat într-o parte şi după cum a 
înțeles de la medic și osul era un pic crăpat. A ieşit în drum. El i-a spus că a 
chemat poliția. El ca de obicei oleacă bodogăneşte şi apoi se duce. Era venită 
salvarea. El s-a dus ca să păzească pe domnii de câini că mama nu putea merge 
și să se ducă în casă. El a spus că cine a chemat salvarea. El i-a spus că pentru 
mama. El a spus că lasă că știe el cum lovește și a zis că nu i-a mai rupt el 
piciorul. I-a petrecut pe domni în casă. A ieşit pe prag. El era în ogradă cu un 
lom în mâina și a spus că el pe lomul ăsta o sa te coc la jăratic și el i-a spus bun 
şi a intrat în casă înapoi. A mai stat. Pe urmă a ieşit. M-a numit şi mi-a spus că 
eu cu tine o să mai dau ochii şi a plecat la prietenul lui că a doua zi trebuia să se 
ducă la Chişinău la lucru și după ce s-a dus el, la ei a venit şi poliţia. A stat de 
vorbă cu poliția și salvarea. Ce a mai trebuit a dat la mâină. A luat-o pe mama. 
Poliția ne-a petrecut pe noi până la prietena mamei ca să se asigure că vor dormi 
în siguranță. Ei au rămas pe noapte. Când a venit acasă, el a deteriorat 
ventilatorul. A deteriorat hainele și le-a aruncat. Ei l-au sunat şi l-au întrebat 
pentru ce a făcut toate astea ca să meargă lumea să vadă cât de rău ești. El a zis 
că e treaba lui și să nu ne intereseze. A pus receptorul. El de atunci nu l-a mai 
sunat. Aşa şi s-a încheiat. Mai departe a venit polițistul și a cerut buletinul şi a 
zis că o să se lămurească ei. Motivul conflictului a fost că el la persoana ceea se 
dădea mai înainte, vecina Tudorița Stăvărache şi mama când era la spital ei 
stăteau la persoana ceea. El tot dormea acolo, dar mama era într-o zi la spital și 
el s-a dat la ea şi cum să spună, Tudorița l-a refuzat. El de atunci o numeşte cu 
diferite prostii și o face că ea e așa, că ea e pe dincolo. Motivul că eu țin cu 
dânsa, că ea l-a refuzat şi a spus el un cuvânt pe care nu poate să-l zică pentru că 
e prostie. El are ură pe dânsa, fiindcă el ține cu dânsa și deamu a venit şi mama şi 
i-a ținut apărarea. El a zis că ții cu o (cuvânt necenzurat) și un (cuvânt 
necenzurat). Conflictul s-a iscat între ei din cauza vecinei. El era foarte beat, 
foarte agresiv față de el şi faţă de toți. Nu înțelegea care e copil şi care e matur. 
Conflictul a avut loc în casă la bucătărie, iar loviturile pe prag. Implicat în acel 
conflict era mama sa cu tatăl vitreg. El era la uşă. Tata era jos, iar mama pe prag 
și el a luat un profeli din fier cu care a lovit în mama sa. Întâi a dat odată şi a 
văzut că nu i s-a primit, apoi a mai dat odată și iar nu i s-a primit, apoi a treia 
oară a lovit-o pe mama sa direct la picior. Dacă nu se greşește stângul. Până a 
veni ambulanța i-a pus şi i-a legat piciorul de mai sus ca să-i oprească sângele. 
Se vedea parcă aşa carne vie, dar nu era tare grav ca să se vadă osul. În acea 
seară a lovit-o doar pe mama sa la picior, dacă nu se greşește și cu palma peste 
față când mama sa a vrut să se întoarcă. A durat vreo 10-15 minute. Ambulanța a 
chemat-o el cu sora. A sunat-o că a văzut că cu dânsul nu m-ai avea ce discuta. A 
chemat şi poliţia. La 112 a fost întrebat dacă are nevoie și de ambulanță, el i-a 
spus că numai poliția. Poliția nu venea şi când a lovit-o pe mama la picior şi 
curgea foarte tare sânge, a solicitat şi ambulanța, de pe telefonul surorii *****. 
Ea era în acel moment în dormitor pe pat. Când a fost 3 luni în România la 
învățat, el acasă o lovea pe mama sa. Ei doar duminica puteau să sune acasă şi 
mama de 3 ori nu a putut să vorbească cu ei. Pe urmă i-au sunat ea singură și a 
spus că tatăl vitreg a lovit-o cu scaunul în cap. Au m-ai fost că sărea cu pumnii. 
O lovea el când și cum vroia (f.d. 71-72);
-         procesul-verbal de cercetare la fața locului și planșa fotografică, acțiune 
procesuală de constatare efectuată la 01.08.2025, prin care a fost cercetat locul 
comiterii infracțiunii. În rezultatul cercetării la fața locului a fost ridicată o rangă 
metalică (f.d. 6-10);
-         chestionar de evaluare a riscurilor în cazurile de violență în familie (f.d. 19);
-         chestionar de constatare și evaluare a riscurilor în cazurile de violență în 
familie (f.d. 20);
-         procesul-verbal de examinare a obiectului, acțiune procesuală de urmărire 
penală efectuată la 01.09.2025, prin care a fost examinată ranga metalică ridicată 
în cadrul cercetării la fața locului din 01.08.2025 de la domiciliul lui Popa 
Vladimir (f.d. 39-41);
-         raportul de constatare nr. 202528D0093 din 04 august 2025, prin care la 
partea vătămată Muntean Ana s-au constatat: plagă tăiată şi excoriații la nivelul 
gambei drepte, care au fost cauzate prin acțiunea traumatică a unui obiect ascuțit, 
prin mecanism de tăiere/fricțiune, condiţionează dereglarea sănătății de scurtă 
durată şi în baza acestui criteriu se califică ca vătămarea uşoară a integrității 
corporale sau a sănătății (f.d. 35-36);
-         corp delict: rangă metalică ridicată în cadrul cercetării la fața locului din 
01.08.2025 de la domiciliul lui Popa Vladimir, care a fost recunoscută în calitate 
de corp delict prin ordonanța din 01.09.2025 și transmisă spre păstrare în camera 
de păstrare a corpurilor delicte a IP Sîngerei (f.d. 42-43);
-         suport optic de informații de tip DVD-R pe care este stocată înregistrarea 
audio-video a audierii în condiții speciale a martorului minor ***** (f.d. 64);
-         suport optic de informații de tip DVD-R pe care este stocată înregistrarea 
audio-video a audierii în condiții speciale a martorului minor ***** (f.d. 73).
Analizând declarațiile inculpatului depuse în şedinţa de judecată, coroborate cu 
probatoriul administrat în faza de urmărire penală, instanța stabilește cu certitudine 
vinovăția lui Popa Vladimir *****, în comiterea infracțiunii prevăzută de art. 201 1 
alin. (1) lit. a) Cod penal – violență în familie, adică acțiunea intenționată comisă de 
un membru al familiei în privința altui membru al familiei, manifestată prin acțiuni 
violente, soldate cu vătămarea ușoară a integrității corporale.
În acest sens, prin fapta comisă de inculpatul Popa Vladimir *****, s-a atentat 
la obiectul juridic juridic principal al infracţiunii de violenţă în familie îl reprezintă 
relaţiile sociale cu privire la solidaritatea familială, iar obiectul juridic secundar îl 
reprezintă relaţiile sociale cu privire la integritatea corporală, sănătatea, integritatea 
fizică sau psihică, onoarea şi demnitatea persoanei, substanţa, integritatea sau 
potenţialul de utilizare a bunurilor ori posesia asupra bunurilor.
Prin urmare, infracţiunea de violenţă în familie, prevăzută la art. 201 1 alin. (1) 
lit. a) Cod penal, se evidențiază prin faptul că obiectul material îl reprezintă corpul 
persoanei, iar victima acestei infracțiuni se regăsește în rândul membrilor de familie 
al făptuitorului.
În conformitate cu art. 3 din Legea cu privire la cu privire la prevenirea şi 
combaterea violenţei împotriva femeilor şi a violenţei în familie nr.45-XVI din 
01.03.2007, (1) Subiecţi ai violenţei în familie sînt agresorul şi victima membri ai 
aceleiaşi familii. (11) Subiecții violenței împotriva femeilor sunt agresorul și victima. 
(2) Membri de familie, în sensul prezentei legi, sînt: a) în condiţia de conlocuire: 
persoanele aflate în căsătorie, în divorţ, sub tutelă şi curatelă, în privinţa cărora a fost 
instituită o măsură de ocrotire judiciară, rudele, afinii lor, soţii rudelor, persoanele 
aflate în relaţii asemănătoare celora dintre soţi (concubinaj) sau dintre părinţi şi 
copii; b) în condiţia de locuire separată: persoanele aflate în căsătorie, în divorț, 
rudele, afinii lor, copiii adoptivi, persoanele aflate sub curatelă, în privinţa cărora a 
fost instituită o măsură de ocrotire judiciară, persoanele care se află ori s-au aflat în 
relaţii asemănătoare celora dintre soţi (concubinaj).
Totodată se reține și  art.1331 Cod penal, prin membru de familie se înţelege: a) 
în condiţia de conlocuire: persoanele aflate în căsătorie, în divorţ, persoanele în 
privinţa cărora a fost instituită o măsură de ocrotire judiciară, rudele, afinii lor, soţii 
rudelor, persoanele aflate în relaţii asemănătoare celora dintre soţi (concubinaj) sau 
dintre părinţi şi copii; b) în condiţia de locuire separată: persoanele aflate în 
căsătorie, în divorţ, rudele, afinii lor, copiii adoptivi, persoanele în privinţa cărora a 
fost instituită o măsură de ocrotire judiciară, persoanele care se află ori s-au aflat în 
relaţii asemănătoare celora dintre soţi (concubinaj).
Din materialele dosarului s-a stabilit cu certitudine că, partea vătămată Muntean 
Ana este concubina inculpatului Popa Vladimir *****, ambii locuind în același 
domiciliu.
În continuare reliefăm că, obiectul material la prezenta speţă existenţa acestui 
element al componenţei de infracţiune se dovedeşte cu certitudine prin raportul de 
constatare nr. 202528D0093 din 04 august 2025, prin care la partea vătămată 
Muntean Ana s-au constatat: plagă tăiată şi excoriații la nivelul gambei drepte, care 
au fost cauzate prin acțiunea traumatică a unui obiect ascuțit, prin mecanism de 
tăiere/fricțiune, condiţionează dereglarea sănătății de scurtă durată şi în baza acestui 
criteriu se califică ca vătămarea uşoară a integrității corporale sau a sănătății (f.d. 35-
36).
Latura obiectivă a infracţiunii specificate la art. 201 1 alin. (1) lit. a) Cod penal 
are următoarea structură: 1) fapta prejudiciabilă care constă în acţiunea sau 
inacţiunea manifestată fizic sau verbal; 2) urmările prejudiciabile sub forma 
suferinţei fizice vătămării uşoare a integrităţii corporale sau a sănătăţii, suferinţei 
psihice ori a prejudiciului material sau moral; 3) legătura de cauzalitate dintre fapta 
prejudiciabilă şi urmările prejudiciabile.
În partea ce ţine de latura obiectivă a infracţiunii comise de în speţă, aceasta s-a 
materializat prin, acţiunile violente ale inculpatului Popa Vladimir *****, din data 
de 31.07.2025, aproximativ pe la orele 23:00, în domiciliul său din satul *****, 
raionul Sîngerei, care a inițiat un conflict cu concubina Muntean Ana. Ulterior i-a 
aplicat ultimei o lovitură cu o rangă metalică în regiunea de jos a piciorului drept, 
prin care i-a cauzat părții vătămate, vătămare ușoară a integrității corporale.
Acest fapt s-a fost confirmat în ședința de judecată prin elementele de fapt 
constatate prin probele administrate în faza de urmărire penală, cercetate în cadrul 
ședinței de judecată. 
Instanța ține să menționeze că, violenţa în familie este un fenomen complex, 
generat de probleme psihologice şi amplificat de condiţii educaţionale, economice şi 
sociale. De multe ori, violenţa în familie se asociază doar cu violenţa fizică, iar alte 
forme, ca violenţa psihologică, economică sau sexuală, sunt noţiuni mai puţin 
cunoscute. Conform Legii nr. 45 cu privire la prevenirea şi combaterea violenţei 
împotriva femeilor şi a violenţei în familie, violenţa în familie reprezintă acte de 
violenţă fizică, sexuală, psihologică, spirituală sau economică, cu excepţia acţiunilor 
de autoapărare sau de apărare ale altei persoane, inclusiv ameninţarea cu asemenea 
acte, comise de către un membru de familie în privinţa altui membru al aceleiaşi 
familii, prin care s-a cauzat victimei prejudiciu material sau moral.
Conform Convenţiei de la Istanbul, violenţă în familie ar însemna 
toate acţiunile de violenţă fizică, sexuală, psihologică sau economică, care survin în 
familie sau în unitatea domestică sau între foştii sau actualii soţi sau parteneri, 
indiferent dacă agresorul împarte sau a împărţit acelaşi domiciliu cu victima.
În speță, victima violenței fizice, s-a constatat a fi Muntean Ana, concubina 
inculpatului, deoarece ea a fost acea care în urma manifestărilor violente a suferit 
leziuni corporale care au fost calificate ca vătămare corporală uşoară.
Infracțiunea comisă de Popa Vladimir ***** este o infracţiune materială, care 
s-a consumat odată cu cauzarea vătămării corporale ușoare părţii vătămate Muntean 
Ana.
Subiectul infracţiunii prevăzute de art. 201 1 alin. (1) lit. a) Cod penal, în 
conformitate cu prevederile art. 21 alin. (1) Cod penal, este persoana fizică care a 
atins vârsta de 16 ani la momentul comiterii infracţiunii, condiţie întrunită în speţă.
Mai mult ca atât, în speţă este întrunită şi condiţia pentru aprecierea calităţii 
speciale a subiectului infracţiunii de violenţă în familie în momentul comiterii 
infracţiunii şi anume, Popa Vladimir ***** este concubinul părţii vătămate Muntean 
Ana.
La caz se constată, atât temeiul real, cât şi temeiul juridic pentru atragerea lui 
Popa Vladimir ***** la răspundere penală, iar conform art. 51 alin. (2) din Codul 
penal, temeiul real al răspunderii penale îl constituie fapta prejudiciabilă săvârșită, 
iar componenţa infracţiunii, stipulată în legea penală, reprezintă temeiul juridic al 
răspunderii penale.
Art. 8 CEDO, alin.(1) și (2) statuează că “Orice persoană are dreptul să i se 
respecte viața sa privată și de familie, domiciliul și corespondența. Nu este admis 
amestecul unei autorități publice în exercitarea acestui drept decât în măsura în care 
acest amestec este prevăzut de lege și dacă constituie o măsură care, într-o societate 
democratică este necesară pentru securitatea națională, securitatea publică, 
bunăstarea economică a tarii, apărarea ordinii și prevenirea infracțiunilor, protejarea 
sănătăţii sau moralei sau pentru protejarea drepturilor şi libertăţilor altora”.
În procesul individualizării pedepsei se va acorda o eficiență cuvenită criteriilor 
instituite de art. 75, Cod penal, vor fi luate în vedere gradul de pericol social concret 
al faptelor, împrejurările comiterii acestora şi urmările produse.
La stabilirea categoriei şi termenului pedepsei, instanța de judecată va ține cont 
de gravitatea infracțiunii săvârșite de inculpatul Popa Vladimir ***** de motivul 
acestuia, de persoana celui vinovat, de circumstanțele care agravează sau atenuează 
răspunderea, de influența pedepsei aplicate supra corectării şi reeducării vinovatului, 
precum şi de condițiile de viață ale familiei acestuia.
Inculpatul Popa Vladimir ***** a săvârșit infracțiunea prevăzută de art. 201 1 
alin. (1) lit. a) Cod penal, infracțiune care, în conformitate cu alin. (3) al art. 16 Cod 
penal, se califică ca infracțiune mai puțin gravă.
Circumstanțe ce atenuează răspunderea penală, conform art. 76 Cod penal, în 
privința lui Popa Vladimir *****, instanța reține recunoașterea vinovăției.
Circumstanțe ce agravează răspunderea penală, conform art. 77 Cod penal, în 
privința inculpatului Popa Vladimir *****, instanța nu a reținut.
Potrivit art. 75 alin. (2) Cod penal, o pedeapsă mai aspră, din numărul celor 
alternative prevăzute pentru săvârșirea infracțiunii, se stabilește numai în cazul în 
care o pedeapsă mai blândă, din numărul celor menționate, nu va asigura atingerea 
scopului pedepsei.
Totodată și Curtea Europeană în jurisprudenţa sa, are o poziție similară, în care 
s-a pronunţat în favoarea folosirii măsurilor neprivative de libertate (cauza Varga şi 
alţii v. Ungaria, hotărârea din 10 martie 2015, § 104; cauza Norbert Sikorski v. 
Polonia, hotărârea din 22 octombrie 2009, §158), statuând că trebuie să se ia în 
considerare alternativele disponibile detenţiei, şi nu aplicarea automată a pedepsei 
închisorii (cauza Kyprianou v. Cipru, hotărârea din 15 decembrie 2005, §108). Or, o 
pedeapsă mai aspră, din numărul celor alternative prevăzute pentru săvârşirea 
infracţiunii, se stabileşte numai în cazul în care o pedeapsă mai blândă, din numărul 
celor menţionate, nu va asigura atingerea scopului pedepsei.
Prin urmare, reieșind din prevederile art. 61 Cod penal, în special, pornind de la 
scopul pedepsei, individualizarea ei, instanța de judecată consideră că restabilirea 
echității sociale, corectarea şi reeducarea inculpatului este posibilă în condițiile 
stabilirii pedepsei sub formă de închisoare, cu suspendarea condiționată a executării 
pedepsei.
Conform art. 2011  alin. (1) lit. a) Cod penal, prevede în calitate de pedeapsă – 
muncă neremunerată în folosul comunităţii de la 150 la 180 de ore sau cu închisoare 
de până la 4 ani.
Articolul 80 1 alin. (1) Cod penal, prevede că, în cazul în care inculpatul a 
recunoscut săvârşirea faptelor indicate în rechizitoriu şi a solicitat ca judecata să se 
facă pe baza probelor administrate în faza de urmărire penală, acesta beneficiază de 
reducerea cu o pătrime a limitelor de pedeapsă prevăzute în Partea specială a 
prezentului cod în cazul pedepsei cu amendă, cu muncă neremunerată în folosul 
comunităţii sau cu închisoare. 
Reieșind din faptul că inculpatul a recunoscut săvârșirea faptelor indicate în 
rechizitoriu şi a solicitat ca judecata să se facă pe baza probelor administrate în faza 
de urmărire penală, potrivit prevederilor art. 80 1 alin. (1) Codul penal, aceasta 
beneficiază de reducerea cu o pătrime a limitelor de pedeapsă prevăzute de lege, la 
infracțiunile prevăzute de art. 201 1 alin. (1) lit. a) Cod penal  și se stabilește noua 
limită minimă şi maximă:
-         sub formă de muncă neremunerată în folosul comunității de la 112,5 la 135 
ore;
-         sub formă de închisoare de la 3 ani, la 3 luni, deoarece conform art. 70 alin. 
(2) Cod penal, limita minimă de aplicare a pedepsei cu închisoare este de la 3 
luni.
Inculpatul Popa Vladimir ***** a recunoscut vina, s-a căit de cele comise, la 
evidența medicului psihiatru și narcolog nu se află, are la întreținere doi copii minori.
Totodată instanța reține că, inculpatul la locul de trai se caracterizează pozitiv, 
anterior a fost condamnat pentru comiterea unei infracțiuni cu intenție, fiindu-i 
aplicată o pedeapsă sub formă de muncă neremunerată în folosul comunității, a 
comis iarăși o infracțiune cu intenție ce a atentat la sănătatea persoanei și 
solidaritatea familială, a comis mai multe contravenții, de injurie, huliganism și 
tulburarea liniștei, fapt din care se atestă o continuitate de sfidare a normelor bunei 
conduite faţă de societate și normele penale.
Astfel, aplicând prevederile art. 801 Cod penal, instanța consideră că în privința 
inculpatului, pentru comiterea de către acesta a infracțiunii prevăzută de art. 201 1 
alin. (1) lit. a) Cod penal, este echitabilă aplicarea unei pedepse sub formă de 
închisoare, cu suspendarea condiționată a executării pedepsei.
În conformitate cu prevederile art. 90 alin. (1), Cod penal, dacă, la stabilirea 
pedepsei cu închisoare pe un termen de cel mult 5 ani pentru infracţiunile săvîrşite 
cu intenţie şi de cel mult 7 ani pentru infracţiunile săvîrşite din imprudenţă, instanţa 
de judecată, ţinînd cont de circumstanţele cauzei şi de persoana celui vinovat, va 
ajunge la concluzia că nu este raţional ca acesta să execute pedeapsa stabilită, ea 
poate dispune suspendarea condiţionată a executării pedepsei aplicate vinovatului, 
indicînd numaidecît în hotărîre motivele condamnării cu suspendare condiţionată a 
executării pedepsei şi perioada de probaţiune sau, după caz, termenul de probă. În 
acest caz, instanţa de judecată dispune neexecutarea pedepsei aplicate dacă, în 
perioada de probaţiune sau, după caz, termenul de probă pe care l-a fixat, 
condamnatul nu va săvîrşi o nouă infracţiune şi, prin respectarea condiţiilor 
probaţiunii sau, după caz, a termenului de probă, va îndreptăţi încrederea ce i s-a 
acordat. Controlul asupra comportării celor condamnaţi cu suspendarea condiţionată 
a executării pedepsei îl exercită organele de probaţiune, iar asupra comportării 
militarilor – comandamentul militar respectiv. (2) Perioada de probaţiune sau, după 
caz, termenul de probă se stabileşte de instanţa de judecată în limitele de la 1 an la 3 
ani.
În această odine de idei, instanţa consideră că scopul educativ al pedepsei poate 
fi atins şi fără privarea de libertate a inculpatului, acordându-i o șansă suplimentară 
acestuia de a se reabilita în fața societății, pentru care fapt va suspenda condiţionat 
executarea pedepse pe un termen de probațiune.
La stabilirea pedepse cu aplicarea art. 90 Cod penal, instanţa de judecată a 
acordat o pondere importantă atitudinii inculpatului, comportamentul lui în timpul 
procesului penal, din care rezultă conştientizarea faptelor comise şi a consecințelor 
acestora.
Reieşind din caracterul şi gradul prejudiciabil al faptelor comise de inculpat, de 
personalitatea acestuia şi dorinţa de reabilitare socială grabnică, aceste măsuri de 
constrângere statală vor constitui un mijloc eficient şi suficient de corectare şi 
reeducare a inculpatului, precum şi de prevenire a săvârșirii altor infracţiuni, 
cauzându-i în acelaşi timp unele lipsuri şi restricţii ale drepturilor în limite 
rezonabile şi proporţionale, pentru atingerea scopului pedepsei penale. 
Conform art. 90 alin. (6) lit. a) și b) Cod penal, în privința inculpatului Popa 
Vladimir *****, în perioada de probaţiune urmează a fi impuse următoarele 
restricții: să se prezinte la organul de probaţiune la datele fixate de acesta și să 
anunţe în scris, în prealabil, despre schimbarea domiciliului sau orice deplasare care 
depăşeşte 5 zile.
În conformitate cu prevederile art. 385 alin. (1) pct.14) Cod de procedură 
penală, la adoptarea sentinței, instanța de judecată soluționează chestiunea privind 
cine și în ce proporție trebuie obligat să plătească cheltuieli judiciare.
Acuzatorul de stat a solicitat încasarea de la inculpata Popa Vladimir ***** în 
beneficiul statului cheltuielile de judecată în sumă de 320 lei, pentru  efectuarea 
raportului de constatare.
Potrivit prevederilor art. 229 alin. (1) - (4) Cod de procedură penală, cheltuielile 
judiciare sânt suportate de condamnat sau sânt trecute în contul statului. Instanţa de 
judecată poate obliga condamnatul să recupereze cheltuielile judiciare, cu excepţia 
sumelor plătite interpreţilor, traducătorilor, precum şi apărătorilor în cazul asigurării 
inculpatului cu avocat care acordă asistenţă juridică garantată de stat, atunci cînd 
aceasta o cer interesele justiţiei şi condamnatul nu dispune de mijloacele necesare. 
Achitarea cheltuielilor judiciare poate fi suportată şi de condamnatul care a fost 
eliberat de pedeapsă sau căruia i-a fost aplicată pedeapsă, precum şi de persoana în 
privinţa căreia urmărirea penală a fost încetată pe temeiuri de nereabilitare. Instanţa 
poate elibera de plata cheltuielilor judiciare, total sau parţial, condamnatul sau 
persoana care trebuie să suporte cheltuielile judiciare în caz de insolvabilitate a 
acestora sau dacă plata cheltuielilor judiciare poate influenţa substanţial asupra 
situaţiei materiale a persoanelor care se află la întreţinerea lor. În cazul condamnării 
câtorva persoane în aceeaşi cauză, cheltuielile judiciare se repartizează în dependenţă 
de vinovăţia, gradul de răspundere şi situaţia materială a fiecăreia din ele.
Astfel, prin prisma normelor de drept citate supra, instanța de judecată 
consideră necesar a admite solicitarea acuzatorului de stat privind încasarea 
cheltuielilor judiciare în sumă de 320 lei suportate la urmărirea penală, ori aceste 
cheltuieli sunt suportate din contul statului, care reieșind din obligațiile pozitive ce 
țin de desfășurarea unui proces penal urmează să realizeze în mod prompt și eficient 
acțiunile în vederea descoperirii infracțiunilor și contracarării activității infracționale.
Potrivit prevederilor art. 385 alin. (1) pct. 13) Cod de procedură penală la  
adoptarea sentinţei, instanţa de judecată soluţionează ce trebuie să se facă cu 
corpurile delicte.
Consecutiv potrivit prevederilor art. 158 alin. (1), Cod procedură penală 
„Corpuri delicte sunt recunoscute obiectele în cazul în care există temeiuri de a 
presupune că ele au servit la săvârșirea infracțiunii, au păstrat asupra lor urmele 
acțiunilor criminale sau au constituit obiectivul acestor acțiuni, precum și bani sau 
alte valori ori obiecte şi documente care pot servi ca mijloace pentru descoperirea 
infracțiunii, constatarea circumstanțelor, identificarea persoanelor vinovate sau 
pentru respingerea învinuirii ori atenuarea răspunderii penale”.
Corpul delict: o rangă metalică, recunoscut ca corp delict, prin ordonanța OUP 
din 01.09.2025 și care se păstrează în camera de păstrare a corpurilor delicte a IP 
Sîngerei (f.d. 42-43) – de nimicit după devenirea sentinței definitive. 
Privitor la acțiunea civilă înaintată de Agenția Teritorială Nord a Companiei 
Naționale de Asigurări în Medicină, instanța de judecată reține următoarele. 
La data de 01.12.2025, Agenția Teritorială Nord a Companiei Naționale de 
Asigurări în Medicină a depus cerere de chemare în judecată prin care a solicitat 
încasarea din contul inculpatului Popa Vladimir ***** prejudiciul material cauzat în 
sumă de 3296,99 lei, cheltuieli suportate pentru acordarea asistenței medicale în 
volumul prevăzut de Programul unic pentru Muntean Ana.
Conform art.15 al Legii cu privire la asigurarea obligatorie de asistență 
medicală nr.158-XIII din 27.02.1998, prejudiciul cauzat prin vătămare a integrităţii 
corporale sau prin altă vătămare a sănătăţii cuprinde şi cheltuielile medicale 
suportate în mod rezonabil de către cei apropiaţi persoanei vătămate în folosul ei. 
Conform art.2024 alin.(1) și alin.(2) Cod civil, (1) Persoana care a reparat prejudiciul 
cauzat de o altă persoană are dreptul la o acţiune de regres împotriva acesteia în 
mărimea despăgubirii plătite persoanei vătămate dacă legea sau contractul nu 
prevede altfel. (2) În cazul reparării prejudiciului în temeiul art.2007, statul are drept 
de regres faţă de persoana responsabilă din cadrul organelor de urmărire penală, al 
procuraturii sau al instanţei judecătoreşti, dacă vinovăţia acesteia este constatată prin 
sentinţă definitivă sau dacă, în cadrul unei proceduri disciplinare, s-a constatat 
intenţia ori neglijenţa gravă în acţiunile sau inacţiunile acesteia. 
Conform art.2028 alin.(1) Cod civil, În caz de vătămare a integrității corporale 
sau de altă vătămare a sănătății, autorul prejudiciului are obligația să compenseze 
persoanei vătămate salariul sau venitul ratat din cauza pierderii sau reducerii 
capacității de muncă, precum și cheltuielile suportate în legătură cu vătămarea 
sănătății – de tratament, de alimentație suplimentară, de protezare, de îngrijire 
străină, de cumpărarea unui vehicul special, de reciclare profesională etc.
Instanța notifică că, partea civilă Compania Națională de Asigurări în Medicină 
prin probatoriul prezentat și cercetat în ședință de judecată, a demonstrat că sumă 
totală de 3296,99 lei ce constituie cheltuielile suportate pentru tratamentul persoanei 
asigurate, părții vătămate Muntean Ana, achitate de Compania Națională de 
Asigurări în Medicină, circumstanțe care se confirmă prin materialele cererii de 
chemare în judecată. Mai mult ca atât, în ședința de judecată inculpatul Popa 
Vladimir ***** a recunoscut acțiunea civilă înaintată de Compania Națională de 
Asigurări în Medicină și a relatat că este de acord să achite prejudiciul material 
cauzat.  
În conformitate cu prevederile art. 395 alin. (1) pct. 5) Cod procedură penală, în 
dispozitivul sentinței de condamnare trebuie să fie arătată dispoziția privitoare la 
măsura preventivă ce se va aplica inculpatului până când sentința va deveni 
definitivă.
Instanţa constată că potrivit art. 175 alin. (1) şi (2) din Codul de procedură 
penală, măsurile cu caracter de constrângere prin care bănuitul, învinuitul, inculpatul 
este împiedicat să întreprindă anumite acţiuni negative asupra desfăşurării procesului 
penal, securităţii şi ordinii publice sau asupra asigurării executării sentinţei constituie 
măsuri preventive. Măsurile preventive sânt orientate spre a asigura buna desfăşurare 
a procesului penal sau a împiedica bănuitul, învinuitul, inculpatul să se ascundă de 
urmărirea penală sau de judecată, spre aceea ca ei să nu împiedice stabilirea 
adevărului ori spre asigurarea de către instanţă a executării sentinţei.
Reieşind din conţinutul art. 178 alin. (2) Cod de procedură penală, obligarea de 
a nu părăsi ţara constă în îndatorirea impusă inculpatului de către instanţa de 
judecată de a nu părăsi ţara fără încuviinţarea organului care a dispus această 
măsură, precum şi în îndeplinirea altor obligaţii prevăzute la alin. (1) din acelaşi 
articol.
Se aplică în privința inculpatului Popa Vladimir *****, măsura preventivă – 
obligarea de a nu părăsi țara până la intrarea în vigoare a prezentei sentințe.
În urma celor stabilite, conducându-se de prevederile art. 80 1, 67 și art. 201 1 
alin. (1) lit. a) Cod penal și art.364 1, art. 382, art.384-386, art. 389 Cod de procedură 
penală, instanța de judecată,-
H O T Ă R Ă Ş T E :
Se recunoaște vinovat  şi  se condamnă Popa Vladimir *****, născut la *****, 
domiciliat în satul *****, raionul Sîngerei, IDNP: *****, de comiterea infracțiunii 
prevăzută de art. 201 1 alin. (1) lit. a) Cod penal, fiindu-i stabilită o pedeapsă sub 
formă de închisoare pe un termen de 1 (un) an, cu executarea pedepsei într-un 
penitenciar de tip semiînchis.   
În conformitate cu art. 90 Cod penal, se suspendă condiționat pedeapsa cu 
închisoare stabilită lui Popa Vladimir *****, născut la *****, domiciliat în satul 
*****, raionul Sîngerei, IDNP: *****, cu o perioadă de probațiune de 1 (unu) ani, 
cu condiția că în perioada de probațiune nu va săvârși o nouă infracțiune și prin 
respectarea condiţiilor probaţiunii, va îndreptăţi încrederea ce i s-a acordat.
În baza art. 90 alin. (6) lit. a) și b) Cod penal, se obligă Popa Vladimir *****, 
născut la *****, domiciliat în satul *****, raionul Sîngerei, IDNP: *****, ***** în 
termenul de probațiune să se prezinte la organul de probaţiune la datele fixate de 
acesta și să anunţe în scris, în prealabil, despre schimbarea domiciliului sau orice 
deplasare care depășește 5 zile.
Se aplică în privința lui Popa Vladimir *****, născut la *****, domiciliat în 
satul *****, raionul Sîngerei, IDNP: *****, măsura preventivă  obligaţia de a nu 
părăsi ţara pană la devenirea sentinţei definitive.
Se încasează de la Popa Vladimir *****, născut la *****, domiciliat în satul 
*****, raionul Sîngerei, IDNP: *****, în beneficiul statului suma de 320 (trei sute 
douăzeci) lei, cu titlu de cheltuieli judiciare suportate la urmărirea penală.
Acțiunea civilă.
Se încasează de la Popa Vladimir *****, născut la *****, domiciliat în satul 
*****, raionul Sîngerei, IDNP: *****, în beneficiul părții civile Agenției Teritoriale 
Nord a Companiei Naționale de Asigurare în Medicină, IDNO: 1007601007778, 
suma în mărime de 3296,66 (trei mii două sute nouăzeci și șase, 66) lei, cu titlu de 
asistență medicală. 
Corpul delict: o rangă metalică, recunoscut ca corp delict, prin ordonanța OUP 
din 01.09.2025 și care se păstrează în camera de păstrare a corpurilor delicte a IP 
Sîngerei (f.d. 42-43) – de nimicit după devenirea sentinței definitive. 
Sentința este cu drept de atac în ordine de recurs în Curtea de Apel Nord în 
termen de 15 (cincisprezece) zile, prin intermediul Judecătoriei Bălți sediul Sîngerei, 
invocându-se doar erorile procesuale şi măsura de pedeapsă stabilită. 
Preşedintele şedinţei, 
Judecătorul                                                         Gheorghe CUGUT