Dosar nr.5r-494/2025                                          
/4-25149563-38-5r-4-23102025/                               
Republica Moldova
Judecătoria Orhei sediul Rezina
Hotărâre
11.12.2025                                                                                                                                    
or.Rezina
Instanţa de judecată având în componenţă: 
Preşedintele şedinţei, judecătorul Igor Negreanu
Grefier Natalia Bernevec 
Cu participarea contravenientului Cunişevschi Victor
În lipsa agentului constatator legal citat
a examinat în şedinţă judiciară publică contestaţia depusă la 20.10.2025 de către 
Cunişevschi Victor împotriva procesului verbal cu privire la contravenție 
nr.MAI06 409844 din 14.05.2025 întocmit în baza art.47 1 alin.(1) din Codul 
contravențional.
Potrivit contestaţiei, sancţiunea i-a fost aplicată pe nedrept. El nu a primit 
bani şi nu a participat la activităţi politice sau acţiuni ce pot fi interpretate ca 
finanţare ilegală. Mai mult de doi ani nu locuieşte la adresa de domiciliu indicată 
în actele de identitate. Este apolitic şi nu a participat la alegeri prezidenţiale din 
2024 fapt ce poate fi verificat prin cercetarea listelor electorale.
Procesul verbal a fost întocmit fără probe şi fără acordarea dreptului de a se 
apăra.
Solicită anularea procesului verbal.
Mai solicită autorul să fie repus în termenul de contestare deoarece a aflat 
despre procesul verbal doar la 10.10.2025 după ce a fost la executorul 
judecătoresc fiindu-i blocat cardul bancar.
Tot astfel, procesul verbal a fost întocmit de către martorul asistent.
În şedinţa de judecată, autorul contestaţiei s-a prezentat, şi a solicitat 
admiterea contestaţiei reiterând motivele expuse în ea.
Agentul constatator nu s-a prezentat la şedinţa de judecată ci a înaintat o 
cerere prin care a solicitat examinarea cauzei în lipsa sa cu adoptarea unei decizii 
legale, prezentând o referinţă dar şi un şir de copii ale unor înscrisuri pe care le 
invocă drept probe:
-         Un tabel cu date privind numărul de telefon şi un alt tabel fără descriere;
-         Citaţie pe numele contravenientului pentru prezentare la organul de poliţie în 
ziua de 16.04.2025.
-         Raport privind înregistrarea contravenţiei RAP 486024 din 08.04.2025,
-         Raport din 08.04.2025 privind înregistrarea demersului INSP în R-2 al IP 
Rezina;
-         Ordonanţa din 08.04.2025 privind pornirea procesului contravenţional 
nr.20258000021 în temeiul art.471 din Codul contravenţional;
-         Ordonanţa din 08.04.2025 privind PROPUNEREA formării unui grup de 
constatare şi documentare;
-         Scrisoarea nr.34/17/1-3595 din 07.04.2025 a Inspectoratului Naţional de 
Securitate Publică de expediere a unor „materiale şi probe” către IP Rezina 
spre examinare potrivit art.471 din Codul contravenţional;
-         Raport de analiză informaţional-criminală efectuat la 07.02.2025 în cauza 
penală nr.2023970322 conform elementelor constitutive ale infracţiunii 
prevăzute de art.1813 şi art.243 alin.(3) lit.a) şi b) din Codul penal;
-         Încheierea şi mandatul judecătorului de instrucţie Vladislav Negru nr.13-
2237/2025 din 01.04.2025 privind autorizarea folosirii datelor obţinute în urma 
măsurilor speciale de investigaţie din cauza penală nr.2023970322 în cauza 
RAP01 433516;
-         Încheierea judecătorului de instrucţie Alina Gorceac nr.13-7920/2024 din 
22.10.2024 privind autorizarea măsurilor speciale de investigaţie în cauza 
penală nr. 2023970322;
Examinând contestaţia şi completările depuse, referinţa agentului constatator 
şi actele anexate, instanţa de judecată atestă următoarele:
Articolul 47 1 alin.(1) din Codul contravenţional incriminează pretinderea, 
acceptarea sau primirea, personal sau prin mijlocitor, de către un alegător a 
bunurilor, serviciilor, privilegiilor sau avantajelor sub orice formă, care nu i se 
cuvin, pentru sine sau pentru o altă persoană, în scopul exercitării sau al 
neexercitării unor drepturi electorale în cadrul alegerilor, inclusiv al alegerilor 
regionale, dacă fapta nu constituie infracţiune.
Potrivit procesului verbal cu privire la contravenţie nr.MAI06 409844 din 
14.05.2025 întocmit de către agentul constatator Mihail Cojocari, Cunişevschi 
Victor, în perioada lunilor august 2024 – octombrie 2024, în *****, a acceptat, 
primit personal mijloace băneşti care nu i se cuvin pentru sine de la partidul 
politic Victoria Şor în scopul susţinerii partidului în cadrul scrutinului electoral şi 
referendumului constituţional din toamna anului 2024.
Fapta lui Cunişevschi Victor a fost calificată de către agentul constatator în 
baza art.471 alin.(1) din Codul contravenţional iar prin decizia din aceeași dată lui 
Cunişevschi Victor i-a fost aplicată sancţiunea amenzii în mărime de 500 u.c.
Conform art.5 Cod Contravențional, nimeni nu poate fi declarat vinovat de 
săvîrşirea unei contravenţii, nici supus sancţiunii contravenţionale decît în 
conformitate cu legea contravenţională iar în conformitate cu cerinţele art.7 din 
Codul contravenţional, persoana poate fi sancţionată numai pentru contravenţia în 
a cărei privinţă este dovedită vinovăţia sa, cu respectarea normelor prezentului 
cod.
Primordial, instanţa de judecată atrage atenţia că procesul verbal a fost 
întocmit în lipsa contravenientului şi la dosar nu au fost anexate probe că persoana 
a fost citată pentru data de 14.05.2025 la organul de poliţie, în calitatea sa 
procesuală de contravenient, şi în concret - pentru întocmirea procesului verbal.
La dosar există o citaţie pe numele acestei persoane pentru 16 aprilie 2025 
„pentru a fi întreprinse măsuri procesuale” în cadrul procesului contravenţional.
Totuşi, instanţei nu i s-a prezentat probe că această citaţie a fost recepţionată 
de către contravenient sau de către alte rude ale acestuia precum nici dacă au fost 
depuse la poştă.
Prin urmare, instanţa de judecată nu are temei de a pune la îndoială faptul 
sesizat de contravenient că el nici nu a cunoscut despre faptul că este citat la poliţie 
şi implicit – nu are temei de a nu crede pe acesta când afirmă că a făcut cunoştinţă 
cu procesul verbal cu privire la contravenţie doar la executorul judecătoresc pe data 
de 10.10.2025, motiv pentru care admite cerinţa acestuia şi îl repune în termenul de 
contestare, contestaţia fiind depusă la organul care a emis procesul verbal în mai 
puţin decât 15 zile din data invocată de contravenient ca fiind cea la care a luat 
cunoştinţă despre procesul verbal – 10.10.2025, termen care se încadrează în cel 
prevăzut de art.448 din Codul contravenţional.
Instanţa de judecată analizând prin prisma corespunderii procesului verbal cu 
privire la contravenţie rigorilor art.443 din Codul contravenţional, identifică vicii 
majore de întocmire a procesului verbal cu privire la contravenţie.
În cuprinsul procesului verbal cu privire la contravenţie, agentul constatator, 
întocmind procesul verbal cu privire la contravenţie în lipsa persoanei, contrar 
prevederilor art.443 alin.(6) din Codul contravenţional potrivit cărora faptul 
absenţei persoanei citate în mod legal pentru încheierea procesului-verbal cu 
privire la contravenţie ori al refuzului acesteia de a semna procesul-verbal se 
consemnează în procesul-verbal şi se certifică prin semnătura a cel puţin un 
martor, indicându-se şi datele de identificare ale acestuia (numele, prenumele, 
adresa de domiciliu şi numărul de telefon). În cazul imposibilităţii de identificare a 
unui martor, agentul constatator consemnează în procesul-verbal motivele 
obiective ale lipsei martorului şi documentează, prin orice mijloace tehnice 
disponibile (audio/video), refuzul persoanei de a semna procesul-verbal, nu a 
indicat vre-un martor asistent şi nici nu a consemnat în procesul-verbal motivele 
obiective ale lipsei martorului.
Asemenea vicii sunt determinante pentru constatarea nulităţii absolute a 
procesului verbal cu privire la contravenţie, expres prevăzută de art.445 alin.(1) din 
Codul contravenţional, induc în mod clar ideea nerespectării principiului legalităţii 
la documentarea acţiunilor lui Cunişevschi Victor, afectând în mod esenţial fondul 
cauzei şi implicit - nu pot menţine caracterul de legalitate al procesului verbal cu 
privire la contravenţie.
Potrivit prevederilor art.445 alin.(1) din Codul contravenţional, 
neconsemnarea în procesul-verbal cu privire la contravenţie a circumstanţelor 
comiterii şi încadrării juridice a faptei contravenţionale săvîrşite şi a datei 
comiterii acesteia, ... atrage nulitatea absolută a procesului-verbal iar potrivit 
alin.(2), celelalte încălcări ale art.443 sau ale altor norme imperative din 
prezentul cod pot să ducă la nulitatea procesului-verbal cu privire la contravenţie 
doar în cazul în care acestea afectează în mod esenţial fondul cauzei.
Pentru aceste motive, instanţa de judecată nici nu v-a purcede la analiza 
circumstanţelor de fond ale cauzei, viciile de procedură identificate în raport cu 
corectitudinea întocmirii procesului verbal cu privire la contravenţie atrăgând 
nulitatea absolută a procesului verbal cu privire la contravenţie, nulitate imposibil 
de înlăturat.
Potrivit prevederilor art.461 din Codul contravenţional, în cazul în care, pe 
parcursul judecării cauzei, se constată unul din temeiurile prevăzute la art.441 sau 
445 alin.(1), instanţa de judecată încetează procesul contravenţional.
Reieşind din cele invocate în partea descriptivă a prezentei hotărâri, 
conducându-se de prevederile art.374, 394-395, 441, 445, 448, 452-458, 460 şi 462 
din Codul contravenţional, instanţa de judecată admite cerinţa contravenientului de 
repunere în termenul de contestare, îl repune pe Cunişevschi Victor în termenul de 
contestare, admite contestația depusă la 20.10.2025 de către Cunişevschi Victor, 
declară nul procesul verbal cu privire la contravenție nr.MAI06 409844 din 
14.05.2025 întocmit în baza art.471 alin.(1) din Codul contravențional şi decizia de 
sancţionare şi încetează procesul contravenţional în privinţa lui Cunişevschi 
Victor.
Hotărârea poate fi atacată cu recurs la Curtea de Apel Nord în termen de 15 
zile prin intermediul Judecătoriei Orhei sediul Rezina.
Judecător 
Igor NEGREANU