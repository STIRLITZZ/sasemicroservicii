Dosarul nr. 4-36/2025                                                                       /4-25018186-38-4-
11022025/
H O T Ă R Â R E
În numele Legii
12 decembrie 2025                                                                                                         
mun. Orhei
Judecătoria Orhei, sediul Central
Instanța de judecată, în componența:
Președintelui ședinței, judecătorului                             Eugeniu 
CIUBOTARU
Grefieră                                                                   Diana 
STOVBÎR
Cu participarea:
Victimei             Ion 
PARFENE
Persoanei în a cărei privinţă a fost pornit proces contravenţional, Victor 
ZELENEȚCHI
Apărătorului, avocatul                                                                                   Sveatoslav 
SAVIN
Agentului constatator              Ion 
JINGAN 
                                    
examinând în sediul instanței, în ședința publică, în limba română, cauza 
contravențională în privința lui Victor Zelenețchi, născut la *****cod numeric personal 
*****, moldovean, cetățean a Republicii Moldova, domiciliat în mun. *****, *****, nr. 
1, învinuit de comiterea contravenției prevăzută de art. 336 alin. (1) din Codul 
contravențional, 
a constatat:
        Victor Zelenețchi, la 01 decembrie 2024, aproximativ la ora 1:33 min., în timp ce se 
afla pe *****, nr. 1 din *****, nu s-a subordonat cerințelor legale ale polițistului Ion 
Parfene de a-l însoți la IP Orhei.
         La 07 februarie 2025, în privința lui Victor Zelenețchi de către agentul constatator 
al IP Orhei, Ion Jingan, a fost întocmit procesul-verbal nr. MAI06 576873, în temeiul 
contravenției prevăzută de art. 336 alin. (1) din Codul contravențional.
         La 11 februarie 2025, potrivit art. 395 alin. (1) din Codul contravențional, procesul-
verbal cu privire la contravenție a fost remis conform competenței spre examinare în fond 
și adoptarea deciziei Judecătoriei Orhei, sediul Central.
         În ședința de judecată, agentul constatator al IP Orhei, Ion Jingan a declarat că 
susține procesul-verbal întocmit în privința lui Victor Zelenețchi, a solicitat recunoașterea 
vinovăției cestuia și aplicarea unei pedepse sub formă de amendă. 
         În ședința de judecată, victima Parfene Ion a declarat că în noaptea de 01 decembrie 
2025, era la serviciu. Fiind la o chemare, i s-a comunicat că Victor Zelenețchi merge la 
volanul automobilului. Patrula în regiune cu echipajul și l-a văzut pe Victor Zelenețchi în 
fața porții domiciliului său. Cînd s-a apropiat de acesta, ultimul a opus rezistență și a 
încercat să se ducă în ogradă pentru a nu fi reținut. Urmare a acțiunilor cet. Victor 
Zelenițchi, i-a aplicat cătușele. După reținere, Victor Zelenețchi a fost transportat la 
Inspectoratul de Poliție Orhei, apoi dus la spital pentru preluarea probelor. Patrula 
împreună cu colegul Ion Pascaru.
        Persoana în a cărei privinţă a fost pornit proces contravenţional, Victor Zelenețchi, 
în ședința de judecată, fiind audiat, a declarat că la 01 decembrie 2025, în jurul orei 01:03 
min, se afla la volanul automobilului în fața domiciliului din *****. Automobilul era 
stopat, iar el a ieșit pentru a deschide porțile și a da automobilul în ogradă. În acel 
moment, s-a apropiat echipajul de poliție. Nu a opus rezistența și nu a încercat să fugă. 
Echipajul de patrulare a venit în fața porții, unde a fost stopat. I s-a propus să fie supus 
examinării alcoolscopice în vederea stabilirii stării de ebrietate, însă el a refuzat. A 
menționat că erau două echipaje de poliție și era clar că nu a avut cum să opună 
rezistență, doar a refuzat prelevarea probelor.
       Apărătorul contravenientului, avocatul Sveatoslav Savin în ședința de judecată a 
susținut că solicită încetarea procesului-verbal întocmit în privința lui Victor Zelenețchi, 
or pe faptul dat deja este o sentință de condamnare definitivă. Nu există dublă 
încriminare, dumnealui a comis ori o infracțiune ori o contravenție. După cum a 
specificat și anterior, la ora când i se încriminează lui Zelenețchi Victor precum că a 
refuzat să fie escortat la IP Orhei, el deja se afla în custodia statului, adică erau puse 
cătușele la ora 01 33. El era reținut pe dosar penal. D-lui a fost documentat că a refuzat să 
fie testat, dar nu că a refuzat să fie escortat la IP Orhei. Cu atât mai mult, el a fost escortat 
și la Spitalul raional Orhei pentru a fi prelevate probe, deoarece el a refuzat să fie supus 
testării. Consideră că nu există vreo probă care să demonstreze vinovăția clientului său în 
comiterea contravenției prevăzute de art. 336 alin. (1) CC. Mai mult ca atât, în cadrul 
examinării procesului contravențional,  chiar și până în momentul dat, totuși nu este clar 
cine a audiat victima respectivă, care este prejudiciul cauzat victimei, sub aspect moral, 
material sau fizic. Nu este demonstrat ce suferințe, care sunt cheltuielile suportate de 
către victimă, adică s-a audiat victima din oficiu. Nu există nicio cerere din partea 
victimei să fie recunoscut el în această calitate. Din toate aceste circumstanțe, a solicitat 
încetarea procesului contravențional pornit în privința lui Zelenețchi Victor.    
       Examinând materialele cauzei contravenționale, audiind opinia participanților la 
proces, instanța de judecată consideră că procesul contravențional pornit în privința lui 
Victor Zelenețchi urmează a fi încetat, reieșind din considerentele ce succed.
        În sensul art. 462 din Codul contravențional, atunci când examinează cauza 
contravențională, instanța de judecată pronunță una dintre cele două soluții:
a) soluția privind încetarea procesului contravențional; sau
b) soluția cu privire la vinovăția persoanei de săvârșirea contravenției imputate și, după 
caz, stabilirea sancțiunii contravenționale, aplicarea măsurii de siguranță sau înlăturarea 
executării sancțiunii.
   Conform art. 336 alin. (1) din Codul contravențional, nesubordonarea cu rea-voinţă 
dispoziţiei sau cererii legitime a procurorului, a ofiţerului de urmărire penală, a ofiţerului 
de informaţii şi securitate, a angajatului cu statut special al Ministerului Afacerilor 
Interne, a altei persoane, aflate în exerciţiul funcţiunii sau al datoriei obşteşti de asigurare 
a securităţii statului, de menţinere, asigurare şi restabilire a ordinii publice, de asigurare a 
siguranţei circulaţiei rutiere, de executare a hotărârilor instanţei de judecată şi a 
documentelor executorii şi de combatere a criminalităţii și se sancţionează cu amendă de 
la 24 la 36 de unităţi convenţionale sau cu muncă neremunerată în folosul comunităţii de 
la 30 la 60 de ore.
    În conformitate cu art. 7 din Codul contravențional, persoana poate fi sancționată 
numai pentru contravenția în a cărei privință este dovedită vinovăția sa, cu respectarea 
normelor Codului contravențional.
    Potrivit alin. (2) art. 381 din Codul contravențional, orice persoană are dreptul la 
examinarea și la soluționarea cauzei sale în mod echitabil, în termen rezonabil, de 
conformitate cu prezentul cod, iar în conformitate cu alin.(4), autoritatea competentă să 
soluționeze cauza contravențională are obligația de a lua toate măsurile prevăzute de lege 
pentru cercetarea sub toate aspectele, completă și obiectivă, a circumstanțelor cauzei, de a 
evidenția atât circumstanțele care dovedesc vinovăția persoanei, cât și cele care 
dezvinovățesc persoana în a cărei privință a fost pornit proces contravențional, precum și 
circumstanțele atenuante sau agravante.
    Din perspectiva Convenției Europene a Drepturilor Omului, faptele contravenționale 
se pot încadra în sfera cauzelor penale. Astfel, în materie contravențională au fost 
recunoscute garanțiile procedurale specificate materiei penale, printre care și prezumpția 
de nevinovăție, prevăzute de art.6 (2) din Convenție.
    În conformitate cu art. 425 alin. (1)-(3) CC, probele reprezintă elemente de fapt 
dobândite în modul stabilit de cod, care servesc la constatarea existenței sau a inexistenței 
contravenției, la identificarea făptuitorului, la constatarea vinovăției și la cunoașterea 
altor circumstanțe importante pentru justa soluționare a cauzei. Aprecierea probelor se 
face de către persoana competentă să soluționeze cauza contravențională, potrivit 
convingerii sale pe care și-a format-o atunci când a cercetat toate probele administrate în 
raport cu circumstanțele constatate ale cauzei și în baza legii.
     În calitate de probe se admit elementele de fapt constatate prin intermediul 
următoarelor mijloace: procesul-verbal cu privire la contravenție, procesul-verbal de 
ridicare a obiectelor și documentelor, procesul-verbal de percheziție, explicațiile 
persoanei în a cărei privință a fost pornit proces contravențional, depozițiile victimei, ale 
martorilor, înscrisurile, înregistrările audio sau video, fotografiile, corpurile delicte, 
obiectele și documentele ridicate, constatările tehnico-științifice și medico-legale, 
raportul de expertiză.
    Reieșind din natura penală a contravenției, stabilită prin cauza Ziliberberg vs 
Moldova (01 mai 2005), în vederea asigurării unui proces echitabil conform exigențelor 
instituite de art.6 par.2 CEDO, agentul constatator prin prisma art.440 alin.(1) Cod 
Contravențional al RM și prin prisma cauzei Anușca vs Moldova (18 iulie 2010), urma să 
exercite o investigație completă, nepărtinitoare și obiectivă în vederea acumulării 
materialului probator suficient și concludent pentru stabilirea circumstanțelor importante 
ale cauzei, determinarea existenței faptei contravenționale, încadrarea juridică a faptei 
contravenționale și administrarea probelor invocate în apărarea sa de către ultimul.
    Potrivit prevederilor art. 374 alin. (2) Cod contravențional, procesul contravențional 
este activitatea desfășurată de autoritatea competentă, cu participarea părților și a altor 
persoane titulare de drepturi și de obligații, având ca scop constatarea contravenției, 
examinarea și soluționarea cauzei, constatarea cauzelor și condițiilor care au contribuit la 
săvârșirea contravenției.
    Urmare a cercetării judecătorești, instanța constată că prin procesul-verbal cu privire 
la contravenție, seria MAI06 576873 din 07 februarie 2025, Victor Zelenețchi a fost 
acuzat de către agentul constatator al IP Orhei, Ion Jingan de comiterea contravenției 
prevăzute de art. 336 alin. (1) din Codul contravențional, și anume de faptul că el la 01 
decembrie 2024, ora 1:33 min., în timp ce se afla pe *****, nr. 1 din *****,  nu s-a 
subordonat la cerințele legale ale polițistului  Ion Parfene, de a-l însoți la IP Orhei. 
    Instanța de judecată apreciază că agentul constatator își întemeiază concluzia cu 
privire la vinovăția lui Victor Zelenețchi pe următoarele probe:
-         Raportul privind înregistrarea contravenției din 13 decembrie 2024, înregistrat cu 
nr. 571 seria RAP01 564510 (f.d.7);
-         Conținutul raportului explicativ din 01 decembrie 2024, a agentului de poliție, 
Parfene Ion, adresată către șeful IP Orhei, în care au fost fixate argumentele 
invocate de acesta, înregistrată la 09 decembrie 2024 în R-2 al IP Orhei (f.d.8); 
-         Conținutul procesului-verbal, fără dată, de audiere a lui Ion Parfene în calitate de 
victimă, în care au fost fixate argumentele invocate de acesta (f.d.9);
-         Conținutul procesului-verbal din 07 februarie 2025, de audiere a persoanei în 
privința căreia a fost pornit proces contravențional Victor Zelenețchi, în care au fost 
fixate argumentele invocate de aceasta, referitor la incidentul din 01 decembrie 
20224 (f.d.11); 
-         Încheierea din 07 februarie 2025 despre rezultatele verificării sesizării înregistrate 
în REI-2 al IP Orhei cu nr. 10765 din 01.12.2024 (f.d.6).
         În conformitate cu jurisprudența relevantă a Curții Europene a Drepturilor Omului, 
instanțele de judecată sunt obligate să demonstreze vinovăția inculpatului prin adoptarea 
unor soluții motivate. Lipsa motivelor reprezintă o încălcare a dreptului la un proces 
echitabil: ...în cazul în care instanțele judecătorești naționale se abțin de a da un răspuns 
special și explicit la cele mai importante întrebări, fără a-i oferi părții care le-a formulat 
posibilitatea de a ști dacă o anumită susținere a fost neglijată sau respinsă, acest fapt va fi 
considerat o încălcare a dreptului la un proces echitabil. (Ruiz Torija v. Spania, 9 
decembrie 1994, § 29; Papon v. Franța (nr. 2), dec., 15 noiembrie 2001; Boldea v. 
România, 15 februarie 2007, § 30).
        Cu referire la cele indicate, instanța de judecată consideră că probele cercetate în 
procesul contravențional nu sunt capabile de a demonstra indubitabil vinovăția lui Victor 
Zelenițchi în comiterea contravenției prevăzute de art. 336 alin. (1) din Codul 
contravențional, din considerentele ce succed.
        Potrivit procesului-verbal cu privire la contravenție nr. MAI06 576873 din 07 
februarie 2025, lui Victor Zelenețchi îi este incriminată contravenția prevăzută la art. 336 
alin. (1) din Codul contravențional. 
        Este de menționat că, pentru respectarea garanțiilor procedurale specifice în materie 
penală în ceea ce privește dreptul la un proces echitabil, printre care și prezumția de 
nevinovăție, prevăzută de art. 6 paragraful 2 din Convenția Europeană a Drepturilor 
Omului, instanța de judecată verifică legalitatea și temeinicia procesului-verbal cu privire 
la contravenție analizînd cuprinsul acestuia prin raportare la cerințele imperative 
prevăzute de legea contravențională prin prisma existenței temeiurilor de declarare a 
nulității absolute sau relative.
         Sub aspectul legalității procesului-verbal, instanța de judecată observă că motivele 
de nulitate absolută a actului pot fi invocate atât de către părți, cât și din oficiu de către 
instanță, pentru asigurarea respectării principiilor legalității și dreptății stabilite expres de 
art. 5 și 7 din Codul contravențional. 
        Din perspectiva Convenției Europene a Drepturilor Omului, faptele contravenționale 
pot intra în domeniul penal, în sensul autonom european. Astfel, în materie 
contravențională au fost recunoscute garanțiile procedurale specifice materiei penale în 
privința dreptului la un proces echitabil, între care şi prezumția de nevinovăție prevăzută 
de §2 al art. 6 din Convenția Europeană a Drepturilor Omului.
       Reieșind din dispozițiile art. 443 din Codul contravențional, procesul-verbal cu 
privire la contravenţie va cuprinde: a) data (ziua, luna, anul), ora şi locul încheierii; b) 
calitatea, numele şi prenumele agentului constatator, denumirea autorităţii pe care o 
reprezintă; c) numele, prenumele, domiciliul, ocupaţia persoanei în a cărei privinţă a fost 
pornit procesul contravenţional, datele din buletinul lui de identitate sau, după caz, din alt 
act care stabileşte identitatea persoanei, iar în cazul persoanei juridice, denumirea, sediul, 
codul ei fiscal, datele persoanei fizice care o reprezintă; d) fapta contravenţională, locul şi 
timpul săvîrşirii ei, circumstanţele cauzei care au importanţă pentru stabilirea faptelor şi 
consecinţelor lor juridice, evaluarea eventualelor pagube cauzate de contravenţie; e) 
încadrarea juridică a faptei, norma materială contravenţională şi indiciile calificative ale 
elementelor constitutive ale contravenţiei; f) aducerea la cunoştinţa persoanei în a cărei 
privinţă a fost pornit procesul contravenţional şi a victimei a drepturilor şi obligaţiilor lor 
prevăzute la art.384 şi 387; g) obiecţiile şi probele pe care persoana în a cărei privinţă a 
fost pornit procesul contravenţional le aduce în apărarea sa, precum şi obiecţiile şi 
probele victimei;h) informaţii despre instituţia bancară şi despre modul de plată a 
amenzii.
       Reieșind din dispozițiile art. 445 alin. (1) din Codul contravențional, legiuitorul a 
prevăzut expres și exhaustiv temeiurile care atrag nulitatea absolută a procesului-verbal 
cu privire la contravenție, astfel încât, ne consemnarea în procesul-verbal cu privire la 
contravenție a mențiunilor privind numele, prenumele şi funcţia agentului constatator, 
numele, prenumele, data (ziua, luna, anul) întocmirii procesului-verbal, seria şi numărul 
actului de identitate şi numărul de identificare personal (IDNP) sau datele de identificare 
din buletinul de identitate provizoriu ale făptuitorului care renunță la numărul de 
identificare personal şi la evidența automatizată în Registrul de stat al populației, iar în 
cazul persoanei juridice – lipsa denumirii şi a sediului acesteia, a circumstanțelor 
comiterii şi încadrării juridice a faptei contravenționale săvârșite şi a datei comiterii 
acesteia, a semnăturii agentului constatator sau a martorului asistent, în cazul refuzului 
contravenientului de a semna, atrage nulitatea absolută a procesului-verbal. (2) Celelalte 
încălcări ale art.443 sau ale altor norme imperative din prezentul cod pot să ducă la 
nulitatea procesului-verbal cu privire la contravenţie doar în cazul în care acestea 
afectează în mod esențial fondul cauzei.
       Examinând materialele cauzei contravenționale în susținerea învinuirii aduse lui 
Victor Zelenețchi prin procesul-verbal cu privire la contravenție nr. MAI06 576873 din 
07 februarie 2025, încheiat de către agentul constatator al IP Orhei, Ion Jingan, instanța 
de judecată nu a stabilit încălcarea a careva drepturi și libertăți ale lui Victor Zelenețchi, 
procesul-verbal cu privire la contravenție nr. MAI06 576873 fiind întocmit la 07 
februarie 2025, în prezența acestuia, cu explicarea tuturor drepturilor și obligațiilor 
procedurale prevăzute de art. 34, 378, 384, 387 și 448 din Codul contravențional, Victor 
Zelenețchi semnând procesul-verbal.
       În acest context, respectiv se notează că analizînd actul de învinuire sub aspectul 
legalității sale, instanța de judecată va cerceta dacă în cauză sunt întrunite cerințele de 
formă ale procesului-verbal cu privire la contravenție, așa cum sunt impuse în mod 
imperativ de dispozițiile art. 443 din Codul contravențional referitor la mențiunile 
obligatorii ce trebuie prevăzute sub sancțiunea nulității. 
       Astfel, așa cum se arată în cuprinsul articolului menționat supra, descrierea faptei 
trebuie făcută cu indicarea tuturor împrejurărilor, întrucât procesul-verbal cu privire la 
contravenție reprezintă principalul act probator al săvârșirii unei contravenții. El trebuie 
sa conțină toate elementele pe baza cărora să se poată cerceta de către instanța de 
judecată dacă s-a comis o asemenea faptă în realitate și dacă poate opera în concret 
răspunderea contravențională a unei persoane. Prin lipsa unei descrieri corespunzătoare a 
faptei contravenționale se aduce atingere prezumției de nevinovăție de care trebuie să 
beneficieze contravenientul. 
       În această ordine de idei, studiind conținutul procesului-verbal din 07 februarie 2025, 
instanța atestă că în cuprinsul acestuia, agentul constatator Ion Jingan, a indicat în calitate 
de victimă pe Parfene Ion, care a fost audiat în această calitate (f.d.9).
       Potrivit prevederilor art. 387 din Codul contravențional, este victimă persoana fizică 
sau persoana juridică căreia, prin contravenţie, i-au fost cauzate prejudicii morale, fizice 
sau materiale. (2) Victima îşi realizează drepturile şi îşi execută obligaţiile personal ori 
prin reprezentanţi, în condiţiile legii. Dacă victima este un minor sau o persoană în stare 
de iresponsabilitate, drepturile ei sînt realizate de reprezentanţii săi legali în modul 
stabilit de prezentul cod. (3) Victima are dreptul: a) la înregistrarea neîntîrziată a cererii 
sale în modul stabilit, la soluţionarea cererii de către agentul constatator, la informare 
privitor la decizia adoptată; b) să prezinte documente, alte mijloace de probă în vederea 
confirmării pretenţiilor sale; c) să-şi retragă cererea în cazurile prevăzute de lege; d) să 
atace decizia autorităţii competentă să soluţioneze cauza contravenţională; e) să fie 
asistată în procesul contravenţional de un apărător ales; e 1) să ia cunoştinţă de toate 
procesele-verbale ale acţiunilor procesuale la care a participat, să ceară completarea 
acestora sau includerea obiecţiilor sale în procesul-verbal; e 2) să ia cunoştinţă de 
materialele dosarului contravenţional după încheierea acţiunilor agentului constatator 
întreprinse în vederea constatării faptei contravenţionale şi după remiterea dosarului spre 
examinare şi să noteze orice informaţii din dosar; f) să i se elibereze, la cerere, în cel mult 
24 de ore, copii de pe procesul-verbal cu privire la contravenţie, deciziile luate şi 
hotărîrile adoptate în cauza respectivă; g) să i se elibereze, la solicitare scrisă sau verbală, 
copii de pe alte materiale ale dosarului contravenţional decât cele indicate la lit.f) cu 
respectarea regimului informaţiilor care constituie secret de stat, bancar, comercial, al 
informaţiilor oficiale cu acces limitat sau al datelor cu caracter personal. Copiile se 
eliberează contra unei plăţi stabilite de Guvern, care nu va depăşi cheltuielile suportate de 
către agentul constatator sau de către instanţa de judecată pentru eliberarea acestora. (4) 
Victima este prevenită în scris că răspunde pentru declaraţii calomnioase. (5) Victima 
este obligată: a) să se prezinte la citarea autorităţii competentă , să dea explicaţii la 
solicitarea acesteia; b) să prezinte, la cererea autorităţii competentă, documente şi alte 
mijloace de probă de care dispune, mostre pentru cercetare comparativă; c) să accepte, la 
cererea autorităţii competentă, a fi supusă examenului medical în cazul în care pretinde că 
i s-a cauzat un prejudiciu fizic; d) să se supună dispoziţiilor legitime ale reprezentantului 
autorităţii competentă sau ale preşedintelui şedinţei de judecată. (6) Victima are şi alte 
drepturi şi obligaţii prevăzute de prezentul cod.
         Prin urmare, nu este clar din care considerente, agentul constatator Ion Jingan, a 
indicat calitatea de victimă a lui Ion Parfene (f.d.10), or din raportul explicativ depus de 
acesta rezultă că „a fost implicat în cadrul serviciului de patrulare cu colegul de serviciu 
agent-superior Ion Pascaru…Ulterior a plecat de la solicitare și patrulând segmentul 
***** a întâlnit colegii de la Direcția INSP cu automobilul de model Skoda cu n/î MAI 
9709 ulterior purtând o discuție cu aceștia a fost observat un microbus de model Ford 
care avea un mers neuniform, unde colegii de la Direcția INSP cu automobilul de model 
Skoda cu n/î MAI 9709 au pornit în cel mai scurt timp după el unde persoana ce se afla 
la volanul mașinii a încercat să se eschiveze și să fugă în domiciliul sau unde a dat 
suport colegilor Direcția INSP cu automobilul de model Skoda cu n/î MAI 9709 unde 
persoana avea un comportament agresiv și neadecvat nu se conforma cerințelor legale 
ale angajaților de poliție și conducându-se după prevederile Ord. MAI 311 din 
17.11.2025 cap.2, secțiunea 3 pct.19, putem califica atitudinea persoanei conform 
subpunctului 2, ca fiind una de agresivitate redusă, acționând conform Ord. MAI 311 din 
17.11.2025 cap.2 secțiunea 4 pct. 22 subpunctul 3, adversarului i-au fost aplicate 
cătușele din dotare pentru efectuarea controlului corporal…Ulterior, persoana a fost 
escortată la sediul IP Orhei, unde i-au fost scoase cătușele.” . 
         Astfel, din materialele cauzei contravenționale, cercetate în cadrul ședinței de 
judecată în instanța a constatat că din cumulul de probe administrate de agentul 
constatator nu atestă că Victor Zelenețchi a săvârșit contravenția imputată prevăzută de 
art. 336 alin. (1) Cod contravențional.
        Totodată, se reține faptul că deși agentul constatator are obligația de a proba 
vinovăția persoanei, la caz nu și-a îndeplinit atribuțiile, or acesta s-a limitat la declarațiile 
pretinsei victime Ion Parfene, deși urma a întări pozițiile date de acesta prin alte probe 
pertinente și concludente, prin audierea martorilor oculari, altor colaboratori ai poliției 
aflați la fața locului,  iar avînd în vedere faptul că societatea este într-o continuă 
dezvoltare digitalizată, la caz nu au fost ridicate sau cercetate presupuse înregistrări video 
ș.a.
       Tot aici, instanța remarcă că în cadrul ședinței de judecată, la etapa audierii sale, 
victima a dat declarații vagi, reproducînd careva circumstanțe, dar fără a explica clar și 
răspicat care au fost acțiunile de nesubordonare, unde se afla Victor Zelenețchi și cum au 
decurs evenimentele de pînă la reținere și după (important pentru a clarifica dacă există 
sau nu dubla incriminare).
        În aceeași ordine de idei, instanța remarcă că potrivit procesului-verbal de reținere 
(f.d.60), Vitor Zelenețchi, la 01 decembrie 2024, ora 01:33 min. a fost reținut în temeiul 
art. 264 1 alin. (3) Cod penal pe semnele „refuzul, împotrivirea sau eschivarea 
conducătorului mijlocului de transport de la testarea alcoolscopică”.
         Deci, instanța constată că, cel mai probabil, reținerea s-a produs anume pentru 
refuz, împotrivire de la testarea alcoolscopică, iar careva rezistență și bruscare, 
nesubordonare la cerințele vreounui colaborator de poliție, nu se poate constata din 
materialele dosarului.
         Cu alte cuvinte, deși din materialele procesului contravențional se atestă că în 
privința contravenientului au fost aplicate mijloacele speciale, acestea nu atestă însă 
probarea faptelor imputate lui Victor Zelenețchi de opunere de rezistență și 
nesubordonare.
        Reieșind din normele vizate, dar şi analizând circumstanțele cauzei 
contravenţionale, instanța de judecată remarcă faptul că agentul constatator nu a acumulat 
probe suficiente şi verosimile întru susținerea actului de constatare și propunerii de 
sancționare.
        Mai mult, în ședința de judecată agentul constatator nu a oferit careva explicații 
relevante și nu a răspuns tranșant la întrebări, pentru a înlătura dubiile și incertitudinile ce 
se desprind din circumstanțele atît de fapt, cît și de drept. 
       Din perspectiva Convenţiei Europene a Drepturilor Omului, faptele contravenţionale 
pot intra în domeniul penal, în sensul autonom european. Astfel în materie 
contravenţională au fost recunoscute garanţiile procedurale specifice materiei penale în 
privinţa dreptului la un proces echitabil, între care şi prezumţia de nevinovăţie prevăzută 
de §2 al art. 6 din Convenţia Europeană a Drepturilor Omului.
       Sub aspectul temeiniciei procesului-verbal de constatare a contravenţiei, analizând 
întregul material probator administrat în cauză prin prisma prezumţiei de nevinovăţie de 
care se bucura contravenientul, instanţa a reţinut următoarele.
       Pentru a determina cui îi revine sarcina probei, trebuie să se stabilească mai întâi 
dacă fapta de care este acuzat petentul constituie „acuzaţie în materie penală”, în sensul 
art. 6 din Convenţie. Criteriile folosite în mod constant în jurisprudenţa Curţii pentru a se 
vedea dacă o acuzaţie constituie „acuzaţie în materie penală” sunt următoarele: 
clasificarea faptei potrivit dreptului naţional - potrivit dreptului intern, fapta săvârşită de 
petiţionar atrage răspunderea contravenţională; natura faptei incriminate, dacă se 
adresează tuturor cetăţenilor şi are aplicabilitate generală; natura şi gravitatea sancţiunii 
aplicate. În ceea ce priveşte sancţiunea amenzii, elementul esenţial în funcţie de care 
Curtea analizează aplicabilitatea art. 6 este caracterul preventiv şi punitiv, deci, scopul 
acesteia. Astfel, chiar în ipoteza în care cuantumul amenzii contravenţionale este unul 
redus, art. 6 va fi aplicabil sub aspect penal, atât timp cât amenda este un mijloc de 
constrângere a petentului şi o măsură de prevenire a săvârşirii de noi fapte, ea neavând, 
deci, caracterul unei despăgubiri pentru acoperirea unui prejudiciu.
        Având în vedere cele trei criterii menţionate mai sus, faptele de care este acuzat 
petentul reprezintă acuzaţii în materie penală în sensul art. 6 din Convenţie, acesta 
beneficiind de prezumţia de nevinovăţie. Sarcina probei îi revine agentului constatator.
         Cu respectarea principiului prezumţiei de nevinovăţie, al egalităţii armelor, al 
contradictorialităţii şi al dreptului la apărare impuse de exigenţele art. 6 din Convenţie şi 
prevăzute de Codul contravenţional, s-a oferit posibilitatea propunerii de probe către 
ambele părţi.
         Analizând procesul-verbal întocmit, instanța stabilește că agentul constatator nu a 
întreprins măsurile necesare de a acumula probe care să ateste că anume contravenientul 
se face vinovat de comiterea contravenției imputate, mai mult se atestă că la caz acesta s-
a limitat doar la audierea lui Ion Parfene deși din raportul explicativ rezumă că la fața 
locului erau prezenți mai mulți colaboratori de poliție, respectiv agentul constatator, după 
caz avea posibilitatea să efectueze și audierea altor persoane care au văzut careva 
circumstanțe la fața locului. 
         Mai mult decît atît, instanța atestă că procesul-verbal de audiere a victimei a fost 
întocmit fără a fi indicată data, ora, luna, fără a fi semnat de agentul constatator ș.a. Nici 
în ședința de judecată acest mister nu a fost deslușit și Ion Jingan nu a explicat cum s-a 
admis această omisiune procesuală și nu a detaliat momentul audierii victimei (deci, nici 
nu este clar dacă dumnealui a audiat-o, sau oricine altcineva). Instanța conchide că aceste 
carențe ridică serioase semne de întrebare, la care nu s-a oferit răspuns și toate aceste 
dubii, nu pot fi interpretare în defavoarea persoanei acuzate – Victor Zelenețchi.
         Totodată, agentul constatator în procesul-verbal la descrierea faptei a indicat că la 
01 decembrie 2024, la ora 1:33 min., în timp ce se afla pe ***** nr. 1 din *****, nu s-a 
subordonat cerințelor legale ale polițistului Ion Parfene de a-l însoți la IP Orhei. La acest 
capitol, instanța reține că din materialele cauzei rezultă cert că la ora 01:33, Victor 
Zelenețchi deja fusese reținut, adică era în custodia statului (agenților săi). Nici acest 
aspect nu a fost elucidat, clarificat de agentul constatator.
         Astfel, ca urmare a celor sus-menţionate, instanţa concluzionează că la materialele 
cauzei nu există suficient material probator, care ar putea fi pus la baza unei acuzări 
legale şi întemeiate. Respectiv, vinovăţia contravenientului Victor Zelenețchi în 
comiterea contravenției prevăzute de art. 336 Cod contravențional nu a fost probată.
         Astfel, cu privire la contravenţia a cărei comitere a fost reţinută în sarcina 
făptuitorului, instanţa a observat că în cauză nu s-a făcut dovada veridicităţii situaţiei de 
fapt reţinute de către agentul constatator, prin probe certe şi de netăgăduit, astfel încât în 
favoarea făptuitorului acţionează principiul in dubio pro reo.
         Faţă de cele precizate, instanţa a reţinut că în cauză există un dubiu care nu poate fi 
înlăturat prin administrarea altor probe, dubiu care profită petentului, potrivit principiului 
in dubio pro reo. În lumina jurisprudenţei Curţii Europene a Drepturilor Omului, instanţa 
reţine că acesta este un principiu complementar prezumţiei de nevinovăţie.
           Înainte de a fi o problema de drept, principiul in dubio pro reo este o problemă de 
fapt. Înfăptuirea justiţiei cere ca judecătorii să nu se întemeieze, în hotărârile pe care le 
pronunţă, pe probabilităţi, ci pe certitudini dobândite pe bază de probe decisive, 
complete, sigure, în măsură să reflecte realitatea obiectivă.
           De altfel, potrivit art. 375 alin. (3) din Codul contravențional şi în special, potrivit 
principiului in dubio pro reo, toate dubiile care nu pot fi înlăturate în condițiile legii 
trebuie apreciate în favoarea persoanei învinuite.
           De asemenea, pentru respectarea principiului prezumției nevinovăției, simpla 
constatare ex propriis sensibus a agentului constatator nu este suficientă pentru ca 
instanța să stabilească vinovăția unei persoane.
           La acest capitol, instanța accentuează că circumstanțele cauzei urmează să fie 
constatate cu precizie de către agentul constatator în cadrul urmăririi contravenționale, 
întrucât, reiterăm că exigențele procesului penal sunt aplicabile și procesului 
contravențional, astfel, exigențele impuse de prevederile art. 6 din CEDO, sunt importate 
de către CtEDO și acuzațiilor în materie contravențională, așa cum s-a statuat în cauza 
Ziliberberg c. Moldovei (hotărârea din 01 mai 2005). Rațiunea instituirii cerinței 
imperative de indicare cu suficientă precizie a circumstanțelor cauzei săvârșirii faptei 
contravenționale a fost aceea de a-i permite instanței cercetarea legalității și temeiniciei 
procesului-verbal cu privire la contravenție prin stabilirea faptelor materiale și verificarea 
încadrării juridice pe care acestea au primit-o, precum și a caracterului justificat al 
sancțiunii aplicate.
          În consecinţă, în şedinţa de judecată nu a fost probat faptul comiterii contravenției 
prevăzute de art.art.336 alin.(1) din Codul contravențional incriminat contravenientului 
Victor Zelenețchi.
          Potrivit art. 441 alin. (1) lit.a) din Codul contravenţional, procesul contravenţional 
pornit încetează, dacă nu există fapta contravenţională.
          În conformitate cu art. 461 din Codul contravenţional, în cazul în care, pe parcursul 
judecării cauzei, se constată vreunul din temeiurile prevăzute în articolele 441 şi 445, 
instanţa încetează procesul contravenţional.
         Astfel, instanţa apreciază că potrivit dispoziţiilor legale menţionate pe parcursul 
raţionamentelor şi în baza probelor pertinente, utile şi concludente administrate, cauza 
contravențională urmează a fi încetată din lipsa faptului contravenției.
         În contextul celor enumerate supra, conducându-se de prevederile art. 395, 441, 
458, 460, 462 Cod contravenţional, instanţa de judecată,
h o t ă r ă ş t e :
        Procesul contravenţional pornit în privinţa lui Victor Zelenețchi în baza procesului-
verbal cu privire la contravenţie seria/nr. MAI06 576873 din 07 februarie 2025, în 
temeiul art. 336 alin. (1) Cod contravenţional, se încetează din motivul lipsei faptei 
contravenţiei.
       Hotărârea cu drept de recurs, la Curtea de Apel Nord, în termen de 15 zile, prin 
intermediul Judecătoriei Orhei, sediul Central.
   Președintele ședinței, judecătorul   /semnătura/                      Eugeniu 
CIUBOTARU
   Copia corespunde cu originalul                                                                Eugeniu 
CIUBOTARU
