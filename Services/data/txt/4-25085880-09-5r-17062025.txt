Dosarul nr.5r-411/2025
4-25085880-09-5r-17062025
HOTĂRÂRE
În numele Legii
11 decembrie 2025orașul Glodeni
Judecătoria Bălți sediul Glodeni
Instanța compusă din:
Președintele ședinței, judecătorCristina Rîmari
Grefier Alla Ghelici
Cu participarea:
agentului constatator            Ion Nechifor
în lipsa :
contravenientei                                   Parascovia Cucoș
examinând în ședință de judecată publică, contestația depusă de către contravenienta 
Parascovia Cucoșîmpotriva procesului-verbal cu privire la contravenție 
seria/nr.MAI06439321 și deciziei de sancționare din 05 iunie 2025 prin care 
Parascovia Cucoș a fost recunoscută vinovată și sancționată în baza art.47 1 alin.(1) Cod 
Contravențional,
constată:
1. La data de 17 iunie 2025, prin intermediul Inspectoratului de Poliție Glodeni, 
Judecătoria Bălți, sediul Glodeni a fost sesizată cu examinarea contestației din 13 iunie 
2025 depusă de către contravenientul Parascovia Cucoș împotriva deciziei și 
procesului-verbal cu privire la contravenție seria/nr.MAI06439321 din 05 iunie 2025 
emisă de către OSS al SP nr.1 Glodeni al Inspectoratului de Poliție Glodeni, Igor Pogor în 
privința Parascoviei Cucoș, învinuită de comiterea contravenției prevăzută de art.47 1 
alin.(1) Cod contravențional pentru faptul că, aceasta, fiind locuitoarea sat.Sturzovca r-l 
Glodeni, în perioada 01.01.2024-22.10.2024, a beneficiat/primit mijloace bănești în 
scopul exercitării/neexercitării unei alegeri în cadrul scrutinului electoral din 2024, de 
la partidul ”Șor” și alte partide simpatizante, prin aplicația PSB.
2. Prin decizia agentului constatator din 05 iunie 2025, Parascovia Cucoșîn temeiul 
art.471 alin.(1) Cod contravențional a fost sancționată cu amenda în mărime de 500 
(cinci sute) unități convenționale, echivalent cu 25000,00 (douăzeci și cinci mii,00) lei.
3. La data de 13 iunie 2025, contravenienta Parascovia Cucoș a contestat procesul-
verbal seria/nr.MAI06439321 şi decizia de sancționare adoptată de agentul constatator 
la 05 iunie 2025.
4. Contravenienta Parascovia Cucoș, recepționând citațiile, în ședințele de judecată 
nu s-a prezentat și nici apărătorul în interesele acesteia nu a intervenit. Astfel că, 
instanța a dispus pasibilă examinarea cauzei în lipsa contravenientei citată legal.
5. În ședința de judecată agentul constatator, desemnat în condițiile art.455 
alin.(21-22) Cod contravențional, Ion Nechifor a solicitat instanței respingerea ca 
neîntemeiată a contestației depusă de Parascovia Cucoșcu menținerea fără modificări a 
procesului-verbal cu privire la contravenție seria/nr.MAI06439321 din 05 iunie 2025 și 
deciziei de sancționare a Parascoviei Cucoș în temeiul art.47 1 alin.(1) Cod 
contravențional. 
6. Suplimentar a depus instanței poziția scrisă a Inspectoratului de Poliție Glodeni, 
reținând că, în cadrul efectuării acțiunilor de urmărire penala și a măsurilor speciale de 
investigație, efectuate pe cauza penală 2023970322, s-a stabilit că, prin intermediul SIM 
+ 79992712173 (Federația Rusă) ce aparține Băncii Comerciale Promsvyazibank (PSB) 
și aplicații mobile cu identificatorul ”PSB ”, precum și alte numere SIM, au fost și/sau 
sunt contactați mai mulți cetățeni ai Republicii Moldova, care sunt achitați în condiții de 
confidențialitate pentru diferite acțiuni întreprinse, corupere electorală, inclusiv pentru 
remunerarea reprezentanților formațiunilor partidului politic ”Șansa" și/sau așa 
numitului bloc politic ”Pobeda ”.
1.Totodată, în cadrul cauzei penale menționate, de către judecătorul de instrucție au 
fost autorizate și alte măsuri speciale de investigații și anume: „colectarea de informații 
de la furnizorii de servicii de comunicații” a conexiunilor aplicației mobile cu 
identificătorul ”PSB" ce aparține Băncii Comerciale din Federația Rusă și cu abonații 
operatorilor de telefoane mobile din Republica Moldova; identificarea abonatului sau a 
utilizatorului unei rețele de comunicații electronice" în prevința numerelor SIM unice, 
deservite de operatorii de telefonie mobilă din Republica Moldova.
2. Ulterior, în urma efectuării măsurilor menționate, cu ajutorul bazei de date al ASP 
(acces web, cadastru.md) au fost stabilite adresele de domiciliu și reședință abonaților 
identificați care au avut conexiuni (apeluri telefonice, mesaje prin care au fost informați 
au pe contul acestora sunt transferați diferite sume bănești, modul cum pot să ridice 
banii primiți) prin intermediul aplicației ”PSB", fiind stabilite mai multe persoane din 
raionul Glodeni, care au și/sau dețin aplicația ”PSB" prin intermediul căruia au pretins 
sau acceptat personal sau prin mijlocitor, a bunurilor, serviciilor, privilegiilor sau 
avantajelor sub orice form care nu i se cuvine, în scopul exercitării sau ai neexercitării 
unor drepturi electorale în cadrul alegerilor din toamna anului 2024.
3. Astfel, din probele obținute în cadrul cauzei penale menționate, s-a constatat că 
Parascovia Cucoșa deținut și/sau deține telefon mobil cu nr.SIM 068590436 la care a 
fost instalată aplicația ”PSB", unde a primit 64 mesaje (SMS-uri) de la aplicația Băncii 
Comerciale ”Promsvyazibank”, (PSB) prin care a pretins, acceptat/primit sume bănești, 
fapt prin care a comis contravenția prevăzută de art.471 alin.(1) Cod contravențional.
4. Faptul că persoana a instalat aplicația bancară, chiar dacă transferul banilor nu s-a 
concretizat, relevă existența unui plan de a primi avantaje materiale în schimbul 
susținerii la caz a unui bloc politic, ceea ce subminează principiile de neutralitate și 
secret al votului. Or, nu numai rezultatul material, ci și manifestarea voinței de a se 
angaja într-o astfel de conduită reprezintă o abatere gravă de la principiile integrității 
procesului electoral. Iar pentru realizarea laturii obiective a contravenției de corupere 
electorală pasivă este suficientă săvârșirea uneia din acțiunile alternative prevăzute la 
art.471 Cod contravențional. În speță contravenția consumându-se în momentul 
prezentării datelor personale, pretinderea și acceptarea instalării în telefonul mobil 
personal a aplicației ”PSB" Bank din Federația Rusă, pentru ulterioara recepționare a 
mijloacelor financiare în vederea exercitării sau neexercitării dreptului de vot în cadrul 
alegerilor prezidențiale și a Referendumului din 20 octombrie 2024.
7. Examinând contestația înaintată și materialele cauzei, instanța de judecată 
ajunge la concluzia, că contestația este neîntemeiată și urmează a fi respinsă, din 
următoarele considerente:
8. În sensul art.395 alin.(1) pct.2) și alin.(1 1) Cod contravențional, instanța judecă 
contestațiile împotriva deciziilor autorităților competente să soluționeze cauzele 
contravenționale, procurorului. Contestația împotriva deciziei în cauza 
contravențională se examinează de către instanța de judecată în a cărei rază teritorială 
activează autoritatea competentă sau procurorul care a emis decizia, ori de către 
instanța de la locul unde își are sediul autoritatea competentă, pentru cazurile 
prevăzute art.394 alin.(11).
9. Potrivit alin.(1) art.448 al Codului contravențional, contravenientul, victima sau 
reprezentantul acestora, procurorul, dacă este parte în cauza contravențională, în cazul 
în care nu sânt de acord cu decizia agentului constatator sau în cazul în care acesta a 
fost emisă cu încălcarea normelor procesuale stabilite de prezentul cod, sînt în drept să 
conteste decizia emisă asupra cauzei contravenționale. Termenul de contestare a 
deciziei agentului constatator este de 15 zile de la data emiterii acestuia sau, pentru 
părțile care nu au fost prezente la ședința de examinare a cauzei contravenționale, de la 
data înmânării copiei de pe decizia respectivă în condițiile art.4471 alin.(8).
10. La acest capitol instanța reține că, procesul-verbal cu privire la contravenție 
seria/nr.MAI06439321 a fost întocmit la 05 iunie 2025 în lipsa contravenientei 
Parascovia Cucoș citată legal, fapt contrasemnat în procesul-verbal cu privire la 
contravenție la pct.20 de către martorul asistent. (f.d.13) 
11.Totodată, contestația a fost depusă în adresa agentului constatator la data de 13 
iunie 2025, fapt confirmat prin ștampila agentului constatator aplicată pentru 
documentația de intrare pe contestația.
12. Prin urmare, instanța concluzionează că prezenta contestația este depusă în 
termenul de 13 zile de la data adoptării deciziei de sancționare, astfel este depusă în 
termenul și în corespundere cu prevederile art.448 alin.(1) Cod contravențional. 
13. Pentru a putea fi sancționată o faptă contravențională se impun a fi îndeplinite 
două tipuri de cerințe: intrinseci, constatând în încălcarea cu vinovăție a unei norme de 
drept, faptă care va atrage aplicarea unei sancțiuni prevăzute de lege, și extrinseci, 
stabilind constatarea corespunzătoare a faptei respective de către o persoană abilitată 
în acest sens – agent constatator. În plus agentul constatator îi incumbă obligația de a 
respecta o serie de forme expres prevăzute de Codul Contravențional, care au scopul de 
a proba dincolo de orice îndoială existența faptei, vinovăția contravenientului și 
legalitatea actului realizat în acest sens.
14.Instanța constată lipsa erorilor de fapt şi de drept ce ar genera nulitatea actului 
privind constatarea faptei contravenționale, or, în urma verificării legalității și 
corectitudinii procesului-verbal cu privire la contravenție încheiat de agentul 
constatator careva dubii şi incorectitudini în concordanță cu norma art.443 Cod 
contravențional nu au fost constatate.
15. Aici, cu referire la argumentul contravenientei precum că procesul-verbal cu 
privire la contravenție seria/nr.MAI06439321 din 05 iunie 2025 este lovit de nulitate 
absolută prevăzută de art.445 alin.(1) Cod contravențional, deoarece fapta nu este 
descrisă, lipsând indicarea circumstanțelor faptei, modalitatea comiterii contravenției 
și nefiind indicată data concretă de comitere a faptei imputate, instanța îl găsește unul 
neîntemeiat, urmând să-l respingă, având în vedere cele ce succed:
16. Temeiurile de nulitate absolută a procesului-verbal cu privire la contravenție se 
enumără în aliniatul (1) al art.445 Cod contravențional.
17. Lecturând textul procesului-verbal cu privire la contravenție 
seria/nr.MAI06439321 din 05 iunie 2025 instanța constată că acesta conține toate 
mențiuni referitor la : numele, prenumele şi funcţia agentului constatator, numele, 
prenumele, data (ziua, luna, anul) întocmirii procesului-verbal, seria şi numărul actului 
de identitate şi numărul de identificare personal (IDNP) ale făptuitorului, în pct.4-6 – a 
circumstanţelor comiterii (locul, timpul, acțiuni, scopul) şi încadrării juridice a faptei 
contravenţionale săvârşite şi a datei  comiterii acestuia (perioada 01.01.2024-
22.10.2024), conține semnătura agentului constatator și a martorului asistent. (f.d.13)
18. Astfel, nu a fost stabilită prezența temeiurilor de nulitate prevăzute de art.445 
alin.(1) Cod contravențional.
19. Deoarece au fost respectate toate condiții de indeplinire a actului procedural și 
nu au apărut dubii referitor la condiții în care acesta a fost încheiat, instanța nu a 
constatat nulitatea procesului-verbal cu privire la contravenție seria/nr.MAI06439321 
din 05 iunie 2025 pe motivele invocate de contravenienta în contestația.
20. Iar argumentul contravenientei, precum că de către agentul constatator la 
întocmirea actului contestat au fost admise încălcări ai art.443 Cod contravențional prin 
neelucidarea tuturor circumstanțelor importante pentru soluționarea cauzei și prin 
neprobarea vinovăției Parascoviei Cucoșîn săvârșirea contravenției prevăzută de 
art.471 alin.(1) Cod Contravențional, formează fondul cauzei, urmând ca instanța de 
judecată în corespundere cu prevederile art.458 alin.(1) Cod contravențional în cadrul 
examinării cauzei să aprecieze probe și să determină caracterul veridic al contravenției 
imputate, existența cauzelor care înlătură caracterul contravențional al faptei, vinovăția 
persoanei în a cărei privință a fost pornit procesul contravențional, necesitatea 
sancționării şi, după caz, caracterul sancțiunii contravenționale și alte aspecte 
importante pentru soluționarea justă a cauzei.
21.Așa, în conformitate cu art.8 alin.(2) din Codul contravențional, este supusă 
răspunderii contravenționale numai persoana care a săvârșit cu intenție sau din 
imprudență o faptă prevăzută de legea contravențională.
22. În conformitate cu prevederile art.10 Cod contravențional, constituie 
contravenție fapta - acțiunea sau inacțiunea - ilicită, cu un grad de pericol social mai 
redus decât infracțiunea, săvârșită cu vinovăție, care atentează la valorile sociale 
ocrotite de lege, este prevăzută de prezentul cod și este pasibilă de sancțiune 
contravențională.
23. Conform art.381 alin. (4) Cod contravențional, autoritatea competentă să 
soluționeze cauza contravențională are obligația de a lua toate măsurile prevăzute de 
lege pentru cercetarea sub toate aspectele, completă și obiectivă, a circumstanțelor 
cauzei, de a evidenția atât circumstanțele care dovedesc vinovăția persoanei, cât și cele 
care dezvinovățesc persoana în a cărei privință a fost pornit proces contravențional, 
precum și circumstanțele atenuante sau agravante.
24. În conformitate cu art.440 alin.(1) Cod contravențional, constatarea faptei 
contravenționale înseamnă activitatea, desfășurată de agentul constatator, de colectare 
și de administrare a probelor privind existența contravenției, de încheiere a procesului-
verbal cu privire la contravenție, de aplicare a sancțiunii contravenționale sau de 
trimitere, a dosarului, după caz, funcționarului abilitat să examineze cauza 
contravențională, din cadrul autorității din care face parte agentul constatator, în 
instanța de judecată sau în alt organ spre soluționare.
25. În conformitate cu art.442 alin.(1) Cod contravențional, procesul-verbal cu 
privire la contravenție este un act prin care se individualizează fapta ilicită și se 
identifică făptuitorul. Procesul-verbal se încheie de agentul constatator pe baza 
constatărilor personale și a probelor acumulate, în prezența făptuitorului sau în 
absența lui.
26. Conform art.453 alin.(3) Cod contravențional, instanța de judecată apreciază 
probele, potrivit convingerii sale pe care și-a format-o, cercetând toate probele 
cercetate în raport cu circumstanțele constatate ale cauzei și călăuzindu- se de lege. 
Totodată, instanța de judecată la înfăptuirea justiției se bazează pe probele prezentate 
de părți și nu este abilitată cu dreptul de a colecta desinestătător probe, întru 
verificarea argumentelor invocate de către participanții la proces.
27. Potrivit art.47 1 alin.(1) Cod contravențional, pretinderea, acceptarea sau 
primirea, personal sau prin mijlocitor, de către un alegător a bunurilor, serviciilor, 
privilegiilor sau avantajelor sub orice formă, care nu i se cuvin, pentru sine sau pentru o 
altă persoană, în scopul exercitării sau al neexercitării unor drepturi electorale în 
cadrul alegerilor, inclusiv al alegerilor regionale, dacă fapta nu constituie infracțiune, se 
sancționează cu amendă de la 500 la 750 de unități convenționale. 
28. Obiectul juridic al contravenției prevăzute de art.47 1 alin.(1) Cod 
Contravențional, reprezintă relațiile sociale care asigură desfășurarea corectă, liberă și 
democratică a alegerilor, integritatea procesului electoral și libertatea de exprimare a 
voinței alegătorului.
29. În cauză, Parascovia Cucoș, fiind persoana care are dreptul de vot (cetățean al 
Republicii Moldova cu drept electoral), și care are capacitate de exercițiu, este subiectul 
al contravenției de corupere electorală pasivă.
30. Latura obiectivă a contravenției prevăzute de art.47 1 alin.(1) Cod 
Contravențional, se manifestă prin una sau cumulul de acțiuni de pretindere, primire 
sau acceptare a unor avantaje materiale. 
31. Unde, pretinderea este solicitarea expresă sau tacită a bunurilor/avantajelor; 
acceptarea – constituie consimțământul de a primi ceva (fie explicit, fie prin 
comportament pasiv); iar primirea este încasarea efectivă a bunurilor, banilor, 
serviciilor, privilegiilor sau altor avantaje necuvenite. 
32. Aici, instanța reține că, prin procesul-verbal cu privire la contravenție contestat 
în cauză, Parascoviei Cucoși s-a imputat primirea/beneficierea mijloacelor bănești prin 
aplicația ”PSB”.
33. A beneficia se definește ca primirea anumitor avantajelor, privilegiilor care 
decurg dintr-o situație, a avea folos, a avea un câștig de pe urma cuiva sau din ceva.
34. Astfel, că potrivit doctrinei juridice, coruperea electorală pasivă se consumă din 
momentul comiterii uneia dintre modalitățile normative care desemnează faptele 
prejudiciabile, adică din momentul pretinderii, acceptării sau primirii, personal sau prin 
mijlocitor, de către un alegător a bunurilor, serviciilor, privilegiilor sau avantajelor sub 
orice formă, care nu i se cuvin, pentru sine sau pentru o altă persoană, în scopul 
exercitării sau al neexercitării unor drepturi electorale în cadrul alegerilor, inclusiv al 
alegerilor regionale, dacă fapta nu constituie infracțiune.
35. Ca urmare, instanța va da aprecierea acțiunilor contravenientei sub aspectul 
dacă a fost sau nu dovedita vinovăția acesteia în comiterea contravenției de corupere 
electorală pasivă în formă de primire (beneficiere) a bunurilor, banilor, serviciilor, 
privilegiilor sau altor avantaje necuvenite.
36. Verificând prin prisma art.425 alin.(6) Cod contravențional probele prezentate 
de agentul constatator în cauză, instanța nu a constatat că acestea au fost obținute prin 
violenţă, ameninţări sau prin alte mijloace de constrângere; sau prin metode ce 
contravin prevederilor ştiinţifice; sau prin încălcarea esenţială a drepturilor şi 
libertăţilor constituţionale ale persoanei, inclusiv a dreptului la apărare sau a dreptului 
la interpret/traducător.
37.Reieșind din prevederile art.425 alin.(1) și (2) Cod contravențional, raportate 
speței, în calitate de probe, care sânt elemente de fapt, dobândite în modul stabilit de 
prezentul cod, care servesc la constatarea existenței sau inexistenței contravenției, la 
identificarea făptuitorului, la constatarea vinovăției și la cunoașterea altor circumstanțe 
importante pentru justa soluționare a cauzei, se admit înscrisurile, înregistrările audio 
sau video, şi documentele ridicate, care pot fi dobândite, prelucrate, păstrate şi 
prezentate ca documentaţie pe suport de hârtie sau în formă electronică ori cu 
convertirea documentaţiei respective într-un format electronic uşor accesibil, inclusiv 
cu utilizarea semnăturii electronice simple.
38. Se reține că, de către Inspectoratul național de securitate publică a IGP a fost 
inițiat procesul contravențional nr.RAP01433516 cu privire la acțiunile unor persoane 
implicate în fapte de pretindere, acceptare sau primire, personal sau prin mijlocitori, de 
către un alegător a bunurilor, serviciilor, privilegiilor sau avantajelor sub orice formă ca 
nu i se cuvine, pentru sine sau pentru o altă persoană, în scopul exercitării sau al 
neexercitării unor drepturi electorale în cadrul scrutinului electoral și Referendumului 
republican constituțional din toamna anului 2024 care a fost expediat în adresa 
Inspectoratului de poliție Glodeni potrivit prevederilor art.393 alin.(2) Cod 
contravențional.
39.Reieșind din prevederile art.440 alin.(2) Cod contravențional, agentul 
constatator este în drept să constatate a faptei contravenționale prin autosesizare când 
dispune de informații suficiente pentru a considera cu un grad înalt de probabilitate că 
este comisă o contravenție.
40. Astfel, se constată că la autosesizarea agentului constatator din cadrul 
Inspectoratului de Poliție Glodeni, Oleg Conac, în urma informației și înscrisurilor 
primite de la IGP în copii, și anume: încheierea nr.13-2235/2025 din 01.04.2025, emisă 
de Judecătoria Chișinău, sediul Ciocana cu mandatul judecătoresc; încheierea nr.13-
7922/2024 din 22.10.2024, emisă de Judecătoria Chișinău, sediul Ciocana cu mandatul 
judecătoresc; ordonanța procurorului delegat în Procuratura Anticorupție, Cristina 
Carajeleascov din 08.11.2024 privind aprecierea pertinenței rezultatelor măsurii 
speciale de investigații; ordonanța din 22.10.2024 privind dispunerea efectuării 
măsurilor speciale de investigații; ordonanța procurorului delegat în Procuratura 
Anticorupție, Cristina Carajeleascov din 11.12.2024 privind aprecierea pertinenței 
rezltatelor măsurii speciale de investigații; ordonanța procurorului delegat în 
Procuratura Anticorupție, Cristina Carajeleascov din 19.11.2024 privind autorizarea 
măsurii speciale de investigații – identificarea abonatului și procesul-verbal privind 
consemnarea măsurii speciale de investigații din 19.12.2024, a fost pornit proces 
contravențional în vederea cercetării faptului finanțării ilegale de către partidul ”Șor” și 
alte partide simpatizante acestui partid prin intermediul PSB operatorilor ÎM 
”Moldtelecom”, SA ”Orange Moldova” și SA ”Moldcell”, în cadrul căruia au fost 
identificate mai multe persoane din r-l Glodeni, acțiunile cărora au fost încadrate în 
temeiul art.471 alin.(1) Cod contravențional.
41.Așa, în prezenta cauză au fost folosite înscrisurile susindicate, ridicate cu 
autorizația judecătorului de instrucție prin încheierile din 01.04.2025 cu mandatele 
judecătorești emise de Judecătoria Chișinău, sediul Ciocana din cauza penală 
nr.2023970322, prezentate agentului constatator în copii de către IGP prin 
sesizare/scrisoare din 07 aprilie 2025.
42. În circumstanțele respective, înscrisurile folosite în prezenta cauză de către 
agentul constatator au fost dobândite în corespundere cu prevederile art.425 Cod 
contravențional, aprecierea cărora, în coroborare cu alte înscrisuri urmează a fi făcută 
de instanța de judecată. 
43. În prezenta cauză, de către agentul constatator, suplimentar, în corespundere cu 
prevederile art.457 coroborat la art.425 Cod contravențional, a fost prezentat extrasul 
din procesul-verbal privind consemnarea măsurii speciale de investigație – colectarea 
informației de la furnizorii de servicii de comunicații electronice din 06.11.2024 la care 
a fost anexat purtator material de informații DVD-R disc cu rezultatele obținute de la 
furnizorul serviciilor de telefonie mobilă, din care rezultă că la data de 16.07.2024, 
19.07.2024, 26.07.2024, 29.07.2024, 06.08.2024, 08.08.2024, 09.08.2024, 11.08.2024, 
22.08.2024, 23.08.2024, 17.09.2024, 26.09.2024, 04.10.2024, 07.10.2024, 11.10.2024, 
17.10.2024 și 17.10.2024 la numărul de telefon 068590436, care prin măsurile speciale 
de investigații a fost identificat ca fiind deținut și folosit de către Parascovia Cucoș, 
IDNP *****, au fost efectuate în total 64 mesaje/transferuri.
44.Instanța menționează că Parascoviei Cucoșnu i-a fost imputată corupere 
electorală pasivă prin instalarea aplicației PSB, ci pretinderea/acceptarea/primirea 
(beneficierea) prin aplicația respectivă a mesajelor financiare/transferuri.
45.Totuși, prin sesizarea nr.E/8151 din 08.08.2024 adresată furnizorilor de servicii 
de comunicații electronice (conținutul cărei se găsește în mediul informațional), ca 
urmare a stabilirii de către Serviciul de Informații și Securitatea Republicii Moldova a 
indicilor de eludare a prevederilor Legii privind activitatea băncilor pe teritoriul 
Republicii Moldova în interesul unui grup criminal organizat, ghidat de serviciile 
speciale străine, s-a constatat că, prestarea serviciilor de mesajerie financiară și 
schimbul de date financiare electronice prin resursele online și aplicația electronică a 
Băncii Comerciale ”Promsvyazibank” (PSB), poartă un caracter ilegal. 
46. Din înscrisurile prezentate instanței (încheierea nr.13-7922/2024 din 
22.10.2024 și ordonanța din 08.11.2024), se reține că, în cadrul urmăririi penale s-au 
ridicat informațiile de la furnizorii de servicii de telecomunicație SA ”Orange Moldova”, 
ÎM ”Moldtelecom”, SA ”Moldcell” privind aplicația mobilă ”PSB” și/sau ”ПСБ” care 
aparține Băncii Comerciale ”Promsvyazibank”, inclusiv și în scopul identificării 
circumstanțelor și cercului persoanelor care desfășoară activitatea infracțională 
manifestată prin colectarea datelor cu caracter personal ce asigură deschiderea 
conturilor bancare peste hotarele Republicii Moldova, precum și suportul informational 
privind instalarea aplicației mobile de tip banking ”PSB”, prin intermediul căreia sânt 
oferiți și dați bani, inclusiv și prin transferuri bancare și alte modalități, alegătorilor și 
susținătorilor în vederea determinării exercitării într-un anumit mod a drepturilor 
electorale în cadrul elegerilor prezedențiale și a referendumului constitutional din 20 
octombrie 2024. 
47. Iar mesaje, sms-uri, inclusiv de tip OMD, GMS, bics, bics_A2P, și GMS_A2P_2, 
A2P_2, etc. poartă un caracter finaciar între agentul economic, la caz Banca Comercială 
”Promsvyazibank” din Federația Rusă, și persoana fizică, fapt constatat de către 
Serviciul de Informații și Securitatea Republicii Moldova și de către organul de urmărire 
penală în urma efectuării măsurilor speciale de investigații.
48. Prin urmare, indefirent de faptul dacă au fost sau nu ridicate mijloacele bănești 
de către Parascovia Cucoș, latura obiectivă a contravenției prevăzută de art.47 1 alin.(1) 
Cod contravențional a fost realizată prin primirea, adică încasarea efectivă, a bunurilor 
ce nu i se cuvin prin intermediul aplicației electronică a Băncii Comerciale 
”Promsvyazibank” (PSB). 
49. Or, aplicația ”PSB” și cele derivate (D0PSB, D1PSB, etc.) nu poate fi instalată altfel 
decât prin prezentarea actului de identitate și telefonului mobil, numărului de telefon 
mobil. 
50. La acest capitol instanța reține și faptul că Parascovia Cucoșnu a putut face în 
fața instanței o explicație plauzibilă privind apariția aplicației ”PSB” în telefonul său și 
primire a mesajelor financiare la numărul ei de telefon prin aplicația ”PSB”.
51.Totodată, instanța reține că actul de corupere electorală a fost realizat prin 
intermediul unei aplicații mobile, a cărei descărcare și utilizare presupun accesarea 
telefonului personal al contravenientului, fapt ce implică o acțiune voluntară din partea 
acestuia. 
52. În astfel de circumstanțe, instanța consideră că scopul special al faptei de 
corupere electorală pasivă comisă de Parascovia Cucoșa fost manifestat prin instalarea 
aplicației în telefonul mobil al acesteia.
53. Se mai constată că mesajele relevante au fost transmise destinatarei Parascoviei 
Cucoșla 16.07.2024, 19.07.2024, 26.07.2024, 29.07.2024, 06.08.2024, 08.08.2024, 
09.08.2024, 11.08.2024, 22.08.2024, 23.08.2024, 17.09.2024, 26.09.2024, 04.10.2024, 
07.10.2024, 11.10.2024, 17.10.2024 și 17.10.2024, adică, în perioada până și după 
intrare în vigoare a Legii nr.230 din 31 iulie 2024 pentru modificarea unor acte 
normative (în vigoare din 15.08.2024). Astfel, mesajele financiare primite prin aplicția 
”PSB” la data de 22.08.2024, 23.08.2024, 17.09.2024, 26.09.2024, 04.10.2024, 
07.10.2024, 11.10.2024, 17.10.2024 și 17.10.2024 au fost efectuate după data de 
15.08.2024 și se includ în perioada 01.01.2024-22.10.2024.
54. Prin urmare, argumentul apărării precum că timpul comiterii faptei nu este 
indicat concret, nu poate duce la nulitatea procesului-verbal cu privire la contravenție, 
deoarece mesajele financiare prin aplicția ”PSB” au fost primite de contravenientulîn 
perioada de timp, inclusiv de la 15.08.2024 și până la data de 22.10.2024, adică se 
includ în perioada indicată de agentul constatator în procesul-verbal cu privire la 
contravenție.
55.Instanța mai reține că, în cadrul unei cauze penale conexe, în baza ordonanțelor 
motivate ale procurorului și a încheierilor emise de Judecătoria Chișinău, au fost 
autorizate măsuri speciale de investigație în temeiul cărora a fost colectată informație 
de la furnizorul de comunicații electronice ÎM ”Moldtelecom”, SA ”Orange Moldova” și 
SA ”Moldcell” privind conexiunile cu aplicația mobilă ”PSB”.
56. Aceste măsuri speciale de investigații, desfășurate cu respectarea strictă a 
prevederilor art.1384 Cod procedură penală, au relevat o asociere direct între numărul 
SIM identificat ca fiind înregistrat pe numele petentului și mesaje recepționate de la 
aplicația mobilă ”PSB”.
57. Prin urmare constatare tehnică nu poate fi trecută cu vederea, întrucât indică o 
interacțiune efectivă - fie voluntară, fie prin intermediere - între telefonul mobil asociat 
contestatarului și infrastructura digitală a instituției bancare ruse.
58. Ori, în lipsa unor explicații rezonabile de utilizarea telefonului de către o terță 
persoană, transferul din partea rudelor, instalări accidentale, instanța nu poate admite 
ipoteza unei simple coincidențe sau erori tehnice.
59. Sub aspectul laturii subiective, forma de vinovăție este intenție directă.
60. Potrivit pct.310 din Decizia Curții Constituționale nr.1 de inadmisibilitate privind 
excepțiile de neconstituționalitate a unor prevederi din articolul 47 1 din Codul 
Contravențional din 21.01.2025, Curtea menționează că, articolul 47 1 alin.(1) descrie 
doar fapta, nu și urmarea prejudiciabilă.  Altfel spus, contravenția nu obligă autoritățile 
să verifice dacă alegătorul a votat pentru candidatul sau pentru partidul politic care l-a 
corupt. Curtea consideră că existența unui astfel de mecanism ar contraveni 
caracterului secret al votului, garantat de articolul 38 din Constituție.
61. Argumentele contravenientei Parascoviei Cucoșprivind lipsa în acțiunile sale a 
elementelor constitutive ale contravenției prevăzute la art.47 1 alin.(1) Cod 
contravențional și că nu a fost demonstrată vinovăția acesteia, instanța le apreciază ca 
fiind declarative, or, circumstanțele referitoare la atingerea rezultatului scontat, nu 
influențează asupra calificării juridice a acțiunilor contravenientului, iar pentru 
realizarea laturii obiective a contravenției de corupere electorală pasivă este suficientă 
săvârșirea uneia din acțiunile alternative prevăzute la art.47 1 Cod contravențional, în 
speță contravenția consumându-se în momentul primirii mesajelor 
financiare/transferurilor mijloacelor bănești prin aplicația PSB, la numărul său de 
telefon 068590436 pe data de 22.08.2024, 23.08.2024, 17.09.2024, 26.09.2024, 
04.10.2024, 07.10.2024, 11.10.2024, 17.10.2024 și 17.10.2024 (adică ulterior datei de 
15.08.2024), fapt prin care Parascovia Cucoșa comis contravenția prevăzută de art.47 1 
alin.(1) Cod Contravențional.
62.Instanța de judecată, examinând în cumul totalitatea probelor, conchide că vina 
Parascoviei Cucoșîn comiterea contravenției prevăzute de art.47 1 alin.(1) Cod 
contravențional este deplin dovedită prin copiile înscrisurilor anexate, cercetate de 
instanța, care se coroborează între ele. 
63. În această ordine de idei instanța reține că, agentul constatator a făcut dovadă 
stării de fapt prin înscrisurile depuse la dosar, prezentate instanței și apreciate de 
instanță, iar încheierea procesului-verbal cu privire la contravenție este temeinică. 
64. Sub acest aspect instanța conchide că, față de probele administrate în cauză 
prezumția de legalitate a actului administrativ, din care decurge prezumția de 
autenticitate și prezumția de veridicitate, nu au fost răsturnate în cazul de față, în 
condițiile în care săvârșirea faptei contravenționale a fost constatată pe baza 
constatărilor personale a agentului constatator și a probelor acumulate, iar Parascoviei 
Cucoși-a fost dată posibilitatea de a face dovada contrarie celor consemnate în 
procesul-verbal cu privire la contravenție, propunând probe în dovedirea susținerilor 
sale, însă acesta nu a prezentat nici o probă întru demonstrarea nevinovăției sale.
65. În consolidarea acestei poziții instanța de judecată remarcă că, procesului-verbal 
cu privire la contravenție, fiind întocmit de un organ al statului aflat în exercițiul 
funcțiunii, trebuie sa i se recunoască valoarea probatorie sub aspectul constatării stării 
de fapt, ca efect al triplei prezumții de autenticitate, veridicitate și legalitate. 
66. În acest sens este de menționat că, în jurisprudența CEDO s-a reținut în mod 
constant că prezumțiile nu sunt, în principiu, contrare Convenției. În așa mod Curtea a 
constatat anterior că, prezumțiile de fapt și de drept se regăsesc în orice sistem de 
drept. În principiu, Convenția nu derogă de la acestea, însă în materie penală obligă 
statele contractante să nu depășească un anumit prag. În special, articolul 6 § 2 impune 
statelor să aibă în vedere aceste prezumții, acesta în limite rezonabile, ținând cont de 
gravitatea faptelor și păstrând dreptul la apărare ( Salabiaku împotriva Franței, 
hotărârea din 7 octombrie 1988, seria A, nr. 141- A, pag. 15, pct. 28 ; Telfner împotriva 
Austriei, nr. 33501/96, pct. 16, 20 martie 2001). 
67. Astfel, instanța constată valabilitate și autenticitate de care se bucură actul 
contestat.
68. În circumstanțele descrise supra, instanța consideră că agentul constatator a 
examinat cauza sub toate aspectele, iar vinovăția contravenientei Parascovia Cucoșîn 
comiterea contravenției prevăzută de art.47 1 alin.(1) Cod contravențional, reținută în 
sarcina sa prin procesul-verbal cu privire la contravenție seria/nr.MAI06439321 din 05 
iunie 2025, a fost integral dovedită prin probele pertinente și concludente prezentate 
de către agentul constatator și cercetate în cadrul ședinței de judecată, iar 
contravenienta Parascovia Cucoș, la depunerea contestației în ordinea art.448 Cod 
contravențional, nu au prezentat instanței careva probe pertinente și concludente, în 
corespundere cu principiul contradictorialității, în combaterea celor constatate de către 
agentul constatator, de aceia faptele constatate de către agentul constatator sunt 
apreciate de instanța de judecată ca fiind veridice, reflectând evenimentele ce au avut 
loc în realitate.
69. Cu referire la sancțiunea aplicată de către agentul constatator instanța apreciază 
că acesta a fost aplicată în limitele impuse de art.34 alin. (2) Codul Contravențional și în 
limita minimă stabilită de art.471 alin.(1) Cod Contravențional.
70. Având în vedere circumstanțele enunțate instanța de judecată conchide că, în 
cadrul judecării cauzei s-a confirmat netemeinicia contestației Parascoviei Cucoș, prin 
urmare acesta necesită a fi respinsă, iar procesul-verbal cu privire la contravenție 
seria/nr.MAI06439321 și decizia de sancționare din 05 iunie 2025 prin care Parascovia 
Cucoșa fost recunoscut vinovată și sancționată în baza art.47 1 alin.(1) Cod 
contravențional cu amendă în mărime de 500 (cinci sute) unități convenționale, 
echivalent cu 25000,00 (douăzeci și cinci mii,00) lei, urmează a fi menținute fără 
modificări.
71. În conformitate cu prevederile art.art.448, 460, 462 Cod Contravențional, 
instanța de judecată,
hotărăște :
Contestația depusă de către Parascovia Cucoș se respinge, ca neîntemeiată.
Procesul-verbal cu privire la contravenție seria/nr.MAI06439321 și decizia de 
sancționare din 05 iunie 2025 prin care Parascovia Cucoșa fost recunoscută vinovată și 
sancționată în baza art.47 1 alin.(1) Cod Contravențional cu amendă în mărime de 500 
(cinci sute) unități convenționale, echivalent cu 25000,00 (douăzeci și cinci mii,00) lei, 
se menține fără modificări.
Hotărârea poate fi atacată cu recurs la Curtea de Apel Nord în termen de 15 zile, 
prin intermediul judecătoriei Bălți, sediul Glodeni.
 
Preşedintele şedinţei, judecător                                           Cristina Rîmari