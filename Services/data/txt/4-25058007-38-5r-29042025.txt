Dosar nr.5r-115/2025
Nr. PIGD 4-25058007-38-5r-29042025
HOTĂRÂRE
în numele Legii
11 decembrie 2025    or. Telenești
Judecătoria Orhei, sediul Telenești
În componenţă:
Preşedintele şedinţei, judecătorul,                     Gheorghe Popa
grefier                      Ghenadie Poperecinîi
Cu participarea 
Petiționarei                                                                         Zavalnîi Aurica
Agentului constatator                                                         Alexandru Pasat
        a examinat în şedinţă de judecată publică contestaţia depusă de Zavalnîi 
Aurica împotriva procesului-verbal cu privire la contravenţie seria/nr. MAI06 
580256 din 10.04.2025, întocmit de agentul constatator din cadrul Inspectoratului 
de Poliţie Telenești Alexandru Pasat, în baza art. 47/1 alin. (1) din Codul 
contravenţional şi decizia de sancţionare contravenţională, instanța de judecată
A    C O N S T A T A T:
     La data de 10.04.2025, de către agentul constatator din cadrul Inspectoratului de 
Poliţie Telenești Alexandru Pasat a fost întocmit procesul-verbal cu privire la 
contravenţie seria/nr. MAI06 580256 în baza art. 47 1 alin. (1) Cod contravenţional 
în privinţa lui Zavalnîi Aurica, pe faptul că, în perioada anului 2024 acesta a 
acceptat sau a primit personal bunuri, servicii, privilegii sub orice formă care nu se 
cuvine pentru sine sau pentru o altă persoană în scopul exercitării sau neexercitării 
unor drepturi electorale în cadrul alegerilor din 20.10.2024.
     Totodată, prin decizia agentului constatator, cet. Zavalnîi Aurica i s-a aplicat 
sancţiunea contravenţională sub formă de amendă în mărime de 500 u.c., 
echivalentul 25 000,00 lei.
      Nefiind de acord cu decizia de sancţionare din 10.04.2025, cet. Zavalnîi Aurica 
a depus la Inspectoratul de Poliție Telenești contestație împotriva procesului-verbal 
cu privire la contravenție seria/nr. MAI06 580256 din 10.04.2025 și a deciziei de 
sancționare pe faptul comiterii contravenției prevăzute de art. 47 1 alin. (1) Cod 
contravențional, emisă de către agentul constatator Alexandru Pasat din cadrul 
Inspectoratului de Poliția Telenești.
La 24.04.2025 cauza contravențională a fost expediată pentru examinare în 
adresa Judecătoriei Orhei (sediul Telenești), fiind înregistrată în cancelaria 
instanței, (dosar nr. 5r-115/2025), care a fost repartizată spre examinare la 
29.04.2025 judecătorului Gheorghe Popa.
În motivarea contestaţiei se invocă, că petiționarul Zavalnîi Aurica susține 
inter alia că, a fost sancționată potrivit deciziei agentului constatator pentru o faptă 
care nu a fost constatată și pe care nu a comis-o, respectiv temei de încetare a 
procesului contravențional constituie inexistența faptului contravenției, potrivit lit. 
a) alin. (1) art. 441 Cod contravențional.
 Menţionează, că tot procesul a derulat în regim de urgenţă maximă, iar 
agentul constatator: a examinat procesul, efectiv, nu a explicat drepturile şi 
obligaţiile; nu a asigurat dreptul la apărare a contravenientului; nu a asigurat, după 
caz, serviciile unui interpret; nu a explicat esenţa faptei imputate şi nu a prezentat 
nicio probă care ar confirma acest fapt; a întocmit procesul verbal cu grave erori de 
conţinut; a ameninţat cu probleme şi mai mari şi dosare penale în caz de 
nesupunere.
Indică, că agentul constatator, care potrivit dispoziţiilor legale enunţate, era 
obligat să desfăşoare toate acţiunile pentru constatarea faptei contravenţionale, 
întocmind în acest sens un proces verbal cu privire la contravenţie, în care trebuia 
să individualizeze inclusiv fapta şi pedeapsa, s-a limitat doar la o întocmire formală 
a procesului verbal cu privire la contravenție și cu emiterea deciziei asupra cauzei 
contravenţionale.
Agentul constatator nu a examinat obiectiv materialul contravenţional şi nu a 
elucidat toate aspectele speţei şi acumulat probe, care ar fi demonstrat vinovăţia 
contravenientei.
Se mai indică, că potrivit deciziei de sancţionare acesta ar fi acceptat personal 
bani pentru a exercita într-un mod anume votul la alegeri. Aceste concluzii sunt 
false şi abuzive. Nu este există nici o probă, cel puţin care să fie prezentată cine 
anume i-a dat bani, care persoană fizică? O aplicaţie bancară nu poate fi subiect al 
contravenţiei. Nu este menţionat timpul acceptării banilor. Nu este probat care a 
fost scopul transferului banilor. Nu este probat dacă aceşti bani au ajuns anume la 
mine. Nu este probat dacă aceşti bani au fost ridicaţi. Nu este probată legătura 
cauzală între o aplicaţie bancară, un mesaj de la o aplicaţie bancară şi alegerile. Nu 
este probată acceptarea participării la alegeri din interes material. Unica pretinsă 
probă a poliţiei ar fi o oarecare listă precum că există un mesaj de la o bancă 
străină pe un număr de telefon precum că ar fi existat un transfer, date care nici nu 
au fost verificate corespunzător. Dar nici aceste pretinse probe nu au fost 
prezentate. Prin urmare, fapta incriminată este bazată doar pe nişte constatări 
subiective personale ale agentului constatator. La decizia de sancţionare nu a fost 
anexată nici un material probator care ar demonstra componenţa contravenţiei de la 
art. 47/1 Cod contravenţional.
Solicită anularea procesului verbal cu privire la contravenţie şi a Deciziei de 
sancţionare din data 10.04.2025 în privinţa acestuia cu încetarea procesului 
contravenţional în legătură cu lipsa faptei contravenţionale.
La data de 17.11.2025 autoritatea din care face parte agentul constatator a 
depus referință la contestație, prin care solicită respingerea contestației ca fiind 
nefondată cu menținerea fără modificări a procesului-verbal cu privire la 
contravenție Seria/ Nr. MAI06 580256 din 10.04.2025 și a deciziei de sancționare, 
pe faptul comiterii contravenției prevăzute de art. 471 alin. (1) Cod contravențional.
      În referință a indicat că, agentul constatator din cadrul Inspectoratului de poliție 
Teleneşti, Alexandru Pasat, că a întocmit procesul-verbal cu privire la contravenție 
seria Seria/ Nr. MAI06 580256 din 10.04.2025 pe faptul că, Zavalnîi Aurica, în 
perioada anului 2024, aflându-se în satul orașul Telenești a instalat în telefonul 
mobil a aplicați PSB Bank din Federația Rusă pentru ulterioara recepționare a 
mijloacelor financiare în vederea exercitării sau neexercitării unor drepturi 
electorale în cadrul alegerilor din 20.10.2024.,
A mai indicat faptul că, prin acceptarea personală a mijloacelor bănești în 
schimbul exercitării dreptului electoral în favoarea candidatului susținut de către 
Blocul politic „Victoria - Pobeda”, Zvalnîi Aurica a comis contravenția prevăzută 
de art. 47 1 alin. (1) Cod contravențional, adică - coruperea electorală pasivă cu 
indici calificativi - pretinderea, acceptarea sau primirea, personal sau prin 
mijlocitor, de către un alegător a bunurilor, serviciilor, privilegiilor sau 
avantajelor sub orice formă, care nu i se cuvin, pentru sine sau pentru o altă 
persoană, în scopul exercitării sau al neexercitării unor drepturi electorale în 
cadrul alegerilor, inclusiv al alegerilor regionale, dacă fapta nu constituie 
infracțiune.
Stipulează că prin decizia agentului constatator din 10.04.2025, 
contravenientului Zavalnîi Aurica i-a fost stabilită pedeapsa cu amendă în mărime 
de 500 unități convenționale, în sumă de 25 000 lei.
Susține că, sub aspectul legalității procesului-verbal cu privire la 
contravenție, motivele de nulitate absolută a actului atacat pot fi invocate atât de 
părți, cât și din oficiu de către instanță întru asigurarea respectării principiului 
legalităţii şi dreptăţii, consacrate expres în art. 5 şi 7 din Codul contravenţional. 
Legea contravenţională prevede redactarea procesului-verbal cu privire la 
contravenţie într-o anumită forma „ad validitatem ”, cu respectarea tuturor 
prescripţiilor legale de fond şi de formă, pentru încheierea sa valabilă, în scopul 
producerii efectelor juridice, pentru care a fost întocmit. În acest context, 
respectarea exigenţelor legale prevăzute la art. 443 Cod contravenţional sunt 
impuse agentului constatator la întocmirea procesului-verbal cu privire la 
contravenţie prin prisma art. 445 alin. (1) Cod contravenţional.
Din interpretarea art. 425 alin. (2) şi art. 442 alin. (1) Cod contravenţional, 
agentul constatator susține că procesul-verbal cu privire la contravenție MAI06 
580256 din 10.04.2025 face dovada cu privire la încadrarea în drept şi situaţia 
faptică stabilită de reprezentantul organului de constatare, urmând a fi examinat în 
raport cu actele existente la dosar, invocând că acțiunile contravenientului Zavalnîi 
Aurica corect au fost încadrate în conformitate cu art. 47 1 alin. (1) Cod 
contravenţional, stipulând că aceasta a fost confirmată prin probe pertinente, 
concludente şi utile cazului contravenţional: extrasul în urma MSI; procesul verbal 
cu privire la contravenţie seria/nr. MAI06 580256 din 10.04.2025; extras din 
fişierul Excel cu denumirea extras în urma măsurilor speciale de investigaţii; raport 
de analiză informaţional-criminală din 07.02.2025; proces-verbal de consemnarea 
măsurii speciale de investigaţii din 09.12.2024; ordonanţă privind autorizarea 
măsurii speciale de investigaţii din 19.11.2024; ordonanţă privind aprecierea 
pertinenţei rezultatelor măsurii speciale de investigaţii din 11.12.2024; încheiere 
privind autorizarea măsurii speciale de investigaţii din 01.04.2024; încheiere şi 
mandat privind autorizarea folosirii datelor obținute în urma efectuării măsurilor 
speciale de investigaţii din 01.04.2025.
Concluzionează agentul constatator că probele în ansamblu colaborează între 
ele, se completează unele pe altele, nu trezesc nici o îndoială şi dovedesc cert 
săvârșirea contravenției de către contravenient.                  
Menționează că, chiar dacă transferul de bani nu a avut loc, actul de instalare 
a unei aplicații bancare - efectuat de o persoană terță aşa cum a declarat în fața 
angajatului de poliție contestatarul - se înscrie într-un context clar orientat spre 
realizarea unei tranzacții ilicite, prin urmare intenția de a crea condiții pentru un 
eventual transfer, destinat influențării exercitării dreptului electoral, constituie un 
element important în evaluarea comportamentului contravenţional.
Susține că, sub aspectul legalității procesului-verbal cu privire la contravenție, 
motivele de nulitate absolută a actului atacat pot fi invocate atât de părți, cât și din 
oficiu de către instanță întru asigurarea respectării principiului legalităţii şi 
dreptăţii, consacrate expres în art. 5 şi 7 din Codul contravenţional. Legea 
contravenţională prevede redactarea procesului-verbal cu privire la contravenţie 
într-o anumită forma „ad validitatem ”, cu respectarea tuturor prescripţiilor legale 
de fond şi de formă, pentru încheierea sa valabilă, în scopul producerii efectelor 
juridice, pentru care a fost întocmit. În acest context, respectarea exigenţelor legale 
prevăzute la art. 443 Cod contravenţional sunt impuse agentului constatator la 
întocmirea procesului-verbal cu privire la contravenţie prin prisma art. 445 alin. (1) 
Cod contravenţional.
Menționează că, procesul-verbal cu privire la contravenție a fost întocmit și 
perfectat în prezența contravenientului, unde în mod repetat a fost familiarizată cu 
drepturile şi obligaţiile prevăzute la art. 34, 378, 384, 387 şi 448 Cod 
contravențional, inclusiv şi dreptul de a beneficia de serviciile unui avocat, nu a 
avut careva obiecții la procesul-verbal cu privire la contravenție, ceea ce susține că 
creează o prezumție puternică că îi era clară esența şi natura acuzației aduse.
Stipulează că, în această ordine de idei, din punct de vedere al legalității 
procesului-verbal cu privire la contravenție, acesta a fost încheiat cu respectarea 
dispozițiilor legale incidente şi cuprinde toate mențiunile obligatorii prevăzute de 
art. 443 Cod contravențional, neexistând cazuri de nulitate absolută ce ar putea fi 
invocate din oficiu.
Relevă că, forța probantă a actului atacat nu a fost înlăturată, actul bucurându-
se în continuare de prezumția de legalitate și temeinicie instituită de lege în 
favoarea sa.
Afirmă că, sub aspectul temeiniciei procesului-verbal cu privire la 
contravenție, forţa probantă a proceselor-verbale este lăsată la latitudinea fiecărui 
sistem de drept, putându-se reglementa importanța fiecărui mijloc de probă, însă 
instanţa are obligaţia de a respecta caracterul echitabil al procedurii în ansamblu 
atunci când administrează şi apreciază probatoriul.
Consideră că, manifestarea voinţei de a se angaja într-o astfel de conduită 
reprezintă o abatere gravă de la principiile integrității procesului electoral, iar 
faptul că persoana a instalat aplicația bancară, chiar dacă transferul banilor nu s-a 
concretizat, relevă existența unui plan de a primi avantaje materiale în schimbul 
susținerii la caz a unui bloc politic, ceea ce subminează principiile de neutralitate şi 
secret al votului.
Stipulează că, astfel, argumentele contravenientului Zavalnîi Aurica privind 
lipsa în acțiunile sale a elementelor constitutive ale contravenției prevăzute la art. 
471 alin. (1) Cod contravențional, le consideră ca fiind declarative, or, 
circumstanțele referitoare la atingerea rezultatului scontat, nu influențează asupra 
calificării juridice a acțiunilor contravenientului, iar pentru realizarea laturii 
obiective a contravenției de corupere electorală pasivă este suficientă săvârșirea 
uneia din acțiunile alternative prevăzute la art. 47 1 alin. (1) Cod contravențional, în 
speţă contravenția consumându-se în momentul când Zavalnîi Aurica a acceptat 
instalarea în telefonul mobil a aplicației PSB Bank din Federația Rusă, cu 
ulterioara recepționare a mijloacelor bănești, în scopul votării în favoarea unui 
candidat la care i se va indica la alegerile prezidențiale din 20.10.2024.
Consideră că, în cadrul procesului contravențional s-a confirmat netemeinicia 
contestației lui Zavalnîi Aurica, prin urmare, aceasta necesită a fi respinsă, iar 
procesul-verbal cu privire la contravenție din 10.04.2025 şi deciziei de sancţionare, 
întocmite în privinţa lui Zavalnîi Aurica în baza art. 47 1 alin. (1) Cod 
contravenţional, urmează a fi menţinute fără modificări.
Poziția participanților la proces și procedura de citare
Petiționarul Zavalnîi Aurica în ședința de judecată a susținut contestația 
înaintată și că nu își recunoaște vina.
Menționează că, numărul de telefon ***** care este indicat în raportul de 
analiză informațională-criminală îi aparține, dar este înregistrat după concubinul 
său Tincoveanu Nicanor.
A precizat că, cet. Spancioc Iulea a făcut o adunarea cu mai multe persoane și 
a spus că o să le achite bani ca să fie cu Partidul Șor, dar menționează că bani nu a 
primit. Ulterior au venit la sediul partidului, unde li s-a cerut documentele și li s-a 
instalat o aplicație în telefon, unde li s-a făcut poze.
Agentul constatator Pasat Alexandru din cadrul IP Telenești a susținut 
legalitatea procesului-verbal cu privire la contravenție și a solicitat respingerea 
contestației ca nefondată și în acest context a specificat că instalarea aplicației PSB 
Bank nu este posibilă fără contribuția deținătorului de telefon. 
A solicitat menținerea fără modificări a procesului-verbal cu privire la 
contravenție întocmit în baza art. 471 alin. (1) Cod contravențional.
Audiind poziţia participanţilor prezenţi la proces, studiind contestaţia 
depusă, materialele cauzei, instanţa de judecată ajunge la concluzia de a 
respinge contestaţia înaintată din următoarele considerente.
      La caz instanţa de judecată a constatat că, 10.04.2025, de către agentul 
constatator din cadrul Inspectoratului de Poliţie Telenești Pasat Alexandru a fost 
întocmit procesul-verbal cu privire la contravenţie seria/nr. MAI06 580256, în baza 
art. 471 alin. (1) Cod contravenţional în privinţa lui Zavalnîi Aurica, pe faptul că, în 
perioada anului 2024 acesta a acceptat sau a primit personal bunuri, servicii, 
privilegii sub orice formă care nu se cuvine pentru sine sau pentru o altă persoană 
în scopul exercitării sau neexercitării unor drepturi electorale în cadrul alegerilor 
din 20.10.2024.
Prin decizia agentului constatator din aceeaşi dată, Zavalnîi Aurica, în temeiul 
art. 47/1 alin. (1) din Codul contravenţional, a fost sancţionată cu amendă în 
mărime de 500 u.c., echivalentul a 25 000,00 lei.
În conformitate cu art. 448 alin. (1) din Codul contravenţional, 
contravenientul, victima sau reprezentantul acestora, procurorul, dacă este parte în 
cauza contravenţională, în cazul în care nu sunt de acord cu decizia agentului 
constatator sau în cazul în care aceasta a fost emisă cu încălcarea normelor 
procesuale stabilite de prezentul cod, sunt în drept să conteste decizia emisă asupra 
cauzei contravenţionale. Termenul de contestare a deciziei agentului constatator 
este de 15 zile de la data emiterii acesteia sau, pentru părţile care nu au fost 
prezente la şedinţa de examinare a cauzei contravenţionale, de la data înmânării 
copiei de pe decizia respectivă în condiţiile art. 447/1 alin. (8).
Verificând respectarea termenului depunerii contestaţiei, instanţa de judecată 
stabileşte că, contestaţia fost depusă cu respectarea prevederilor art. 448 alin. (1) 
din Codul contravenţional.
În conformitate cu art.8 alin.(2) din Codul contravenţional, este supusă 
răspunderii contravenţionale numai persoana care a săvîrşit cu intenţie sau din 
imprudenţă o faptă prevăzută de legea contravenţională.
Potrivit art.10 Cod contravenţional, constituie contravenţie fapta - acţiunea 
sau inacţiunea - ilicită, cu un grad de pericol social mai redus decît infracţiunea, 
săvîrşită cu vinovăţie, care atentează la valorile sociale ocrotite de lege, este 
prevăzută de prezentul cod şi este pasibilă de sancţiune contravenţională.
Conform art.381 alin. (4) Cod contravenţional, autoritatea competentă să 
soluţioneze cauza contravenţională are obligaţia de a lua toate măsurile prevăzute 
de lege pentru cercetarea sub toate aspectele, completă şi obiectivă, a 
circumstanţelor cauzei, de a evidenţia atât circumstanţele care dovedesc vinovăţia 
persoanei, cât şi cele care dezvinovăţesc persoana în a cărei privinţă a fost pornit 
proces contravenţional, precum şi circumstanţele atenuante sau agravante.
Potrivit art. 374 alin.(2) Cod contravenţional, Procesul contravenţional este 
activitatea desfăşurată de autoritatea competentă, cu participarea părţilor şi a altor 
persoane titulare de drepturi şi de obligaţii, avînd ca scop constatarea contravenţiei, 
examinarea şi soluţionarea cauzei contravenţionale, constatarea cauzelor şi 
condiţiilor care au contribuit la săvîrşirea contravenţiei.
La rândul său, art. 425 alin. (2) al Codului contravenţional cuprinde dispoziţii 
exprese cu privire la forţa probantă a procesului verbal cu privire la contravenţie, 
fiind reglementat că, în calitate de probe se admit elementele de fapt constatate 
prin intermediul următoarelor mijloace: procesul-verbal cu privire la contravenţie, 
fotografii, înscrisuri etc.
Potrivit art. 442 alin. (1) Cod contravenţional, procesul verbal cu privire la 
contravenţie este un act prin care se individualizează fapta ilicită şi se identifică 
făptuitorul. Procesul-verbal se încheie de agentul constatator pe baza constatărilor 
personale şi a probelor acumulate, în prezenţa făptuitorului sau în absenţa lui.
În acord cu art. 440 alin.(1) Cod contravenţional, Constatarea faptei 
contravenţionale înseamnă activitatea, desfăşurată de agentul constatator, de 
colectare şi de administrare a probelor privind existenţa contravenţiei, deciziei 
privind examinarea contravenţiei în temeiul constatării agentului constatator sau 
procesului-verbal cu privire la contravenţie, de aplicare a sancţiunii 
contravenţionale sau de trimitere, a dosarului, după caz, funcţionarului abilitat să 
examineze cauza contravenţională, din cadrul autorităţii din care face parte agentul 
constatator, în instanţa de judecată sau în alt organ spre soluţionare.
Conform art.453 alin.(3) Cod Contravenţional, instanţa de judecată apreciază 
probele, potrivit convingerii sale pe care şi-a format-o, cercetînd toate probele 
cercetate în raport cu circumstanţele constatate ale cauzei şi călăuzindu- se de lege. 
Totodată, instanţa de judecată la înfăptuirea justiţiei se bazează pe probele 
prezentate de părţi şi nu este abilitată cu dreptul de a colecta desinestătător probe, 
întru verificarea argumentelor invocate de către participanţii la proces.
Din punct de vedere al legalităţii procesului verbal cu privire la contravenţie, 
instanţa constată că acesta a fost încheiat cu respectarea dispoziţiilor legale 
incidente, şi în consecinţă, instanţa constată că forţa probantă a actului atacat nu a 
fost înlăturată, el bucurându-se în continuare de prezumţia de legalitate şi 
temeinicie instituită de lege în favoarea sa.
Astfel, instanţa remarcă că, Zavalnîi Aurica a fost sancţionat în temeiul art. 
47/1 alin. (1) din Codul contravenţional, „Coruperea electorală pasivă” potrivit 
căruia, constituie contravenţie „Pretinderea, acceptarea sau primirea, personal sau 
prin mijlocitor, de către un alegător a bunurilor, serviciilor, privilegiilor sau 
avantajelor sub orice formă, care nu i se cuvin, pentru sine sau pentru o altă 
persoană, sau acceptarea promisiunii ori a ofertei acestora, în scopul exercitării sau 
al neexercitării unor drepturi electorale în cadrul alegerilor, inclusiv al alegerilor 
regionale, dacă fapta nu constituie infracţiune”.
La caz, instanţa apreciază că agentul constatator a administrat un probatoriu 
amplu, relevant, util şi concludent, care vine să susţină învinuirea reţinută în 
sarcina lui Zavalnîi Aurica: proces-verbal de audiere a persoanei în privința căruia 
a fost pornit proces contravențional, extras din rezultatul măsurilor speciale de 
investigaţii şi anume extras din datele de anchetă furnizate de operatorii reţelelor 
de comunicaţii electronice în care se regăseşte şi abonatul înregistrat cu numele 
Tincoveanu Nicanor, unde în cadrul ședinței de judecată petiționara Zavalnîi 
Aurica a comunicat că anume ea se foloșește de numărul respectiv, care la nr. de 
telefon ***** a recepţionat SMS-uri prin aplicaţia PSB; procesul-verbal de 
consemnare a măsurii speciale de investiţie din 09.12.2024; încheiere/mandat 
judecătoresc din 01.04.2024; 
În aceste condiţii, instanţa relevă că, pe parcursul anului 2024, Zavalnîi 
Aurica a primit mesaje prin intermediul aplicaţiei mobile „ПСБ” din Federaţia 
Rusă.
Potrivit doctrinei juridice, coruperea electorală pasivă se consumă din 
momentul comiterii uneia dintre modalităţile normative care desemnează faptele 
prejudiciabile, adică din momentul pretinderii, acceptării sau primirii, personal sau 
prin mijlocitor, de către un alegător a bunurilor, serviciilor, privilegiilor sau 
avantajelor sub orice formă, care nu i se cuvin, pentru sine sau pentru o altă 
persoană, în scopul exercitării sau al neexercitării unor drepturi electorale în cadrul 
alegerilor, inclusiv al alegerilor regionale, dacă fapta nu constituie infracţiune.
Pentru a constitui contravenţie, bunurile sau serviciile trebuie să nu i se 
cuvină în mod legal şi trebuie să fie destinate influenţării modului de exercitare a 
votului.
De asemenea, instanţa reţine că actul de corupere electorală a fost realizat 
prin intermediul unei aplicaţii mobile, a cărei descărcare şi utilizare presupun 
accesarea telefonului personal al petiţionarului, fapt ce implică o acţiune voluntară 
din partea acesteia, prin oferirea datelor sale personale, a numărului de telefon.
Potrivit pct.310 din Decizia Curţii Constituţionale nr.1 de inadmisibilitate 
privind excepţiile de neconstituţionalitate a unor prevederi din articolul 47 1 din 
Codul Contravenţional din 21.01.2025, Curtea menţionează că, articolul 47 1 
alin.(1) descrie doar fapta, nu şi urmarea prejudiciabilă. Altfel spus, contravenţia 
nu obligă autorităţile să verifice dacă alegătorul a votat pentru candidatul sau 
pentru partidul politic care l-a corupt. Curtea consideră că existenţa unui astfel de 
mecanism ar contraveni caracterului secret al votului, garantat de articolul 38 din 
Constituţie.
Prin urmare din probatoriul administrat s-a relevat o asociere directă între 
numărul SIM identificat ***** ca fiind înregistrat pe numele concubinului 
Tincoveanu Nicanor a contestatarului Zavalnîi Aurica şi mesaje recepţionate de la 
aplicaţia mobilă ,,PSB”. Această constatare tehnică nu poate fi trecută cu vederea, 
întrucât indică o interacţiune efectivă fie voluntară, fie prin intermediere, între 
telefonul mobil asociat contestatarului şi infrastructura digitală a instituţiei bancare 
ruse.
În lipsa unor explicaţii rezonabile, instanţa de judecată nu poate admite 
ipoteza unei simple coincidenţe sau erori tehnice, cu atât mai mult cu cât 
contestatarul nu invocă nici un temei concret susceptibil de a explica natura acestor 
interacţiuni.
De asemenea, careva înscrisuri, extrase precum că nu ar fi primit SMS şi că 
nu ar fi acceptat promisiunea pentru a primit mijloace băneşti - petiţionarul nu a 
prezentat, inclusiv nu a explicat cum operatorul de telefonie mobilă a identificat 
numărul său ca unul din cele ce au primit mesaje prin aplicaţia data, odată ce 
susţine că nu a avut aplicaţia instalată în telefon.
Concluzionând aspectele relevate mai sus, instanţa de judecată reţine că, 
agentul constatator a făcut dovadă stării de fapt prin înscrisurile depuse la dosar şi 
apreciate de instanţă, iar instanţa reţine că încheierea procesului-verbal cu privire la 
contravenţie este temeinică.
Cu privire la criticile aduse în susţinerea contestaţiei instanţa de judecată le 
va respinge ori instanţa conchide că, faţă de probele administrate în cauză, 
prezumţia de legalitate a actului administrativ, din care decurge prezumţia de 
autenticitate şi prezumţia de veridicitate, care nu au fost răsturnate în cazul de faţă, 
iar în condiţiile în care săvârşirea faptei contravenţionale a fost constatată pe baza 
constatărilor personale a agentului constatator şi a probelor acumulate, iar 
petiţionarului i-a fost dată posibilitatea de a face dovada contrarie celor 
consemnate în procesul verbal, însă nu a reuşit să răstoarne aceste prezumţii de 
care se bucură decizia contestată, denotă comiterea certă şi cu vinovăţie a faptei 
contravenţiei de către Zavalnîi Aurica
Totodată, instanţa reţine că, poziţia lui Zvalanîi Aurica de nerecunoaştere a 
vinovăţiei nu echivalează cu încetarea procesului din lipsa faptei contravenţionale, 
odată ce există probe pertinente şi concludente care în ansamblu din punct de 
vedere al coroborării dovedesc săvârşirea faptei imputate. Or, nerecunoaşterea 
vinovăţiei de către contravenient reprezintă o metodă de apărare şi un drept al 
contravenientului de a nu se auto incrimina, garantat de art. 377 din Codul 
contravenţional şi de art. 6 CEDO, iar, persoana care pe parcursul procesului 
contravenţional are calitatea procesuală de contravenient nu poate fi urmărită 
pentru depunerea declaraţiilor false sau refuzul de a face declaraţii.
În circumstanţele enunţate instanţa de judecată conchide că, în cadrul 
judecării cauzei s-a confirmat netemeinicia contestaţiei depuse de Zavalnîi Aurica, 
fapt care va determina adoptarea unei soluţii de respingere a acesteia.
În baza celor expuse, conform art. 441, 443, 445, 461, 462 Cod 
contravenţional, instanţa de judecată,-
H O T Ă R Ă Ş T E:
Se respinge contestaţia depusă de către Zavalnîi Aurica împotriva procesului-
verbal cu privire la contravenţie seria/nr. MAI06 580256 din 10 aprilie 2025, 
întocmit de agentul constatator din cadrul Inspectoratului de Poliţie Telenești Pasat 
Alexandru, în baza art. 47/1 alin. (1) din Codul contravenţional, şi a deciziei de 
sancţionare contravenţională, ca fiind neîntemeiată.
Hotărârea este cu drept de atac în ordine de recurs la Curtea de Apel Nord în 
termen de 15 zile, prin intermediul Judecătoriei Orhei, sediul Telenești.
Preşedintele şedinţei, judecător                                      Gheorghe POPA
         
 