Dosarul nr. 4-3029/2024
4-24141023-12-4-10122024
H O T Ă R Â R E
În numele Legii
 15 decembrie 2025                                                                                                         mun. 
Chişinău
Judecătoria Chişinău (sediul Buiucani)
Instanţa compusă din:
Preşedintele şedinţei, judecătorul                         - Ana Costiuc 
Grefier                                                                   - Stanislav Vîzdoga
În lipsa:
Agentului constatator                                            - Grigore Stoian
Făptuitorului                                                          - *****
examinând în şedinţă publică cauza contravențională pornită în privinţa lui *****, născut 
la *****, IDNP *****, care se învinuiește în săvârşirea contravenției prevăzute de art. 319 alin. 
(1) și alin. (2) din Codul contravențional, 
a   c o n s t a t a t:
1. Potrivit procesului-verbal cu privire la contravenție nr. 176-6946/2020 din 25.11.2024 
***** nu execută cerințele executorului judecătoresc în procedura executării documentului 
executoriu nr. 2-1131/2019 din 03.10.2019 emis de Judecătoria Orhei, sediul Central, 
privind încasarea de la ***** în beneficiul OCN „*****” SRL (c/f:*****, cu sediul în 
mun. Chișinău, str. *****) a datoriei în sumă totală de 5 482 lei. 
2.Odată cu înaintarea documentului executoriu spre executare, de către executorul 
judecătoresc au fost întreprinse un şir de acţiuni în vederea executării cu succes a 
documentului dat, fiind expediate scrisori părţilor în procedura de executare despre 
acţiunile întreprinse şi comunicate drepturile şi obligaţiile acestora. In urma măsurilor 
întreprinse au fost aplicate măsuri asigurătorii pe bunurile debitorului şi aplicate interdicţii 
şi restricţii la înstrăinarea acestora. Până în prezent un rezultat la toate acţiunile sus indicate 
nu s-a stabilit, dat fiind faptul că debitorul în mod direct se eschivează de la executarea 
cerinţelor executorului judecătoresc, fiind absent la nenumăratele solicitări de a se prezenta 
la biroul executorului judecătoresc. Prin acţiunile întreprinse, s-a expediat citatie 
contravenţională în adresa debitorului căruia i-au fost comunicate toate acţiunile 
întreprinse pe marginea procedurii de executare, totodată ultimul a fost somat de a se 
prezenta la biroul executorului judecătoresc pentru a prezenta dovezi de executare a 
obligaţiilor prevăzute în procedura de executare, astfel procedura citării legale a fost 
respectată. La data citării debitorul nu s-a prezentat la birou şi careva dovezi de achitare a 
datoriei nu a prezentat. Reeşind din aceasta, la data şi ora indicată în citaţiei, debitorul nu s-
a prezentat şi nici nu a comunicat motivele. În urma tuturor acţiunilor întreprinse pe 
marginea procedurii de executare, careva efect în executarea cerinţelor înaintate nu s-a 
stabilt, necătînd la faptul aplicării tuturor măsurilor menționate mai sus. Despre toate 
acţiunile întreprinse părţile în procedura de executare au fost informate prin scrisori cu 
aviz. Dat fiind faptul că la data şi ora stabilită în citaţia exepediată debitorului acesta nu s-a 
prezentat, nu a comunicat motivele neprezentării sale, s-a dispus întocmirea procesului-
verbal în lipsa sa.
3.În ședință de judecată agentul constatator – executorul judecătoresc Stoian Grigore și 
persoana în privința căreia s-a pornit procesul contravențional ***** nu s-au 
prezentat, fiind legal citați despre, ora, data și locul examinării cauzei (f.d.31-33), totodată 
executorul judecătoresc a solicitat examinarea cauzei în lipsa sa.
Prin prisma art. 455 Cod Contravențional, instanța de judecată consideră posibilă 
examinarea cauzei în lipsa acestora. Concomitent, informații despre data locul și ora 
ședinței de judecată pe cauza dată au fost făcute publice și pe site-ul oficial al instanței de 
judecată, ce se asimilează cu citarea publică. Ținând cont de faptul că procedura de citare 
legală a fost respectată, instanța de judecată a dispus, în baza art. 382 din Codul 
contravențional, examinarea cauzei în lipsa acestora.
4.Studiind minuțios materialele cauzei contravenționale în raport cu prevederile legale ce 
guvernează speța, instanța de judecată consideră necesar ca procesul contravențional să 
fie încetat, reieșind din următoarele considerente.
5. În conformitate cu art. 7 din Codul contravențional, persoana poate fi sancţionată numai 
pentru contravenţia în a cărei privinţă este dovedită vinovăţia sa, cu respectarea normelor 
prezentului cod.
6. În conformitate cu art. 8 alin. (2) Cod contravențional, este supusă răspunderii 
contravenționale numai persoana care a săvârșit cu intenție sau din imprudență o faptă 
prevăzută de legea contravențională. 
7. Potrivit prevederilor art. 440 alin. (1) Cod contravențional, constatarea faptei înseamnă 
activitatea, desfășurată de agentul constatator, de colectare și de administrare a probelor 
privind existența contravenției, de încheiere a procesului verbal cu privire la contravenție, 
de aplicare a sancțiunii contravenționale sau de trimitere, a dosarului, după caz, 
funcționarului abilitat să examineze cauza contravențională, din cadrul autorității din care 
face parte agentul constatator, în instanța de judecată sau în alt organ spre soluționare. 
8. În conformitate cu prevederile art. 442 alin. (1) Cod contravențional, procesul verbal cu 
privire la contravenție este un act prin care se individualizează fapta ilicită și se identifică 
făptuitorul. Procesul-verbal se încheie de agentul constatator pe baza constatărilor 
personale și a probelor acumulate, în prezența făptuitorului sau în absența lui. 
9. Potrivit prevederilor art. 458 din Codul contravențional, la adoptarea hotărârii în cadrul 
procesului instanța de judecată urmează să determine caracterul veridic al contravenției 
imputate, existența cauzelor care înlătură caracterul contravențional al faptei, vinovăția 
persoanei atrase la răspundere contravențională, precum și alte aspecte importante pentru 
soluționarea cazului. 
10. În speță, potrivit procesului-verbal cu privire la contravenție nr. 176-6946/2020 din 
25.11.2024, se constată, că la executorul judecătoresc Stoian Grigore spre executare se află 
documentul executoriu cu nr. 2-1131/2019 din 03.10.2019 emis de Judecătoria Orhei, 
sediul Central privind încasarea de la ***** în beneficiul OCN „*****” SRL a datoriei în 
sumă totală de 5 482 lei (f.d.3).
11. În procesul executării documentelor executorii de către executorul judecătoresc au fost 
întreprinse un șir de acțiuni în vederea executării cu succes a documentului dat, fiind 
expediate scrisori părților în procedura de executare despre acțiunile întreprinse și 
comunicate drepturile și obligațiile acestora. În urma măsurilor întreprinse au fost aplicate 
măsuri asigurătorii pe bunurile debitorului și aplicate interdicții și restricții la înstrăinarea 
acestora. Prin acțiunile întreprinse, s-a expediat citație contravențională în adresa 
debitorului căruia i-au fost comunicate toate acțiunile întreprinse pe marginea procedurii de 
executare, totodată ultimul a fost somat de a se prezenta la biroul executorului judecătoresc 
pentru a prezenta dovezi de executare a obligațiilor prevăzute în procedura de executare.
12.Acțiunile lui ***** au fost încadrate juridic în baza art. 319 alin. (1) și alin. (2) Cod 
contravențional. 
13. Astfel, în materie contravențională au fost recunoscute garanțiile procedurale specifice în 
materie penală în ceea ce privește dreptul la un proces echitabil, printre care și prezumția 
de nevinovăție, prevăzută de alin. (2) al art. 6 din Convenția Europeană a Drepturilor 
Omului. (Zilibergerg împotriva Moldovei (§ 35, din 01 februarie 2005), Angel împotriva 
României (§ 52, din 04 octombrie 2007) sau Ozturk împotriva Germaniei (din 21 februarie 
1994).
14.Această împrejurare fundamentează la nivel de principiu că, sarcina probei în procedura 
contravențională desfășurată în fața instanței de judecata revine în primul rând organului 
constatator și, în condițiile în care acesta face dovada vinovăției, făptuitorul urmează să-și 
probeze nevinovăția. 
15. În asemenea situație, întru respectarea garanțiilor sus indicate, instanța de judecată va 
verifica legalitatea și temeinicia procesului-verbal cu privire la contravenție nr. 176-
6946/2020 din 25.11.2024.
16. Sub aspectul legalității procesului-verbal, instanța de judecată denotă că, motivele de 
nulitate absolută a actului din speță pot fi invocate atât de părți, cât și din oficiu de către 
instanță întru asigurarea respectării principiului legalității și dreptății, consacrate expres în 
art. 5 și 7 din Codul contravențional.
17.Instanța de judecată reține că, procesul-verbal cu privire la contravenție din 25.11.2024 a 
fost întocmit și perfectat în absența contravenientului, fapt confirmat prin aplicarea 
semnăturii martorilor prezenți.
18. În această ordine de idei, din punct de vedere al legalității procesului- verbal de 
contravenție, instanța constată că acesta a fost încheiat cu respectarea dispozițiilor legale 
incidente și cuprinde toate mențiunile obligatorii prevăzute de art. 443 din Codul 
contravențional, neexistând cazuri de nulitate absolută ce ar putea fi invocate din oficiu. 
19. În consecință, instanța constată că forța probantă a procesului-verbal cu privire la 
contravenție, nu a fost înlăturată, el bucurându-se în continuare de prezumția de legalitate 
și temeinicie instituită de lege în favoarea sa. 
20. Sub aspectul temeiniciei procesului-verbal, instanța evidențiază că forța probantă a 
proceselor – verbale este lăsată la latitudinea fiecărui sistem de drept, putându-se 
reglementa importanța fiecărui mijloc de probă, însă instanța are obligația de a respecta 
caracterul echitabil al procedurii în ansamblu atunci când administrează și apreciază 
probatoriul. (cauza Bosoni v. Franța, hotărârea din 7 septembrie 1999). 
21. În raport cu cele enunțate art. 425 alin. (2) al Codului contravențional cuprinde dispoziții 
exprese cu privire la forța probantă a procesului – verbal cu privire la contravenție, fiind 
reglementat că, în calitate de probe se admit elementele de fapt constatate prin intermediul 
următoarelor mijloace: procesul-verbal cu privire la contravenție, procesul-verbal de 
ridicare a obiectelor și documentelor, procesul-verbal de percheziție, procesul-verbal 
privind cercetarea la fața locului, procesele-verbale privind alte acțiuni procesuale 
efectuate în conformitate cu prezentul cod, explicațiile persoanei în a cărei privință a fost 
pornit proces contravențional, declarațiile victimei, ale martorilor, înscrisurile, 
înregistrările audio sau video, fotografiile, corpurile delicte, obiectele și documentele 
ridicate, constatările tehnico-științifice și medico-legale, raportul de expertiză.
22. La fel, instanța reține că, legiuitorul în art. 442 alin. (1) Cod contravențional, a definit 
procesul-verbal cu privire la contravenție, ca fiind un act prin care se individualizează fapta 
ilicită și se identifică făptuitorul. 
23. Subsecvent, a fost legiferat și faptul că, procesul-verbal se încheie de agentul constatator 
pe baza constatărilor personale și a probelor acumulate, în prezența făptuitorului sau în 
absența lui. Fiind întocmit de un agent al statului aflat în exercițiul funcțiunii, procesului 
verbal de contravenție trebuie să i se recunoască valoare probatorie sub aspectul constatării 
stării de fapt.
24. În acest sens este de remarcat că în jurisprudența Curții Europene a Drepturilor Omului 
de la Strasbourg se reține în mod constant că prezumțiile nu sunt în principiu contrare 
Convenției. 
25. Astfel, în hotărârea pronunțată în cauza Salabiaku contra Franței, Curtea a reținut că 
prezumțiile sunt permise de Convenție dar nu trebuie sa depășească limitele rezonabile 
ținând seama de gravitatea mizei și prezervând drepturile apărării. 
26. În această ordine de idei și din interpretarea art. 425 alin. (2) și 442 alin. (1) al Codului 
contravențional, rezultă că procesul – verbal cu privire la contravenție nr. 176-6946/2020 
din 25.11.2024, face dovada cu privire la încadrarea în drept și situația faptică stabilită de 
agentul constatator, urmând a fi examinat în raport cu actele existente la dosar.
27.Reieșind din normele legale sus enunțate, dar și analizând circumstanțele cauzei 
contravenționale, instanța de judecată remarcă faptul că agentul constatator, Stoian 
Grigore, nu a acumulat probe suficiente și verosimile întru susținerea actului de constatare 
și propunerii de sancționare, mai mult, nu a demonstrat vinovăția lui ***** de comiterea 
contravenției imputate. 
28. Cu referire la faptul comiterii contravenției prevăzute de art. 319 alin. (1) și alin. (2) Cod 
contravențional de către ***** instanța de judecată reține că, prin norma incriminată, se 
sancționează „Acțiunile (inacțiunile) persoanelor care, fără motive întemeiate, nu 
îndeplinesc cerințele executorului judecătoresc în cadrul procedurii de executare sau 
împiedică executarea documentului executoriu, cât și neîndeplinirea obligației de către 
părțile procedurii de executare de a comunica executorului judecătoresc schimbarea 
domiciliului sau a sediului, precum și necomunicarea în termenele prevăzute de Codul de 
executare a informațiilor solicitate de executorul judecătoresc în virtutea atribuțiilor sale”.
29. La fel urmează a se ține cont de faptul, că latura subiectivă a contravenției prevăzută la 
art. 319 Codul contravențional se manifestă numai prin intenție directă, astfel ca făptuitorul 
să conștientizeze că prin acțiunile sau inacțiunile sale intenționat creează impedimente în 
vederea executării silite a documentului executoriu, și dorește acest rezultat.
30. În ședința de judecată nu s-a confirmat prin probe pertinente, concludente și utile 
învinuirea contravențională formulată. 
31. Constatarea faptei contravenționale înseamnă activitatea, desfășurată de agentul 
constatator, de colectare și de administrare a probelor privind existența contravenției, de 
încheiere a procesului-verbal cu privire la contravenție, de aplicare a sancțiunii 
contravenționale sau de trimitere, a dosarului, după caz, funcționarului abilitat să 
examineze cauza contravențională, din cadrul autorității din care face parte agentul 
constatator, în instanța de judecată sau în alt organ spre soluționare, reieșind din 
prevederile art. 440 alin. (1) Cod contravențional. 
32. În lipsă de probe (elemente de fapt, dobândite în modul stabilit de cod) și în mod voalat, 
instanța reține că executorul judecătoresc a întocmit procesul-verbal cu privire la 
contravenție invocând niște concluzii lipsite de suport, neacumulându-se probe ce ar 
confirma vinovăția lui *****, pe când demonstrarea vinovăției unei persoane urmează să 
fie asigurată cu prezentarea probelor pertinente în raport cu procesul-verbal întocmit. 
33. Astfel, în acțiunile lui ***** lipsește intenția directă de neîndeplinire fără motive a 
cerințelor executorului judecătoresc în cadrul procedurii de executare sau probe care ar 
împiedica executarea documentului executoriu.
34.Totodată, instanța de judecată reține că potrivit Deciziei Curții Constituționale privind 
excepția de neconstituționalitate a unor prevederi din art. 320 alin. (2) din Codul penal 
(neexecutarea hotărârii instanței de judecată), care în pct. 28 a menționat că, ”practica 
judiciară demonstrează că, atunci când persoana este învinuită de neexecutarea unei 
hotărâri judecătorești, trebuie probată posibilitatea reală a persoanei dea executa 
hotărârea în discuție”. 
35. Astfel, instanța de judecată conchide că, în speță, lipsește intenția directă a 
contravenientului ***** în comiterea contravenției prevăzute de art. 319 alin. (1) și alin. 
(2) Cod contravențional. 
36. În conformitate cu jurisprudența relevantă a Curții Europene a Drepturilor Omului, 
instanțele de judecată sunt obligate să demonstreze vinovăția inculpatului prin adoptarea 
unor soluții motivate. Lipsa motivelor reprezintă o încălcare a dreptului la un proces 
echitabil: „în cazul în care instanțele judecătorești naționale se abțin de a da un răspuns 
special și explicit la cele mai importante întrebări, fără a-i oferi părții care le-a formulat 
posibilitatea de a ști dacă o anumită susținere a fost neglijată sau respinsă, acest fapt va fi 
considerat o încălcare a dreptului la un proces echitabil. (Boldea v. România, 15 februarie 
2007, §30). 
37. Din circumstanțele menționate, instanța de judecată conchide că nu s-a constatat 
comiterea faptei contravenționale prevăzută la art. 319 alin. (1) și (2) din Cod 
contravențional, în acțiunile lui *****.
38. Conform prevederilor art. 461 din Codul contravențional, în cazul în care, pe parcursul 
judecării cauzei, se constată existența unui temei din cele prevăzute la articolul 441, 
instanța încetează procesul contravențional. 
39. Potrivit prevederilor art. 441 alin. (1) lit. a) Cod contravențional, procesul contravențional 
nu poate fi pornit, iar dacă a fost pornit, nu poate fi efectuat și va fi încetat în cazul în care 
nu există faptul contravenției.
40. În aceste circumstanțe, respectând principiul contradictorialității procesului 
contravențional și limitele judecării cauzei, cercetând și apreciind probele prezentate în 
ședința de judecată din punct de vedere al pertinenței, concludenții, utilității și veridicității, 
iar toate în ansamblu din punct de vedere al coroborării lor, conform propriei convingeri, 
formate în urma examinării probelor în ansamblu, sub toate aspectele și în mod obiectiv, 
călăuzindu-se de lege, instanța de judecată va înceta procesul contravențional intentat în 
privința lui ***** în baza procesului-verbal cu privire la contravenție nr. 176-6946/2020 
din 25.11.2024 de constatare a faptei contravenționale prevăzute de art. 319 alin. (1) și alin. 
(2) Cod contravențional, din motivul inexistenței faptului contravenției.
41. În temeiul celor expuse și a prevederilor art. 441; 460; 462 Cod contravențional, instanța 
de judecată,
h o t ă r ă ş t e:
Se încetează procesul contravențional pornit în privința lui *****, născut la *****, IDNP 
*****, învinuit de comiterea contravenției prevăzute de art. 319 alin. (1) și alin. (2) din Codul 
contravențional, din motiv că nu există faptul contravenției.
Hotărârea cu drept de recurs la Curtea de Apel Centru în termen de 15 (cincisprezece) 
zile, prin intermediul Judecătoriei Chișinău (sediul Buiucani).
Președintele ședinței, 
judecător                                                                                                    Ana COSTIUC