Dosarul nr.2p/s-118/225
2-25162602-09-2 p/s-20112025-1 
H O T Ă R Â R E
În numele Legii
11 decembrie 2025                                                              mun. Bălți
Judecătoria Bălți, sediul Central  
Instanţa compusă din:
Preşedintele şedinţei, judecătorul                Eugen Bejenaru 
Grefier                      Maria Chircu
Cu participarea interpretului                                     Tatiana Fîrfa   
examinând în sediul instanţei, în şedinţă publică cererea petiționarei Novicova Svetlana 
către persoana interesată Agenția Teritorială de Asistență Socială Nord Nord-Vest cu privire la 
instituirea măsurii de ocrotire judiciare sub forma tutelei în privinţa persoanei fizice *****, 
c o n s t a t ă:
La 20.11.2025, Novicova Svetlana a depus cerere către persoana interesată Agenția 
Teritorială de Asistență Socială Nord Nord-Vest cu privire la instituirea măsurii de ocrotire 
judiciare sub forma tutelei în privinţa persoanei fizice *****.
În motivarea cererii, petiționara au indicat că, este sora persoanei fizice ***** (a.n. *****), 
care este încadrat în grad de dizabilitate sever din copilărie fără termen şi se află la evidența 
psihiatrică cu diagnosticul: Schizofrenie paranoidă. Sindrom halucinator-paranoid. Stare de 
defect mixt.
***** s-a născut al doilea copil din 2 copii. Perioadele de dezvoltare precoce au decurs 
fără particularități. A frecventat grădinița de copii. Şcolarizat la termen, a absolvit 8 clase cu o 
reușită foarte bună la învățătură, era sîrguincios, ascultător. După absolvirea şcolii a fost 
înmatriculat la Tehnicumul Politehnic din Bălți, unde a studiat doar 2 ani, după ce a apărut 
cefalee marcată, a scăzut însușita la învățătură, din ce cauză nu a finisat studiile. În 1985 a 
suportat traumă cerebro-craniană cu pierdere de cunoștință, după care a scăzut semnificativ 
memoria, permanent acuza cardialgii, cefalee, insomnie, a devenit neliniştit, tensionat, nervos, 
nereţinut, neadecvat, uşor se excita, expunea idei delirante de relație, de urmărire, persecuție, 
manifesta halucinații auditive, imperative. A săvîrşit 2 tentative de suicid prin strangulare. S-a 
tratat în spitale de psihiatrie. Nu este căsătorit, nu are copii. Locuieşte cu sora după decesul 
mamei. Nu este angajat în cîmpul muncii. La evidența medicului narcolog nu se află. Se află la 
evidența medicului psihiatru.
La 19.09.2025 a fost efectuat examenul psihiatric, iar la 30.10.2025 întocmit raportul de 
expertiza extrajudiciară (nr. 202537A0299) prin care s-a constatat că ***** suferă de maladie 
psihică cronică: Schizofrenie paranoidă. Sindrom paranoid cu elemente de automatism. Ca 
urmare a bolii mintale pe care o prezintă, nu are capacitatea de a conştientiza acțiunile sale și de 
a-şi exprima voința din punct de vedere critic. Nu are capacitatea de a conştientiza procedurile și 
acțiunile proceduraljudiciare, nu poate participa în procesul judiciar. Nu există premize că starea 
lui se va îmbunătăți.
Solicită Novicova Svetlana instituirea măsurii de ocrotire judiciară asupra persoanei 
fizice*****, a.n. ***** pe termen de 10 ani, cu desemnarea în calitate de tutore al persoanei 
fizice Novicova Svetlana, sora acesteia.
În ședința de judecată petiționara Novicova Svetlana cât și reprezentantul acesteia avocatul 
Grimailo Nelea, au susţinut cererea și au solicitat admiterea acesteia. 
În ședința de judecată reprezentantul *****, în privința căruia se solicită instituirea măsurii 
de ocrotire judiciară, avocatul Rodica Cojocar, a solicitat admiterea cererii petiționarei Novicova 
Svetlana.
În ședința de judecată reprezentantul persoanei interesată Agenția Teritorială Socială, 
Nord-Vest, Lilia Demianenco, a susţinut cererea și a considerat oportun de a fi desemnat calitate 
de tutore al persoanei fizice***** pe Novicova Svetlana, sora acesteia.
Motivarea
Audiind părțile, cercetând şi analizând materialele dosarului civil, instanța de judecată 
conchide de a admite cererea privind instituirea măsurii de ocrotire judiciare sub forma tutelei, 
din următoarele considerente.
Potrivit prevederilor art.308 alin.(1), (2) Cod de procedură civilă, (1) În cazul examinării 
cererii prevăzute la art.302 alin.(1), instanţa de judecată audiază persoana fizică. Aceasta poate fi 
însoţită de altă persoană pe care a ales-o, care nu va avea calitatea de reprezentant în proces. (2) 
Audierea persoanei fizice se poate desfăşura la sediul instanţei de judecată, la reşedinţa sa, în 
instituţia de tratament sau instituţia socială, precum şi în orice alt loc corespunzător.
În conformitate cu art. 32 alin. (1) Cod civil, în condiţiile prezentului cod, în privinţa 
persoanei fizice care, în urma unei boli mintale ori a unei deficienţe fizice, mintale sau 
psihologice, nu poate, în mod deplin, conştientiza acţiunile sale ori exprima voinţa poate fi 
instituită, prin hotărîre judecătorească, măsura de ocrotire judiciară sub forma curatelei, a 
ocrotirii provizorii sau a tutelei.
În conformitate cu art. 65 alin. (1), (2), (3), (4), (6) Cod civil, (1) Persoana fizică care a 
atins majoratul sau care a dobîndit capacitate deplină de exerciţiu pe altă cale legală şi care, în 
urma unei boli mintale ori a unei deficienţe fizice, mintale sau psihologice, nu poate, în mod 
deplin, conştientiza acţiunile sale ori exprima voinţa poate beneficia de o măsură de ocrotire, 
instituită în funcţie de starea sau situaţia sa. (2) Dacă nu s-a dispus altfel, măsura de ocrotire are 
ca scop ocrotirea atît a persoanei, cît şi a intereselor patrimoniale ale acesteia. Măsura de ocrotire 
poate fi limitată la unul din aceste două domenii. (3) Măsurile de ocrotire pot fi contractuale 
(contractul de asistenţă, mandatul de ocrotire în viitor) şi judiciare (ocrotirea provizorie, curatela, 
tutela). (4) Toate măsurile de ocrotire se instituie şi se exercită în condiţiile respectării drepturilor 
şi libertăţilor fundamentale şi a demnităţii persoanei. Măsurile de ocrotire urmăresc interesul şi 
bunăstarea persoanei în privinţa căreia se instituie şi favorizează, pe cît este posibil, autonomia 
acesteia. (5) Viaţa sexuală constituie o componentă a vieţii private şi a libertăţii individuale, iar 
orice restricţie a acesteia trebuie să fie legitimă, adecvată şi proporţională scopului urmărit. (6) 
La luarea oricărei decizii care vizează persoana în privinţa căreia este instituită o măsură de 
ocrotire (persoana ocrotită) sau interesele patrimoniale ale acesteia, instanţa de judecată, 
autoritatea tutelară şi persoana însărcinată cu ocrotirea (asistentul, mandatarul împuternicit prin 
mandat de ocrotire în viitor, ocrotitorul provizoriu, curatorul, tutorele, membrii consiliului de 
familie) vor acorda prioritate dorinţelor şi sentimentelor persoanei ocrotite, exprimate de sine 
stătător sau, la solicitarea acesteia, cu ajutorul persoanei de încredere. Dorinţele şi sentimentele 
persoanei ocrotite vor avea prioritate, chiar dacă sînt susceptibile de a expune persoana ocrotită 
unui anumit risc, cu excepţia cazului în care ea se expune unui risc grav ce nu poate fi diminuat 
prin întreprinderea anumitor măsuri suplimentare.
Conform art. 92 Cod Civil, (1) Măsura de ocrotire judiciară poate fi instituită de către 
instanţa de judecată doar în cazul în care aceasta este necesară şi dacă persoana nu este ocrotită 
suficient prin aplicarea dispoziţiilor legale privind obligaţia de întreţinere a soţului şi a rudelor, 
privind regimul bunurilor comune ale soţilor, privind asistenţa la luarea deciziei sau prin 
mandatul de ocrotire în viitor a persoanei respective. (2) Măsura de ocrotire judiciară trebuie să 
fie individualizată şi proporţională gradului în care, în urma unei boli mintale sau deficienţe 
fizice, mintale sau psihologice, persoana nu îşi poate conştientiza acţiunile ori exprima voinţa.
Conform art. 102 alin. (3) și (4) Cod civil, (3) În privinţa persoanei care, în temeiul 
dispoziţiilor art.65 alin.(1), trebuie să fie reprezentată în mod continuu poate fi instituită măsura 
de ocrotire judiciară sub forma tutelei. (4) Tutela se instituie doar dacă nici prin ocrotirea 
provizorie şi nici prin curatelă nu se va putea asigura ocrotirea suficientă a persoanei.
Conform art. 103 Cod civil, (1) Instanţa de judecată stabileşte termenul pentru care se 
instituie măsura de ocrotire judiciară sub forma curatelei sau tutelei, care poate fi de maximum 5 
ani. (2) Prin derogare de la alin.(1), în cazul instituirii tutelei, instanţa de judecată, în baza 
raportului de expertiză psihiatrică care confirmă că, avînd în vedere stadiul dezvoltării ştiinţei, nu 
există semne vădite că starea persoanei se va îmbunătăţi, poate stabili, prin hotărîre motivată, un 
termen de pînă la 10 ani.
Conform materielelor cauzei deduse judecății rezultă că la ***** s-a născut *****, părinții 
fiind Novicov Savelii și Novicov Liudmila.
Din concluzia Raportului de expertiză extrajudiciară nr. 202537A0299 din 30.10.2025 
întocmit de Centrul de Medicină Legală, expert judiciar psihiatru, Corneliu Negara, rezultă că, 
***** suferă de maladie psihică cronică: „Schizofrenie paranoidă. Sindrom paranoid cu 
elemente de automatism.”, iar ca urmare a bolii mintale pe care o prezintă, nu are capacitatea de 
a conștientiza acțiunile sale și de a-și exprima vointa din punct de vedere critic și nu are 
capacitatea de a conștientiza procedurile și acțiunile procedural-judiciare, nu poate participa în 
procesul judiciar. La moment nu există premize ca starea persoanei ***** să se îmbunătățească.
Potrivit copiei anchetei sociale evaluare inițială, întocmită de reprezentantul ATAS Nord-
Vest se atestă faptul că persoana ***** locuiește împreună cu sora sa, Novicova Svetlana, 
ambele persoane sunt beneficari de servicii sociale, îngrijiri la domiciliu, Novicova Svetlana este 
încadrată în grad de dizabilitate din copilărie, ***** este încadrat în grad de dizabilitate 
accentuat, necesită supraveghere și suport în activitățile zilnice.
Conform art.106 alin. (1) Cod civil, sarcina curatelei şi tutelei poate fi îndeplinită doar de 
persoana care nu se află în una din incompatibilităţile prevăzute la art. 55 alin. (4).
 În ședința de judecată nu s-a stabilit că Novicova Svetlana s-ar fi aflat în situație de 
incompatibilitate la desemnarea în calitate de tutore a lui *****, ultima întrunind condițiile 
stabilite de lege pentru a fi desemnată în calitate de tutore.
Astfel, instanța consideră necesar de a admite cererea înaintată de Novicova Svetlana, 
persoană interesată Agenția Teritorială de Asistență Socială Nord Nord-Vest, cu privire la 
instituirea măsurii de ocrotire judiciară – tutela asupra lui *****, în vederea ocrotirii, 
reprezentării drepturilor și intereselor patrimoniale și nepatrimoniale ale acesteia, precum și 
desemnarea în calitate de tutore al persoanei fizice ***** pe Novicova Svetlana, sora acestuia.
În altă ordine de idei instanța reține și prevederile art.30811 alin. (2) din Codul de procedură 
civilă, potrivit cărora: la instituirea măsurii de ocrotire judiciară, instanța de judecată, obligatoriu, 
se pronunță cu privire la privarea dreptului la vot stabilit de Codul electoral. 
Persoana este privată de dreptul la vot dacă nu întrunește unul sau mai multe din 
următoarele criterii: a) persoana înțelege informațiile relevante pentru decizia pe care trebuie să o 
ia; b) persoana apreciază implicațiile acestor informații pentru propria ei situație; c) persoana are 
capacitatea de a compara opțiunile disponibile; d) persoana poate alege opțiunea dorită. Alin. (3) 
al aceluiași articol stabilește că, hotărârea definitivă a instanței de judecată prin care persoana 
este privată de dreptul la vot, precum și hotărârea definitivă de ridicare a interdicției de a vota se 
aduc la cunoștința Comisiei Electorale Centrale.
Conform art. 14 Cod electoral, dreptul de a alege îl au cetăţenii Republicii Moldova care au 
împlinit, inclusiv în ziua alegerilor, vârsta de 18 ani, cu excepţia celor privaţi de acest drept prin 
hotărârea judecătorească de instituire a măsurii de ocrotire judiciară.
Art.16 alin.(1) Cod electoral la fel prevede că, nu au dreptul de a alege persoanele care nu 
întrunesc condiţiile prevăzute la art.14.
În cauza Alajos Kiss v. Ungaria, 20 mai 2010, guvernul maghiar a susținut ca lipsirea 
persoanelor plasate sub tutelă de dreptul de vot asigura menținerea încrederii societății în 
sistemul electoral. Curtea Europeană a confirmat legitimitatea unui asemenea scop (§ 40).
În circumstanțele descrise și având în vedere concluzia expertului judiciar psihiatru, Țînțari 
Anatolie, materializată în Raportul de expertiză extrajudiciară nr. 202537A0299 din 30.10.2025, 
instanța de judecată ajunge la concluzia de a institui măsură de ocrotire judiciară sub forma 
tutelei în privinţa lui *****, pe un termen de 10 ani de la rămânerea definitivă a hotărârii cu 
desemnarea în calitate de tutore asupra lui *****, pe Novicova Svetlana, sora acestuia.
Dispozitivul 
În conformitate cu art.236, art.art.238-241, art.302-30813 CPC RM, instanţa de judecată,-
h o t ă r ă ş t e:
Se instituie măsură de ocrotire judiciară sub forma tutelei în privinţa persoanei fizice 
*****, născută la *****, c/p *****, domiciliat în mun. Bălți, str. Vasile Coroban 6, ap. 12, pe un 
termen de 10 (zece) ani de la rămânerea definitivă a hotărârii.
Se desemnează în calitate de tutore asupra persoanei fizice *****, născută la *****, c/p 
*****, pe Novicova Svetlana, a.n. ***** IDNP ***** sora acestuia.
A priva pe *****, născută la *****, c/p *****, de  dreptul la vot stabilit de Codul 
electoral.
Copia hotărârii cu privire la privarea dreptului la vot stabilit de Codul electoral, de la 
rămânerea definitivă, se transmite Comisiei Electorale Centrale.
Hotărârea poate fi atacată cu apel la Curtea de Apel Nord în termen de 30 zile, din 
momentul determinat conform art. 30814 CPC, prin intermediul Judecătoriei Bălți, sediul Central.
Preşedintele şedinţei
Judecător                                                                             Eugen Bejenaru
