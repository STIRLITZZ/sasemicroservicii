Dosarul nr.4-74/2025                                               nr.e.4-25104387-38-4-
23072025
HOTĂRÂRE
 În numele Legii
 15 decembrie 2025                                                              orașul Telenești
 Judecătoria Orhei (sediul Telenești) 
Instanța de judecată în componență:
 Președintele ședinței judecătorul                                     Gheorghe Popa
 Grefier                                                                             Ghenadie Poperecinîi
În lipsa părților 
Avănd citarea legală executată,
             examinând în ședință publică cauza contravențională în privința lui 
Mușinschi Emanuil născut la ***** locuitor al satului *****, r-nul 
*****moldovean, cetățean al Republicii Moldova, IDNP-*****, sub aspectul 
comiterii contravenției prevăzute de art.342 Cod contravențional, - instanța de 
judecată,
C O N S T A T Ă:
           Mușinschi Emanuil la 16 iulie 2025, în jurul orei 23.34, în satul Crăsnășeni, 
raionul Telenești, fiind în stare de ebrietate alcoolică în mod intenționat, a chemat 
telefonic fals Serviciul 112, fără a declara motivele chemării, astfel fiind constatat 
că a fost efectuat un apel fals.
            Agentul constatator al Inspectoratului de poliție Vadim Mocanu fiind citat 
în mod legal în ședință de judecată nu s-a prezentat.
           Contravenientul Mușinschi Emanuil fiind citat în mod legal, prin citatrea 
recomandată semnată de către contravenient, în ședința de judecată nu s-a 
prezentat.
           Astfel instanța de judecată consideră că citarea legală a fost executată și 
purcede la examinarea procesului verbal în lipsa părților în baza materialelor 
prezentate. 
               Cercetând materialele dosarului contravențional din punct de vedere al 
pertinenței, concludenții, utilității şi veridicității lor, iar în ansamblul din punct de 
vedere al coroborării lor, instanța de judecată consideră că vinovăția lui Mușinschi 
Emanuil, a fost pe deplin dovedită şi acțiunile acesteia corect au fost încadrate 
juridic în baza art.342 Cod contravențional cu indicii de calificare: chemarea 
intenționat falsă a serviciului de salvatori şi pompieri, a poliției, a serviciului de 
ajutor medical urgent, a altor servicii specializate.
         Sub aspectul legalității procesului-verbal, instanța de judecată a reținut că 
agentul constatator a întocmit procesul-verbal cu privire la contravenție în privința 
lui Mușinschi Emanuil cu respectarea dispozițiilor prevăzute de art.443 Cod 
contravențional, cuprinzând toate mențiunile prevăzute de lege sub sancțiunea 
nulității.
          Sub aspectul temeiniciei procesului-verbal cu privire la contravenție, instanța 
a considerat că situația de fapt reținută de către agentul constatator corespunde 
realității, proba faptului că Mușinschi Emanuil a chemat intenționat fals serviciile 
speciale „112”, a fost depistată în cadrul constatării faptei contravenționale de către 
agentul constatator şi a consemnat ceea ce a constatat.
          Instanța de judecată în dovedirea vinovăției contravenientului a pornit de la 
prezumția de nevinovăție a persoanei sancționate contravențional, reținând în speța 
dată, cauza Anghel contra României, în care Curtea Europeană a Drepturilor 
Omului a stabilit că instanțele pot folosi prezumțiile pentru stabilirea vinovăției în 
limitele rezonabile, luându-se în calcul gravitatea mizei și păstrându-se dreptul la 
apărare.
          În sensul dat, instanța reține că prezumpția de nevinovăția a fost înlăturată de 
probele cercetate în ședință de judecată, respectiv de starea de fapt constatată de 
agentul constatator prin probele cercetate în ședință de judecată şi anume, prin 
raportul privind recepționarea informației telefonice adresată Inspectoratului de 
poliție Telenești efectuat la 16 iulie 2025 de la serviciul 112 de la Mușinschi 
Emanuil.
           Față de actul de învinuire imputat contravenientei, instanța de judecată 
aplică prezumția de veridicitate a consemnărilor agentului constatator, făcute la 
momentul constatării faptei, care corespunde realității, aceasta făcând dovada 
contravenției săvârșite de contravenient. 
           În concluzie, examinând toate probele administrate, audiind părțile, în raport 
cu circumstanțele constatate ale cauzei, instanța de judecată consideră că este 
demonstrată vinovăția lui Mușinschi Emanuil în comiterea contravenției prevăzute 
de art.342 Cod contravențional.
          Referitor la criteriile de individualizare a sancțiunii care urmează a fi 
aplicată lui Mușinshi Emanuil, instanța de judecată va lua în considerație caracterul 
și gradul prejudiciabil al contravenției, de caracteristica persoanei și de 
circumstanțele atenuante și agravante.
         În ședință de judecată s-a stabilit că potrivit prevederilor art.42 Cod 
contravențional, circumstanțe atenuante la aplicarea sancțiunii contravenționale în 
privința lui Mușinschi Emanuil nu s-au constatat.
        Conform art.43 Cod contravențional, circumstanțe agravante la aplicarea 
sancțiunii contravenționale în privința lui Mușinschi Emanuil nu sunt constatate. 
      Instanța de judecată reține că, dispoziția art.342 Cod contravențional, prevede 
sancțiunea cu „amendă de la 30 la 60 de unități convenționale sau cu muncă 
neremunerată în folosul comunității de la 40 la 60 de ore.
      Instanța de judecată reținând că, sancțiunea contravențională este o măsură de 
constrângere statală și un mijloc de corectare și reeducare ce se aplică, în numele 
legii, persoanei care a săvârșit o contravenție, în lipsa circumstanțelor atenuante şi 
agravante, instanța de judecată consideră oportun de a aplica contravenientului 
Mușinschi Emanuil sancțiune contravențională sub formă de amendă în limitele 
minime 30 unități convenționale, din motiv că aceasta este o sancțiune echitabilă în 
raport cu circumstanțele faptei contravenționale.
           În temeiul celor expuse și în conformitate cu dispozițiile art.342, 458, 460- 
463 Cod contravențional, instanța de judecată,-
 
H O T Ă R Ă Ș T E:
          Mușinschi Emanuil se recunoaște vinovat în baza art.342 Cod 
contravențional și se aplică sancțiune contravențională sub formă de amendă în 
mărie de 30 unități convenționale, ce constituie suma de 1500 (una mie cinci 
sute,00) lei.
           Se explica lui Mușinschi Emanuil prevederile alin.(3) art.34 Cod 
contravențional, şi anume că este în drept să achite jumătate din amenda stabilită 
dacă o plătește în cel mult 3 zile lucrătoare de la data aducerii la cunoștință a 
deciziei de aplicare a sancțiunii contravenționale. În acest caz se consideră că 
sancțiunea amenzii este executată integral. 
               Hotărârea poate fi atacată cu recurs, în termen de 15 zile de la data 
pronunțării, la Curtea de Apel Nord, prin intermediul judecătoriei Orhei sediul 
Telenești. 
          Președinte de ședință,judecător                                             Gheorghe POPA          
 