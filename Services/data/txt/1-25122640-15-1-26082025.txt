Dosar nr. 1-317/2025
PIGD 1-25122640-15-1-26082025
S E N T I N Ţ Ă
În numele Legii
11 decembrie 2025                                                                                        municipiul 
Cahul
Judecătoria Cahul, sediul Central
Instanța de judecată în componența:
Președintelui ședinței, judecătorului                                 Aliona Sârbu
Grefierului                                                                         Livia Moldovanu
Cu participarea:
Procurorului                                                                      Irina Bahnari
Apărătorului inculpatului, avocat                                     Sergiu Puică
Inculpatului                                                                       Serghei Dimov
examinând în şedinţă judiciară publică, în baza probelor administrate în faza de 
urmărire penală, conform prevederilor art. 364 1 din Codul de procedură penală, cauza 
penală în privința lui
Dimov Serghei *****, născut la *****, IDNP *****, originar din 
*****, domiciliat în *****, *****
învinuit de comiterea infracțiunii prevăzute de art. 361 alin. (2) lit. b) din Codul 
penal
Date cu referire la cauza penală şi examinarea acesteia
Urmărirea penală în cauza nr. 2024870662 a fost pornită la 02 mai 2024 de către 
organul de urmărire penală al Secției de urmărire penală a Direcției Regionale Sud a 
Inspectoratului General al Poliției de Frontieră al Ministerului Afacerilor Interne, în 
temeiul bănuielii rezonabile privind săvârșirea infracțiunii prevăzute de art. 361 alin. (1) 
din Codul penal. (f. d. 1)
La 30 mai 2024, Dimov Serghei a fost pus sub învinuire, fiindu-i înaintată acuzarea 
pentru comiterea infracţiunii prevăzute de art. 361 alin. (2) lit. b) din Codul penal. (f.d. 65-
65 verso)
Cauza penală a parvenit în instanță la 26 august 2025, fiind judecată în ordinea 
procedurii simplificate, în baza probelor administrate în faza de urmărire penală, în 
perioada 26 august 2025 până la 11 decembrie 2025, cu respectarea procedurii de citare 
legală.
Procurorul Bahnari Irina, în dezbateri judiciare, a solicitat a-l recunoaște vinovat 
pe Dimov Serghei de săvârșirea infracţiunii prevăzute de art. 361 alin. (2) lit. b) din Codul 
penal și a-i aplica pedeapsă sub formă de amendă în mărime de 500 unităţi convenţionale. 
Totodată, a solicitat a încasa de la inculpatul Dimov Serghei cheltuielile de judecată 
suportate de stat în mărime de 390 /trei sute nouăzeci/ lei, avansate pentru efectuarea 
raportului de constatare tehnico-științifică. Referitor la corpul delict, a solicitat păstrarea 
acestuia la dosarul penal pe tot termenul de păstrare a acestuia.
Apărătorul inculpatului, avocatul Puică Sergiu, în dezbateri judiciare, a solicitat 
aplicarea unei pedepse sub formă de amendă în mărime minimă. În ceea ce privește 
încasarea din contul lui Dimov Serghei în beneficiul statului a cheltuielilor judiciare, a 
pledat pentru admiterea acestei solicitări a acuzatorului de stat, dat fiind fapt că inculpatul 
și-a exprimat acordul și voința de a achita cheltuielile judiciare.
Inculpatul Dimov Serghei, în dezbateri judiciare, și-a recunoscut vina integral și a 
pledat pentru aplicarea unei pedepse sub formă de amendă în mărime minimă. În ceea ce 
privește încasarea din contul său în beneficiul statului a cheltuielilor judiciare, și-a 
exprimat acordul de a achita aceste cheltuieli.
Urmare a examinării cauzei penale şi a probatoriului administrat de părţi, cercetat 
în şedinţa de judecată, instanţa de judecată,-
C O N S T A T Ă :
Situaţia de fapt reţinută de instanţa de judecată
Dimov Serghei, în perioada nestabilită de organul de urmărire penală, aflându-se în 
Republica Moldova, orașul Cahul, având intenţia deţinerii și folosirii unui document oficial 
fals care acordă drepturi sau eliberează de obligații, de comun acord și prin înţelegere 
prealabilă cu persoane necunoscute, care nu au fost stabilite de către organul de urmărire 
penală la moment, primul a avut o înțelegere în vederea confecționării unei cărți de 
identitate false eliberată de autoritățile României, pentru perfectarea documentului oficial 
fals achitând suma de 450 Euro.
Ulterior, în circumstanțe neidentificate de către organul de urmărire penală, *****: 
Dimov Serghei, având scopul deținerii și folosirii unui document oficial fals, a primit de la 
persoana neidentificată cartea de identitate a României cu seria și numărul *****, 
valabilitatea *****, eliberată pe numele DIMOV SERGHEI, care a deținut-o până la data 
de 14.03.2024, aproximativ ora 13:35 min., când  s-a prezentat pe sensul de „ieșire” din 
Republica Moldova, în punctul de trecere al frontierei de stat „Cahul (RM) – Oancea (RO) 
Auto”, în calitate de pasager al mijlocului de transport marca/model „*****” cu numărul 
de înmatriculare „*****” (MDA), ruta „Moldova-Franța”, când acest fapt a fost descoperit 
de către angajații poliției de frontieră care au efectuat control de frontieră în linia II asupra 
cet. MD: Dimov Serghei și în rezultatul acestuia, cartea de identitate nominalizată a fost 
depistată asupra ultimului și ridicată.
Conform raportului de constatare nr. 178 din data de 09.04.2024, cartea de 
identitate a României cu seria și numărul *****, valabilitatea *****, eliberată pe numele 
DIMOV SERGHEI, în litigiu, este laminată pe ambele părți, cu elemente fluorescente în 
lumina UV-365 nm, cu ajutorul imprimantei cu jet de cerneală este realizată – plasa de 
fond, fotografiile, rubricile și textele și nu corespunde metodei de confecționare a 
blanchetei autentice a cărții de identitate a României. Conținutul inițial al cărții de 
identitate cu seria și numărul *****, valabilitatea *****, eliberată pe numele DIMOV 
SERGHEI - nu a fost modificat.
Prin acţiunile sale intenţionate, Dimov Serghei a săvârşit infracţiunea prevăzută de 
art. 361 alin. (2) lit. b) din Codul penal, conform semnelor calificative: „Confecţionarea, 
deţinerea și folosirea unui document oficial fals, care acordă drepturi sau eliberează de 
obligații, săvârșită de mai multe persoane”.
În şedinţa de judecată, până la începerea cercetării judecătoreşti, inculpatul Dimov 
Serghei, fiind asistat de apărătorul său, avocatul Puică Sergiu, a înaintat instanței cererea 
prin care şi-a recunoscut total şi necondiționat vina şi faptele descrise în rechizitoriu, 
declarând că nu pretinde administrarea de probe noi şi solicitând ca, în conformitate cu 
prevederile art. 364 1 din Codul de procedură penală, judecarea cauzei să aibă loc în baza 
probelor administrate în faza de urmărire penală, fiind de acord cu încadrarea juridică a 
faptelor incriminate.
Pentru a elucida faptul dacă este posibilă aplicarea procedurii simplificate la caz, 
instanța de judecată a analizat materialele dosarului penal şi a constatat că fapta incriminată 
există şi constituie o infracțiune, a fost săvârșită de inculpat, iar urmărirea penală s-a 
efectuat fără încălcarea drepturilor procedurale şi fără lezarea libertăților fundamentale ale 
inculpatului.
De asemenea, instanța a verificat autenticitatea declarației de judecare a cauzei 
penale în ordinea prevederilor art. 364 1 din Codul de procedură penală şi a stabilit că 
aceasta a fost înaintată în cunoștință de cauză, cu întrunirea condițiilor cerute, inculpatului 
fiindu-i explicate consecințele judecării cauzei în conformitate cu procedura indicată.
În asemenea condiții, prin încheierea protocolară, cererea inculpatului de judecare a 
cauzei penale în baza probelor administrate în faza de urmărire penală a fost admisă, prin 
dispunerea examinării cauzei în ordinea prevăzută de art. 364 1 din Codul de procedură 
penală.
Inculpatul Dimov Serghei, fiind audiat în ședința de judecată potrivit regulilor de 
audiere a martorului, prin expunere factologică ce nu contravine acuzației formulate în 
rechizitoriu, sub jurământ, a recunoscut integral vinovăția şi a declarat aceleași fapte 
stabilite în cadrul urmăririi penale.
Inculpatul Dimov Serghei, a relatat instanței de judecată că, aproximativ în luna 
septembrie a anului 2017, a făcut cunoștință cu un băiat, care i-a comunicat că 
confecționează pașapoarte românești la Galați. I-a achitat acestuia 450 Euro și i-a dat copia 
buletinului de identitate și fotografii pentru ca să-i facă pașaport. În anul 2022 i-a dat 
buletinul românesc, însă inculpatul nu cunoștea că acest act era fals. În anul 2024 a vrut să 
meargă în Franța. La 14 martie 2024, a fost stopat la vama Oancea. În portmoneu i-a fost 
depistat acest buletin și i s-a comunicat că actul este fals.
A mai declarat că, acea persoană a văzut-o o singură dată, în orașul Cahul, ultima 
prezentându-se ca persoană ce perfectează acte. Din acel moment nu a mai văzut această 
persoană. Persoana s-a prezentat ca fiind Mihail, însă alte date inculpatul nu cunoaște și 
nici datele de contact nu le mai are. Tot acea persoană, în anul 2022, i-a dat actul în orașul 
Cahul. Este de acord să achite amendă și cheltuieli judiciare în sumă de 390 lei. Îi pare rău 
de cele comise.
Analizând declarațiile inculpatului depuse în ședința de judecată, în raport cu cele 
date în cursul urmăririi penale, instanța le reține ca fiind în concordanță cu circumstanțele 
de fapt ale cauzei, considerându-le veridice și convingătoare.
Fapta reținută în sarcina inculpatului este confirmată şi prin mijloacele probatorii 
administrate în cauza penală, şi anume:
Declarațiile martorului Mititelu Vladimir, care fiind audiat a declarat că, 
activează în calitate de *****, având *****.
La data de 14.03.2024, conform graficului de serviciu, el a activat în punctul de 
trecere a frontierei de stat „Cahul (RM) – Oancea (ROU)” auto, ca superior, de la ora 08:00 
min. până la ora 20:00 min.
Astfel, în jurul orei 13:30 min., în punctul de trecere a frontierei de stat „Cahul - 
Oancea” auto, pe sensul de „ieșire” din Republica Moldova, s-a prezentat *****A: Dimov 
Serghei *****, d.n *****, domiciliat *****, fiind pasager la mijlocul de transport de 
model „*****” (autocar), cu numărul de înmatriculare „*****”, ruta „Moldova – Franța”, 
asupra căruia în urma controlului de frontieră, în portofelul personal s-a depistat un card de 
identitate (RO) seria și numărul *****, eliberat la data de *****, cu termen de valabilitate 
până la data de *****, eliberat pe numele indicat mai sus. Asupra acestui act avea 
suspiciuni că ar avea semne de falsificare și a verificat actul mai sus menționat prin 
intermediul tehnicii speciale și s-a dovedit a fi cu semne de falsificare. Despre acest fapt a 
înştiinţat dispeceratul Direcției regionale „Sud”, după care a întocmit actele de constatare.
În urma discuțiilor pe care le-a purtat cu Dimov Serghei, privitor la faptul dat,  
acesta a  comunicat că cardul de identitate eliberat de către autoritățile României, l-a făcut 
cu ajutorul unei persoane în Galați, personal i-a dat actele și suma de 450 euro, în luna 
septembrie anul 2017 și a obținut cardul de identitate în anul 2022. Cu persoana care i-a 
făcut cardul de identitate a făcut cunoștință în orașul Cahul, care s-a prezentat că face acte 
românești. Persoana care l-a ajutat să facă cardul de identitate îl cheamă „Mihail”, numărul 
de contact nu-l cunoaște. De faptul că actul este fals nu a cunoscut.
Dimov Serghei avea asupra sa pașaportul de călătorie eliberat de către autoritățile 
Republicii Moldova și i s-a permis să se întoarcă benevol înapoi în Republica Moldova, cu 
condiția că pleacă ori în aceiași zi, ori a doua zi, din care motiv incidentul dat nu a fost 
înregistrat în „Registrul de evidență a neautorizării intrării/ieșirii din/în Republica 
Moldova”. (f.d. 20-22)
Procesul-verbal privind controlul de frontieră din data de 14.03.2024, conform 
căruia, reprezentantul Poliției de Frontieră, Mititelu Vladimir, a efectuat controlul în linia a 
II a persoanei, cetățeanului MD: Dimov Serghei, d.n. *****, în rezultat a depistat cartea de 
identitate ROU, cu seria și numărul *****, valabilitatea *****, eliberată pe numele 
DIMOV SERGHEI, care s-a constatat că e document fals total. (f.d. 7)
Actul de cercetare tehnică din data de 14.03.2024, conform căruia, a fost dispusă 
concluzia: „În urma cercetării cărții de identitate ROU, seria ***** nr. *****, eliberată pe 
numele Dimov Serghei, la data de *****, s-a constatat că documentul e fals total”. (f.d. 8)
Procesul-verbal privind actele de constatare (pentru acțiuni de constatare) din 
data de 14.03.2024, conform căruia, „ ... la data de 14.03.2024, în jurul orei 13:00 min., în 
punctul de trecere al frontierei de stat „Cahul”, pe sensul de „ieșire” din Republica 
Moldova, s-a prezentat fiind pasager al mijlocului de transport model „*****” (autocar) cu 
numărul de înmatriculare „*****”, care se deplasa în Franța, cet. Dimov Serghei. În urma 
controlului în linia a doua s-a depistat carte de identitate ROU, seria ***** nr. *****, pe 
numele Dimov Serghei, d.n. ***** – fals total ...”. (f.d. 9)
Răspunsul nr. 35/33-521 CCCG din data de 25.03.2024, parvenit de la Centrul 
Comun de Contact „Galați”, potrivit căruia, numitul DIMOV Serghei, născut la data de 
*****, nu figurează în baza de date ca fiind cetățean român. Cartea de identitate cu 
seria/nr. „*****” a fost emisă pe numele altei persoane, cu valabilitate 19.03.2020-
24.01.2030. (f.d. 24)
Procesul-verbal de examinare a obiectului din data de 02.05.2024 și anexă sub formă de 
tabel-fotografic, potrivit căruia, documentul supus examinării este cartea de identitate a 
României cu seria și numărul *****, valabilitatea *****, eliberată pe numele DIMOV 
SERGHEI.
Cartea de identitate în litigiu, reprezintă o blanchetă de formă dreptunghiulară, cu 
dimensiunile aproximativ 105x74 mm.. Pe averso, în partea de sus a blanchetei, sunt 
prezente texte indicând statul emitent „ROUMANIE, ROMÂNIA, ROMANIA”. Textul 
din  mijloc este colorat cu culorile albastru, galben și roșu. Pe întreaga suprafață a 
blanchetei sunt prezente rubrici de culoare albastră și textele ce completează respectivele 
rubrici sunt realizate cu color negru (cu expepție CNP-ul, realizat cu colorant albastru și 
roșu). Textele de culoare neagră din blanchetă reprezintă datele privind „numele, 
prenumele deținătorului cărții de identitate”, „locul nașterii”, „domiciliul”, „sex”, „organul 
emitent” și „valabilitatea acestuia”. În partea de jos a blanchetei este prezentă zona 
mecanolizibilă. În partea stângă este prezentă o fotografie color a unei persoane de sex 
masculin, iar pe partea dreaptă este prezentă în mod atenuat aceiași imagine. Partea verso a 
blanchetei nu conține careva informație, având culoarea albă. (f.d. 32-33)
Raportul de constatare tehnico-științifică nr. 178 din data de 09.04.2024 și 
anexă sub formă de planșă ilustrativă, potrivit concluziilor căruia s-a stabilit că, cartea 
de identitate a României cu seria și numărul *****, valabilitatea *****, eliberată pe 
numele DIMOV SERGHEI, în litigiu, este laminată pe ambele părți, cu elemente 
fluorescente în lumina UV-365 nm, cu ajutorul imprimantei cu jet de cerneală este realizată 
– plasa de fond, fotografiile, rubricile și textele și nu corespunde metodei de confecționare 
a blanchetei autentice a cărții de identitate a României. Conținutul inițial al cărții de 
identitate cu seria și numărul *****, valabilitatea *****, eliberată pe numele DIMOV 
SERGHEI - nu a fost modificat. (f.d. 27-31)
Corpul delict – cartea de identitate a României cu seria și numărul *****, 
valabilitatea *****, eliberată pe numele Dimov Serghei, ridicată prin procesul-verbal 
privind actele de constatare (pentru acțiuni de constatare) din data de 14.03.2024 – 
împachetată și sigilată în plic „pachet nr. 1”, recunoscută în calitate de corp delict și atașat 
la cauza penală prin ordonanța organului de urmărire penală de recunoaștere și anexare a 
corpurilor delicte la cauza penală din data de 02.05.2024. (f.d. 34-35)
Încadrarea juridică a faptelor reţinute de instanţă în sarcina inculpatului
În conformitate cu prevederile art. 8 din Codul de procedură penală, precum şi cu 
cele ale art. 21 din Constituţia Republicii Moldova, orice cetăţean beneficiază de 
prezumţia de nevinovăţie, deschiderea unei proceduri judiciare penale – prin începerea 
urmăririi penale – nefiind posibilă decât în condiţiile prevăzute de lege.
La adoptarea unei hotărâri de condamnare, până la rămânerea definitivă, inculpatul 
are statutul de persoană nevinovată; la pronunţarea unei decizii judecătoreşti de 
condamnare, prezumţia de nevinovăţie este răsturnată cu efecte erga omnes, iar soluţia 
magistraţilor trebuie să se bazeze pe probe certe de vinovăţie, iar în caz de îndoială, ce nu 
poate fi înlăturată prin probe, trebuie să se pronunţe o soluţie de achitare.
Potrivit prevederilor art. 101 alin. (1) şi (2) din Codul de procedură penală, fiecare 
probă urmează să fie apreciată din punct de vedere al pertinenții concludenții, utilităţii şi 
veridicităţii ei, iar toate probele în ansamblu din punct de vedere al coroborării lor. 
Judecătorul apreciază probele conform propriei convingeri, formate în urma examinării lor 
în ansamblu, sub toate aspectele şi în mod obiectiv, călăuzindu-se de lege.
Conform prevederilor art. 384 din Codul de procedură penală, instanţa hotărăşte 
asupra învinuirii înaintate inculpatului prin adoptarea sentinţei de condamnare, de 
achitare sau de încetare a procesului penal. Sentinţa se adoptă în numele legii. Sentinţa 
instanţei de judecată trebuie să fie legală, întemeiată şi motivată. Instanţa îşi întemeiază 
sentinţa numai pe probele care au fost cercetate în şedinţa de judecată.
Conform prevederilor art. 389 alin. (1) şi (2) din Codul de procedură penală, 
sentinţa de condamnare se adoptă numai în condiţia în care, în urma cercetării 
judecătoreşti, vinovăţia inculpatului în săvârşirea infracţiunii a fost confirmată prin 
ansamblul de probe cercetate de instanţa de judecată şi nu poate fi bazată pe presupuneri. 
Or, sentinţa de condamnare nu poate fi întemeiată pe presupuneri. Sentinţa de 
condamnare trebuie să se bazeze pe probe exacte, când toate versiunile au fost verificate, 
iar divergenţele apărute au fost lichidate şi apreciate corespunzător. Toate îndoielile care 
nu pot fi înlăturate vor fi interpretate în favoarea inculpatului.
În privința inculpatului a fost pornită urmărirea penală și derulată cu respectarea 
legislației procesual-penale în vigoare. La fel, prin prisma art. 6 al Convenției pentru 
apărarea drepturilor omului și libertăților fundamentale, inculpatului i-a fost adus la 
cunoștință atât natura și cauza acuzației, cât și probele pe care se fundamentează acuzația, 
precum și calificarea juridică care a fost dată faptelor săvârșite de acesta într-o manieră 
detaliată prin rechizitoriul întocmit.
Prin prisma cumulului de probe anexate la dosar, inclusiv declarațiile martorului 
Mititelu Vladimir, procesul-verbal privind controlul de frontieră din data de 14.03.2024, 
actul de cercetare tehnică din data de 14.03.2024, procesul-verbal privind actele de 
constatare (pentru acțiuni de constatare) din data de 14.03.2024, răspunsul nr. 35/33-521 
CCCG din data de 25.03.2024, parvenit de la Centrul Comun de Contact „Galați”, procesul-
verbal de examinare a obiectului din data de 02.05.2024 și anexă sub formă de tabel-fotografic, 
raportul de constatare tehnico-științifică nr. 178 din data de 09.04.2024 și anexă sub formă 
de planșă ilustrativă, corpul delict – cartea de identitate a României cu seria și numărul 
*****, valabilitatea *****, eliberată pe numele Dimov Serghei, toate probele fiind 
apreciate în conformitate cu prevederile art. 101 alin. (1) din Codul de procedură penală, 
din punct de vedere al pertinenţei, concludenţii, utilităţii, veridicităţii şi coroborării lor, se 
constată că, inculpatul Dimov Serghei a săvârșit fapta incriminată.
Aceste probe sunt certe şi admisibile, iar în ansamblu coroborează între ele, se 
completează unele pe altele, nu trezesc nici o îndoială şi dovedesc cert că inculpatul Dimov 
Serghei a comis fapta imputată.
Mai mult, în scopul calificării corecte a faptelor descrise, instanța de judecată ține 
cont de următoarele.
Astfel, infracțiunea prevăzută de art. 361 din Codul penal, atentează la relațiile 
sociale care țin de activitatea normală a organelor de stat cu privire la asigurarea ordinii 
stabilite de operare cu documentele oficiale.
Raportând probele la cazul penal dat, instanța de judecată consideră că vinovăția 
inculpatului în comiterea faptei imputate a fost dovedită, lui Dimov Serghei urmând a i se 
încrimina infracțiunea prevăzută art. 361 alin. (2) lit. b) din Codul penal manifestată prin 
„Confecţionarea, deţinerea și folosirea unui document oficial fals, care acordă drepturi sau 
eliberează de obligații, săvârșită de mai multe persoane”.
Instanța a reținut semnele infracțiunii „confecționarea, deținerea și folosirea unui 
document oficial fals”, dar şi agravanta de la lit. b) din alin. (2) al art. 361 din Codul penal 
acţiuni săvârşite de mai multe persoane, pornind de la următoarele considerații.
Cu referire la componența de infracțiune prevăzută de art. 361 alin. (2) lit. b) din 
Codul penal urmează a fi relatat că aceasta presupune existența următoarelor elemente 
constitutive.
Astfel, latura obiectivă a infracţiunii prevăzută la art. 361 din Codul penal se 
realizează prin șase modalități alternative: 1. Confecționarea documentelor oficial false 
care acordă drepturi sau eliberează de obligații; 2. Deținerea documentelor oficial 
false, care acordă drepturi sau eliberează de obligații; 3.Vânzarea documentelor 
oficiale false, care acordă drepturi sau eliberează de obligații; 4. Folosirea documentelor 
oficiale false, care acordă drepturi sau eliberează de obligații; 5. Confecționarea 
imprimatelor, ștampilelor sau a sigiliilor false ale unor întreprinderi, instituții, organizații, 
indiferent de tipul de proprietate și forma juridică de organizare; 6. Vânzarea imprimatelor, 
ștampilelor sau a sigiliilor false ale unor întreprinderi, instituții, organizații, indiferent de 
tipul de proprietate și forma juridică de organizare.
Or, cartea de identitate a României cu seria și numărul *****, valabilitatea *****, 
eliberată pe numele Dimov Serghei, reprezintă document oficial care acordă drepturi sau 
eliberează de obligații.
Prin „document oficial” trebuie de înțeles documentul care: conține informații care 
au fost elaborate, selectate, prelucrate, sistematizate și/sau adoptate de organe ori persoane 
oficiale sau puse la dispoziția lor în condițiile legii de către alți subiecți de drept; atestă 
fapte având relevanță juridică și circulă în cadrul unui sistem de înregistrare, evidență 
strictă și control al circulației.
Totodată, calitatea de document oficial fals al cărții de identitate pretins eliberată de 
autorităţile României cu seria și numărul *****, pe numele Dimov Serghei, cu termenul de 
valabilitate *****, se demonstrează prin raportul de constatare tehnico-științifică nr. 178 
din data de 09.04.2024, de unde rezultă că, cartea de identitate în litigiu este laminată pe 
ambele părți, cu elemente fluorescente în lumina UV-365 nm, cu ajutorul imprimantei cu 
jet de cerneală este realizată – plasa de fond, fotografiile, rubricile și textele și nu 
corespunde metodei de confecționare a blanchetei autentice a cărții de identitate a 
României. Conținutul inițial al cărții de identitate cu seria și numărul *****, valabilitatea 
*****, eliberată pe numele DIMOV SERGHEI - nu a fost modificat.
Prin „confecționare”, în sensul art. 361 din Codul penal, se înțelege crearea sau 
denaturarea conținutului documentelor oficiale care acordă drepturi sau eliberează de 
obligații.
Prin „deținere”, în sensul art. 361 din Codul penal, se înțelege intrarea în posesie a 
documentelor oficiale false, care acordă drepturi sau eliberează de obligații, sau a 
imprimatelor, ştampilelor sau a sigiliilor false ale unor întreprinderi, instituții, organizații, 
indiferent de tipul de proprietate şi forma juridică de organizare.
Prin „folosire”, în sensul art. 361 din Codul penal, se înţelege prezentarea sau 
aplicarea documentelor oficiale false care acordă drepturi sau eliberează de obligaţii.
Subiectul infracțiunii prevăzute la art. 361 alin. (2) lit. b) din Codul penal este 
persoana fizică responsabilă care la momentul săvârșirii infracțiunii a atins vârsta de 16 
ani. În speţă, se reţine că, Dimov Serghei la momentul comiterii faptei prejudiciabile, avea 
vârsta de peste 16 ani, astfel întrunind calitatea de subiect al infracțiunii prevăzute la art. 
361 alin. (2) lit. b) din Codul penal.
În asemenea condiții, instanța de judecată califică acțiunile inculpatului Dimov 
Serghei în baza art. 361 alin. (2) lit. b) din Codul penal, cu semnele de calificare 
„Confecţionarea, deţinerea și folosirea unui document oficial fals, care acordă drepturi sau 
eliberează de obligații, săvârșită de mai multe persoane”.
Astfel, constatând că sunt întrunite condițiile prevăzute de art. 361 alin. (2) lit. b) 
din Codul penal, instanța reține că, dincolo de orice dubiu rezonabil, fapta a fost săvârșită 
de inculpatul Dimov Serghei şi constituie infracțiunea imputată.
Individualizarea şi stabilirea pedepsei inculpatului
Conform prevederilor art. 61 alin. (1) și (2) din Codul penal, pedeapsa penală este 
o măsură de constrângere statală și un mijloc de corectare și reeducare a condamnatului 
ce se aplică de instanțele de judecată, în numele legii, persoanelor ce au săvârșit 
infracțiuni, cauzând anumite lipsuri și restricții drepturilor lor. Pedeapsa are drept scop 
restabilirea echității sociale, corectarea condamnatului, precum și prevenirea săvârșirii de 
noi infracțiuni atât din partea condamnatului, cât și a altor persoane. Executarea pedepsei 
nu trebuie să cauzeze suferințe fizice și nici să înjosească demnitatea persoanei 
condamnate.
Potrivit art. 80 1 din Codul penal, (1) În cazul în care inculpatul a recunoscut 
săvârşirea faptelor indicate în rechizitoriu şi a solicitat ca judecata să se facă pe baza 
probelor administrate în faza de urmărire penală, acesta beneficiază de reducerea cu o 
pătrime a limitelor de pedeapsă prevăzute în Partea specială a prezentului cod în cazul 
pedepsei cu amendă, cu muncă neremunerată în folosul comunităţii sau cu închisoare. (2) 
În cazul în care inculpatul a recunoscut săvârşirea faptelor indicate în rechizitoriu pentru 
infracţiunile prevăzute la art. 181 1-182, 239-240, 242 1, 2422, 256, art. 264 alin. (2), (4), 
(6), art. 264 1, 324-335 1, 370 şi a solicitat ca judecata să se facă pe baza probelor 
administrate în faza de urmărire penală, acesta beneficiază de reducerea cu o pătrime 
doar a limitei maxime de pedeapsă prevăzute în Partea specială a prezentului cod în cazul 
pedepsei cu amendă, cu muncă neremunerată în folosul comunităţii sau cu închisoare.
În ceea ce privește modalitatea de executare a pedepsei, ținând cont de faptul că 
inculpatul a recunoscut vinovăția integral şi a solicitat examinarea cauzei în procedură 
simplificată, în baza probelor administrate la faza de urmărire penală, sancțiunea va fi 
redusă cu o pătrime.
La caz, componența de infracțiune prevăzută de art. 361 alin. (2) lit. b) din Codul 
penal (în vigoare la data comiterii infracţiunii, 14.03.2024) prevede pedeapsa cu amendă 
în mărime de la 550 la 950 unităţi convenţionale sau cu muncă neremunerată în folosul 
comunităţii de la 180 la 240 de ore, sau cu închisoare de până la 5 ani.
Însă, la data examinării cauzei, componența de infracțiune prevăzută de art. 361 
alin. (2) lit. b) din Codul penal prevede pedeapsă cu amendă în mărime de la 950 la 1500 
de unităţi convenţionale sau cu închisoare de la 3 la 6 ani.
Conform art. 10 din Codul penal, legea penală care înlătură caracterul infracțional 
al faptei, care ușurează pedeapsa ori, în alt mod, ameliorează situația persoanei ce a comis 
infracțiunea are efect retroactiv, adică se extinde asupra persoanelor care au săvârșit faptele 
respective până la intrarea în vigoare a acestei legi, inclusiv asupra persoanelor care 
execută pedeapsa ori care  au executat pedeapsa, dar au antecedente penale.
În această ordine de idei, instanța de judecată conchide că, în conformitate cu art. 
16 alin. (3) din Codul penal, infracțiunea comisă de Dimov Serghei face parte din categoria 
infracțiunilor mai puțin grave, fiind comisă cu intenție directă de persoana vinovată.
Reieşind din faptul că inculpatul a recunoscut săvârşirea faptelor indicate în 
rechizitoriu, iar la solicitarea sa judecarea cauzei a avut loc pe baza probelor administrate 
la faza de urmărire penală, potrivit prevederilor art. 801 din Codul penal, acesta beneficiază 
de o reducere cu 1/4 a limitelor de pedeapsă prevăzute de lege în cazul pedepsei cu amendă 
(de la 500 la 712,5 unități convenționale pentru componența de infracțiune prevăzută de 
art. 361 alin. (2) lit. b) din Codul penal), muncă neremunerată în folosul comunităţii (de la 
135 la 180 ore pentru componența de infracțiune prevăzută de art. 361 alin. (2) lit. b) din 
Codul penal) şi închisoare (de la 3 luni până la 3 ani 9 luni pentru componența de 
infracțiune prevăzută de art. 361 alin. (2) lit. b) din Codul penal).
Conform art. 61 din Codul penal, pedeapsa penală este o măsură de constrângere 
statală şi un mijloc de corectare și reeducare a condamnatului ce se aplică de instanțele de 
judecată, în numele legii, persoanelor care au săvârșit infracțiuni, cauzând anumite lipsuri 
şi restricții drepturilor lor.
Subsecvent celor expuse, se reține că, principiul individualizării pedepsei în 
coroborare cu criteriile generale de individualizare a pedepsei inserate la art. 75 alin. (1) 
din Codul penal, instanța de judecată aplică pedeapsă luând în considerare caracterul şi 
gradul prejudiciabil al infracțiunii săvârșite, motivul şi scopul celor comise, persoana celui 
vinovat, caracterul şi mărimea daunei prejudiciabile, circumstanțele ce atenuează sau 
agravează răspunderea, ținându-se cont de influența pedepsei aplicate asupra corectării 
vinovatului, precum şi de condițiile de viață ale familiei acestuia.
Se reține că, pedeapsa are drept scop restabilirea echității sociale, corectarea şi 
resocializarea condamnatului, precum şi prevenirea săvârșirii de noi infracțiuni atât din 
partea condamnaților, cât şi a altor persoane. Executarea pedepsei nu trebuie să cauzeze 
suferințe fizice şi nici să înjosească demnitatea persoanei condamnate.
Prin criterii generale de individualizare a pedepsei se înțeleg cerințele (regulile) 
stabilite de lege, de care instanța este obligată să se conducă la aplicarea fiecărei pedepse, 
pentru fiecare persoană vinovată în parte. Legea penală acordă o posibilitate largă de 
aplicare în practică a principiului individualizării răspunderii penale şi a pedepsei penale, 
ținând cont de caracterul şi gradul prejudiciabil al infracțiunii săvârșite, de persoana celui 
vinovat, de circumstanțele cauzei care agravează sau atenuează răspunderea, de influența 
pedepsei aplicate asupra corectării şi reeducării vinovatului, precum şi de condițiile de 
viață ale familiei acestuia.
Pedeapsa este echitabilă când ea impune infractorului lipsuri şi restricții ale 
drepturilor lui proporționale cu gravitatea infracțiunii săvârșite şi este suficientă pentru 
restabilirea echității sociale, adică a drepturilor, intereselor victimei, statului şi întregii 
societăți, perturbate prin infracțiune şi când este capabilă să contribuie la realizarea altor 
scopuri ale pedepsei penale, cum ar fi corectarea condamnatului şi prevenirea săvârșirii de 
noi infracțiuni atât de condamnat, cât şi de alte persoane.
În acest sens, instanța relevă că, inculpatul Dimov Serghei, potrivit revendicării, nu 
are antecedente penale (f.d. 40-41, 76-77), iar potrivit cazierului contravențional, în 
perioada de timp 01 ianuarie 2001 – 19 august 2025, inculpatul în nenumărate rânduri a 
fost tras la răspundere contravențională, statutul sancțiunilor contravenționale fiind 
„achitat” (f.d. 43).
Conform comunicărilor, inculpatul Dimov Serghei la evidența medicului narcolog 
și psihiatru nu se află (f.d. 47, 49), iar la locul de trai se caracterizează pozitiv (f.d. 45).
Circumstanțe atenuante prevăzute de art. 76 din Codul penal la examinarea cauzei 
și la stabilirea pedepsei inculpatului au fost stabilite – săvârşirea pentru prima oară a unei 
infracţiuni mai puţin grave.
Totodată, recunoașterea vinovăției de către inculpat, care atrage incidența 
procedurii simplificate, nu poate fi valorificată ca o circumstanță atenuantă judiciară 
prevăzută de art. 76 alin. (1) lit. f) din Codul penal, deoarece ar însemna că aceleiași 
situații de drept să i se acorde o dublă valență juridică.
Careva circumstanțe agravante în baza art. 77 din Codul penal la examinarea cauzei 
și la stabilirea pedepsei inculpatului nu au fost stabilite.
Temeiuri pentru liberarea de răspundere penală a inculpatului, conform prevederilor 
art. 53 din Codul penal, nu au fost stabilite.
De asemenea, urmează a se consemna că, la individualizarea pedepsei în privința 
inculpatului trebuie avut în vedere faptul că infracțiunea săvârșită de către acesta este una 
mai puțin gravă. În acest punct de analiză, instanța ține să mai specifice că, raționamentul 
care poate condiționa aplicarea pedepsei penale are la origine personalitatea inculpatului şi 
comportamentul acestuia până la săvârșirea infracțiunii, atitudinea şi modul de manifestare 
a acestuia în fazele de urmărire penală şi de judecare a cauzei față de infracțiune, cum 
vinovatul își apreciază fapta social-periculoasă, conduita bună, stăruința depusă pentru a 
înlătura rezultatul infracțiunii sau pentru a repara paguba pricinuită și comportarea sinceră 
în cursul procesului.
În ceea ce privește modalitatea de executare a pedepsei, instanța de judecată 
călăuzindu-se de gradul prejudiciabil al infracțiunii, de necesitatea de apărare împotriva 
comiterii a astfel de infracțiuni, reținând că aplicarea pedepsei trebuie să contribuie la 
corectarea inculpatului, să-l rețină de la comiterea unei noi infracțiuni, să dezvolte anumite 
calități de persoană ce ar respecta legea, consideră că, corectarea şi reeducarea inculpatului 
este posibilă prin aplicarea în privința inculpatului a unei pedepse în formă de amendă.
La individualizarea categoriei pedepsei, instanța de judecată urmează să țină cont 
de criteriile prevăzute de art. 75 alin. (1) din Codul penal, şi anume că, inculpatului se va 
aplica o pedeapsă echitabilă în limitele fixate în Partea specială a prezentului cod şi în 
strictă conformitate cu dispoziţiile Părţii generale a prezentului cod.
Potrivit art. 64 alin. (3) din Codul penal, mărimea amenzii pentru persoanele fizice 
se stabileşte în limitele de la 500 la 3000 unități convenționale, iar pentru infracțiunile 
săvârșite din interes material – până la 20000 unități convenționale, luându-se ca bază 
mărimea unităţii convenționale la momentul săvârșirii infracțiunii. Mărimea amenzii se 
stabileşte în funcţie de gravitatea infracțiunii săvârșite şi de situația materială a celui 
vinovat şi a familiei sale. Luând în considerare circumstanțele cauzei, instanța de judecată 
poate dispune achitarea amenzii în rate timp de până la 5 ani.
Prin urmare, instanța de judecată consideră că pedeapsa aplicată inculpatului trebuie 
să fie proporțională, efectivă și disuasivă, aptă să conducă la restabilirea echității sociale, 
corectarea inculpatului, precum și prevenirea săvârșirii de noi infracțiuni atât din partea 
condamnaților, cât și a altor persoane, să atingă scopul pedepsei penale consacrat la art. 61 
din Codul penal. Or, practica judiciară demonstrează că o pedeapsă prea aspră, generează 
apariția unor sentimente de nedreptate, jignire, înrăire și de neîncredere în lege, fapt ce 
poate duce la consecințe contrare scopului urmărit.
Ținând cont de cele descrise, de persoana inculpatului și poziția ultimului vis-a-vis 
de pedeapsă, de poziția părții apărării, de concluziile acuzatorului de stat, precum și de 
circumstanțele în care s-a produs şi a fost comisă infracțiunea, reieșind din prevederile art. 
801 alin. (1) din Codul penal, instanța consideră că, realizarea scopului pedepsei penale de 
reeducare a făptuitorului şi de prevenire a comiterii de către acesta a unor noi infracțiuni 
poate fi atins prin stabilirea inculpatului Dimov Serghei a unei pedepse în formă de 
amendă în mărime de 500 /cinci sute/ unități convenționale, ce constituie suma de 25000 
/douăzeci și cinci mii/ lei.
Totodată, în temeiul art. 64 alin. (3 1) din Codul penal, inculpatul este în drept să 
achite jumătate din amenda stabilită dacă o plătește în cel mult 3 zile lucrătoare din 
momentul în care hotărârea devine executorie. În acest caz, se consideră că sancțiunea 
amenzii este executată integral.
Cu referire la corpurile delicte
În conformitate cu prevederile art. 385 alin. (1) pct. 13) din Codul de procedură 
penală, la adoptarea sentinței, instanța de judecată soluționează chestiunea cu privire la 
corpurile delicte.
Potrivit art. 162 alin. (1) din Codul de procedură penală, în cazul soluționării cauzei 
în fond, se hotărăște chestiunea cu privire la corpurile delicte. În acest caz, potrivit pct. 5) 
documentele care constituie corpuri delicte rămân în dosar pe tot termenul de păstrare a 
lui sau, la solicitare, se remit persoanelor interesate.
La speță, prin ordonanța organului de urmărire penală din 02 mai 2024, a fost 
recunoscut drept corp delict și anexat la dosarul nr. 2024870662, blancheta cărţii de 
identitate a României cu seria și numărul *****, eliberat la *****, cu termen de 
valabilitate până la *****, pe numele Dimov Serghei, împachetată și sigilată în plic 
„Pachet nr. 1”. (f.d. 35, 34)
Astfel, instanța de judecată urmează să dispună păstrarea în continuare a corpului 
delict la materialele cauzei penale pe tot termenul de păstrare.
Cu referire la solicitarea procurorului privind încasarea cheltuielilor judiciare
Instanţa reţine că, potrivit art. 397 pct. 5) din Codul de procedură penală, 
dispozitivul sentinţei de condamnare, precum şi al celei de achitare sau de încetare a 
procesului penal, pe lângă chestiunile enumerate în art. 395 şi 396, în cazurile necesare, 
trebuie să mai cuprindă dispoziţia referitoare la repartizarea cheltuielilor judiciare.
Acuzatorul de stat a solicitat încasarea de la inculpatul Dimov Serghei în beneficiul 
statului a cheltuielilor judiciare în sumă de 390 /trei sute nouăzeci/ lei – costul pentru 
efectuarea raportului de constatare tehnico-științifică nr. 178 din 09 aprilie 2024. (f.d. 27-
31, 26)
Potrivit art. 227 alin. (1) din Codul de procedură penală, cheltuieli judiciare sînt 
cheltuielile suportate potrivit legii pentru asigurarea bunei desfăşurări a procesului penal.
Instanța relevă și faptul că, potrivit art. 227 alin. (2) pct. 5) din Codul de procedură 
penală, cheltuielile judiciare cuprind sumele cheltuite în legătură cu efectuarea acţiunilor 
procesuale în cauza penală.
Articolul 229 alin. (1) al Codului de procedură penală, indică că, cheltuielile 
judiciare sunt suportate de condamnat sau sunt trecute în contul statului.
În conformitate cu prevederile art. 229 alin. (2) din Codul de procedură penală, 
instanţa de judecată poate obliga condamnatul să recupereze cheltuielile judiciare, cu 
excepţia sumelor plătite interpreţilor, traducătorilor, precum şi apărătorilor în cazul 
asigurării inculpatului cu avocat care acordă asistenţă juridică garantată de stat, atunci 
cînd aceasta o cer interesele justiţiei şi condamnatul nu dispune de mijloacele necesare. 
Achitarea cheltuielilor judiciare poate fi suportată şi de condamnatul care a fost eliberat 
de pedeapsă sau căruia i-a fost aplicată pedeapsă, precum şi de persoana în privința 
căreia urmărirea penală a fost încetată pe temeiuri de nereabilitare.
Iar potrivit art. 229 alin. (3) din Codul de procedură penală, instanţa poate elibera 
de plata cheltuielilor judiciare, total sau parţial, condamnatul sau persoana care trebuie 
să suporte cheltuielile judiciare în caz de insolvabilitate a acestora sau dacă plata 
cheltuielilor judiciare poate influenţa substanţial asupra situaţiei materiale a persoanelor 
care se află la întreţinerea lor.
Din conținutul normelor sus-citate, instanța constată solicitarea procurorului privind 
încasarea cheltuielilor de judecată din contul inculpatului una legală, or, instanța nu a 
constatat temeiuri rezonabile de eliberare a inculpatului de la plata cheltuielilor judiciare pe 
caz, iar suma de 160 lei nu reprezintă o povară financiară exagerată ce ar pune în 
dificultate inculpatul, astfel că, cheltuielile judiciare urmează a fi încasate din contul 
inculpatului.
În această ordine de idei, instanța atrage atenția la faptul că, normele juridice 
invocate supra urmează a fi interpretate ținând cont de modificările operate prin Legea nr. 
316 din data de 22 decembrie 2017, în vigoare din data de 09 februarie 2018.
Prin Legea respectivă, a fost exclus/abrogat aliniatul (2) al art. 143 din Codul de 
procedură penală, care prevedea că plata expertizelor judiciare efectuate în cazurile 
prevăzute la alin. (1) se face din contul bugetului de stat.
Or, stabilindu-se vinovăția inculpatului în săvârșirea unei infracțiuni, acestuia îi 
revine obligația de a plăti statului toate cheltuielile efectuate de la începerea urmăririi 
penale şi până la punerea în executare a hotărârii de condamnare.
Instanța de judecată notează că, urmărirea și judecarea unei cauze penale 
ocazionează efectuarea de cheltuieli pentru întocmirea și transmiterea actelor de procedură, 
pentru administrarea probelor și conservarea mijloacelor materiale de probă, cu retribuirea 
apărătorilor, precum şi cu orice alte cheltuieli necesare normalei desfășurări a procesului 
penal. În cheltuielile ocazionate de administrarea probelor se includ și sumele pentru 
retribuția cuvenită experților si interpreților pentru serviciul care l-au adus justiției. Spre 
deosebire de procesul civil, unde sumele necesare acestor cheltuieli sunt avansate de către 
reclamant, prin plata taxei de timbru, la introducerea acțiunii, în cauzele penale, în care 
activitatea judiciară se desfășoară din oficiu, sumele necesare cheltuielilor de urmărire sau 
de judecată sunt avansate, de regulă, de stat, prin organul judiciar în fața căruia se află 
cauza penală.
Efectuarea cheltuielilor judiciare într-o cauză penală este provocată de săvârșirea 
unei infracțiuni, care impune desfășurarea urmăririi și a judecării cauzei pentru aplicarea 
legii penale celui ce a comis-o; ca urmare, cheltuielile judiciare sunt imputabile 
inculpatului condamnat pentru săvârșirea infracțiunii, temeiul juridic fiind vinovăția sa 
infracțională, deoarece fără săvârșirea infracțiunii astfel de cheltuieli nu s-ar fi efectuat.
Obligația inculpatului de a suporta cheltuielile judiciare este principală şi integrală, 
întrucât săvârșirea unei infracțiuni atrage în mod inevitabil desfășurarea urmăririi penale și 
a judecării cauzei, pentru a i se aplica pedeapsa infractorului, obligația de a suporta 
cheltuielile judiciare îi revine în principal acestuia, de asemenea, obligația de a suporta 
cheltuielile judiciare este integrală, incluzând toate cheltuielile necesare pentru pronunțarea 
unei hotărâri de condamnare de către prima instanță.
Din conținutul normelor sus-citate, instanța constată că, solicitarea procurorului 
privind încasarea cheltuielilor de judecată din contul inculpatului este una legală, or, 
instanța nu a constatat temeiuri rezonabile de eliberare a inculpatului de la plata 
cheltuielilor judiciare.
La speță, instanța de judecată mai reține declarațiile inculpatului, potrivit cărora, 
ultimul este de acord cu recuperarea cheltuielilor judiciare.
În temeiul celor expuse şi conducându-se de prevederile art. 80 1 alin. (1) din Codul 
penal, art. 364 1, art. 384-385, art. 392-395 din Codul de procedură penală, instanţa de 
judecată,-
C O N D A M N Ă :
Se recunoaște Dimov Serghei *****, IDNP *****, vinovat de comiterea 
infracţiunii prevăzute de art. 361 alin. (2) lit. b) din Codul penal şi, în temeiul Legii, în 
coroborare cu prevederile art. 80 1 din Codul penal, se aplică pedeapsa sub formă de 
amendă în mărime de 500 /cinci sute/ unități convenționale, ceea ce constituie 25000 
/douăzeci și cinci mii/ lei.
Se explică lui Dimov Serghei *****, IDNP *****, că potrivit prevederilor 
articolului 64 alin. (31) din Codul penal, în cazul infracţiunilor uşoare sau mai puţin grave, 
condamnatul este în drept să achite jumătate din amenda stabilită dacă o plăteşte în cel 
mult 3 zile lucrătoare din momentul în care hotărârea devine executorie. În acest caz, se 
consideră că sancțiunea amenzii este executată integral.
Corpul delict, blancheta cărții de identitate a României cu seria și numărul *****, 
valabilitatea *****, eliberată pe numele Dimov Serghei, împachetată și sigilată în plic 
„Pachet nr. 1”, a-l păstra la materialele cauzei pe toată durata păstrării dosarului penal.
Se admite solicitarea acuzatorului de stat privind încasarea din contul inculpatului a 
cheltuielilor judiciare.
Se încasează de la Dimov Serghei *****, IDNP *****, în beneficiul statului 
cheltuielile judiciare în mărime de 390 /trei sute nouăzeci/ lei, suportate pentru efectuarea 
raportului de constatare tehnico-științifică nr. 178 din 09 aprilie 2024.
Sentinţa este cu drept de recurs în Curtea de Apel Sud, sediul central Cahul, în 
termen de 15 zile prin intermediul Judecătoriei Cahul, sediul Central.
Preşedintele şedinţei,
Judecător                                                                                             Aliona Sârbu