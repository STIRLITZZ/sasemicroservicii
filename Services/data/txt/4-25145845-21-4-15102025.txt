Dosarul nr. 4-226/2025
4-25145845-21-4-15102025
H O T Ă R Î R E
În numele Legii
15 decembrie 2025 or. Cimișlia
 
Judecătoria Cimișlia 
Instanța de judecată în componenţa:
Preşedintele şedinţei, judecătorOxana Gîscă
Grefieri Daniela Roșca
Alexandra Damaschin
Cu participarea:
Victimei, Borodin Lilia,
Persoanei în privința căreia a fost pornit procesul contravențional, Borodin 
Anatolie
Apărătorului persoanei în privința căreia a fost pornit procesul contravențional, 
avocatului din oficiu, Bîcos Ștefaniță
În lipsa:
Agentului constatator al Inspectoratului de poliție Cimișlia, Moraru Vladimir,
examinând în şedinţă publică, în sediul instanței, în limba română, cauza 
contravențională de învinuire a 
Borodin Anatolie Alexei, născut la *****, IDNP 
*****, cetățean al Republicii Moldova, originar și 
domiciliat în satul *****, raionul *****, 
de comiterea contravenției prevăzute de art. 781 din Codul contravențional,
Termenul de examinare a cauzei contravenționale:15.10.2025–15.12.2025.
Procedura de citare a părților a fost legal executată. 
În baza materialelor din dosar și a probelor administrate în ședința de 
judecată, instanța de judecată
a  c o n s t a t a t :
La 16 mai 2025, de către agentul constatator al Inspectoratului de poliției 
*****, Moraru Vladimir, a fost întocmit pe numele lui Borodin Anatolie procesul 
verbal cu privire la contravenție seria MAI06 nr. 560976, fiindu-i încriminat 
săvârșirea faptei contravenționale prevăzute de art. 78 1 din Codul contravențional 
precum că, la 27 aprilie 2025, ora 21:45, aflându-se la domiciliul său din satul 
*****, r-nul *****, în urma relaațiilor ostile cu soția sa Borodin Lilia Petru 
a.n.*****, s-a exprimat cu cuvinte necenzurate în adresa ei, totodată a lovit-o cu 
pumnii în regiunea feței și a corpului, astfel, prin acțiunile sale pricinuindu-i 
leziuni corporale neînsemnate. 
Prin încheierea din 18 iunie 2025 a Judecătoriei Cimișlia, materialele 
procedurii contravenționale intentate în privința lui Borodin Anatolie cu privire la 
comiterea contravenției prevăzute de art. 78 1 din Codul contravențional au fost 
remise Procuraturii Cimișlia pentru soluționare în ordinea art. 274 din Codul de 
procedură penală.
Prin ordonanța din 08 iunie 2025 a organului de urmărire penală a fost 
dispusă începerea urmăririi penale în baza art. 2011 alin. (1) lit. b) din Codul penal.
Prin ordonanața procurorului în Procuratura Cimișlia din 30 septembrie 
2025, a fost scos de sub urmărirea penală Borodin Anatolie, deoarece fapta 
constituie contravenție, încetarea procesului penal în cauza penală nr. 2025400118, 
pe motiv că există circumstanțele prevăzute de art. 274 pct.4 1) din Codul de 
procedură penală, cu clasarea cauzei penale. Disjungerea procesului 
contravențional început în baza procesului contravențional început în baza 
procesului verbal cu privire la contravenție seria MAI06 nr. 550976 din 16.05.2025  
în privința lui Borodin Anatolie învinuit de comiterea contravenției prevăzute de 
art. 781 din Codul contravențional, pentru examinarea cauzlui în ordinea Codului 
contravențional.
La 15 octombrie 2025, agentul constatator al Inspectoratului de poliție 
Cimișlia a remis procesul-verbal cu privire la contravenție și materialul 
contravențional spre examinare instanţei de judecată competente potrivit art. 395 
din Codul contravențional, fiind înregistrat în Judecătoria Cimișlia și repartizat în 
mod automat-aleatoriu prin intermediul Programului integrat de gestionare a 
dosarelor judecătorului Oxana Gîscă, iar prin încheierea din 17 octombrie 2025 a 
Judecătoriei Cimișlia, cauza contravențională a fost primită în procedură și fixată 
examinarea cauzei, cu citarea participanților la proces. 
În ședința de judecată, agentul constatator al Inspectoratului de poliție 
Cimișlia, Moraru Vladimir, fiind citat în mod legal nu s-a prezentat prin cererea 
depusă la 20 noiembrie 2025, a solicitat examinarea cauzei în lipsa sa, susținând 
procesul verbal cu privire la contravenție întocmit în privința lui Borodin Anatolie 
în baza art. 781 din Codul contravențional.
Fiind audiată în ședința de judecată, victima Borodin Lilia, a declarat că, 
Borodin Anatolie este soțul ei și sunt în relații bune. Referitor la caz a declarat că, 
la data de 27 aprilie 2025, soțul ei a venit acasă în stare de ebrietate, între ei s-a 
iscat un conflict, după care soțul, Borodin Anatolie, a lovit-o cu pumnii la mîină și 
în regiunea feței, motiv din care a apelat serviciul 112, solicitând intervenția 
organelor de poliție pentru a lua măsuri cu Borodin Anatolie să nu mai manifeste 
comportament agresiv. Ulterior, după sosirea echipajului de poliție, ultimul s-a 
liniștit. A mai declarat că, la moment s-au împăcat, nu se mai ceartă cu Borodin 
Anatolie și se împacă foarte bine.
La întrebările adresate de către instanța de judecată, victima a declarat că, în 
acea seară, când a apelat serviciul 112 deoarece era speriată și nu își amintește de 
ce a spus că soțul ei, Borodin Anatolie, are în mâină cuțit sau topor. Evenimentele 
respctive au avut loc în ograda casei, seara, la aproximativ ora 21:00. A mai 
declarat că pretenții morale sau materiale față de Borodin Anatolie nu are, dorește 
ca în privința acestuia sa fie aplicată o pedeapsă nu prea aspră. La darea 
declarațiilor în privința acesteia nu a fost aplicată presiune. Victima Borodin Lilia a 
declarat că, până la indicident și după incident astfel de conflicte nu au mai avut 
loc. Confirmă că Borodin Anatolie nu avea în mîini careva obiecte. 
Fiind audiat în ședința de judecată, persoana în privința căreia a fost pornit 
procesul contravențional, Borodin Anatolie a declarat că, vina în comiterea 
contravenției o recunoaște. Borodin Lilia este soția lui și sunt în relații bune. 
Referitor la caz a declarat că, la data de 27 aprilie, a consumat băuturi alcoolice, 
seara, aproximativ ora 21:00, în ograda casei între dînsul și soția sa s-a iscat un 
conflict, în rezultatul căruia a aplicat soției Borodin Lilia lovituri în regiunea feței 
și a pieptului, după care ultima a telefonat la poliție. A mai declarat că, în acea 
seara nu a avut topor sau cuțit în mână. Regretă de cele comise, comunând că 
asemenea conflicte între ei nu au loc.
În ședința de judecată, apărătorul persoanei în privința căreia a fost pornit 
procesul contravențional, avocatul din oficiu, Bîcos Ștefăniță a solicitat aplicarea 
pedepsei cât mai blânde, având în vedere că făptuitorul a recunoscut vina în 
comiterea contravenției prevăzte de art.781 din Codul contravențional. 
Audiind participanții la proces, examinând materialul contravenţional 
raportat la temeiurile de drept material și procesual care guvernează speţa dedusă 
judecăţii, instanţa de judecată ajunge la concluzia, că vinovăţia lui Borodin 
Anatolie de comiterea contravenţiei prevăzute de art. 78 1 din Codul 
contravenţional este dovedită pe deplin prin cumulul de probe prezentate şi 
examinate de instanță, urmând a fi tras la răspundere contravențională, din 
următoarele considerente.
În conformitate cu art. 7 din Codul contravențional, persoana poate fi 
sancţionată numai pentru contravenţia în a cărei privinţă este dovedită vinovăţia sa, 
cu respectarea normelor prezentului cod.
Conform art. 8 din Codul contravențional, persoana este supusă răspunderii 
contravenţionale numai pentru fapte săvîrşite cu vinovăţie. Este supusă răspunderii 
contravenţionale numai persoana care a săvîrşit cu intenţie sau din imprudenţă o 
faptă prevăzută de legea contravenţională.
Potrivit prevederilor art. 381 alin. (1) și (4) din Codul contravenţional, orice 
persoană are dreptul la satisfacţia efectivă din partea instanţei de judecată 
competente împotriva actelor care violează drepturile, libertăţile şi interesele sale 
legitime.
Autoritatea competentă să soluţioneze cauza contravenţională are obligaţia 
de a lua toate măsurile prevăzute de lege pentru cercetarea sub toate aspectele, 
completă şi obiectivă, a circumstanţelor cauzei, de a evidenţia atît circumstanţele 
care dovedesc vinovăţia persoanei, cît şi cele care dezvinovăţesc persoana în a 
cărei privinţă a fost pornit proces contravenţional, precum şi circumstanţele 
atenuante sau agravante. 
În temeiul prevederilor art. 458 din Codul contravenţional, examinînd cauza 
contravenţională, instanţa de judecată este obligată să determine: a) caracterul 
veridic al contravenţiei imputate; b) existenţa cauzelor care înlătură caracterul 
contravenţional al faptei; c) vinovăţia persoanei în a cărei privinţă a fost pornit 
procesul contravenţional; d) existenţa circumstanţelor atenuante şi/sau agravante; 
e) necesitatea sancţionării şi, după caz, caracterul sancţiunii contravenţionale; f) 
alte aspecte importante pentru soluţionarea justă a cauzei.
Iar potrivit prevederilor art. 460 alin. (1) din Codul contravenţional, instanţa 
de judecată hotărăşte asupra cauzei contravenţionale în camera de deliberare, 
pronunţîndu-se prin hotărîre asupra aspectelor faptic şi juridic ale cauzei.
Potrivit art. 462 alin. (1) și (5) lit. b) din Codul contravențional, hotărârea 
judecătorească trebuie să fie legală, întemeiată și motivată. Dispozitivul cuprinde 
soluţia cu privire la vinovăţia persoanei de săvîrşirea contravenţiei imputate şi, 
după caz, la stabilirea sancţiunii contravenţionale, la aplicarea măsurii de siguranţă 
sau la înlăturarea executării sancţiunii.
Potrivit art. 440 alin. (1) din Codul contravențional, constatarea faptei 
contravenţionale înseamnă activitatea, desfăşurată de agentul constatator, de 
colectare şi de administrare a probelor privind existenţa contravenţiei, de încheiere 
a deciziei privind examinarea contravenţiei în temeiul constatării agentului 
constatator sau procesului-verbal cu privire la contravenţie, de aplicare a sancţiunii 
contravenţionale sau de trimitere, a dosarului, după caz, funcţionarului abilitat să 
examineze cauza contravenţională, din cadrul autorităţii din care face parte agentul 
constatator, în instanţa de judecată sau în alt organ spre soluţionare.
Procesul-verbal cu privire la contravenţie potrivit art. 442 alin. (1) din 
același Cod, este un act prin care se individualizează fapta ilicită şi se identifică 
făptuitorul. Procesul-verbal se încheie de agentul constatator pe baza constatărilor 
personale şi a probelor acumulate, în prezenţa făptuitorului sau în absenţa lui.
În concordanță cu art. 425 alin. (1), (2) din Codul contravenţional, probele 
sînt elemente de fapt, dobîndite în modul stabilit de prezentul cod, care servesc la 
constatarea existenţei sau inexistenţei contravenţiei, la identificarea făptuitorului, 
la constatarea vinovăţiei şi la cunoaşterea altor circumstanţe importante pentru 
justa soluţionare a cauzei.
În calitate de probe se admit elementele de fapt constatate prin intermediul 
următoarelor mijloace: procesul-verbal cu privire la contravenţie, procesul-verbal 
de ridicare a obiectelor şi documentelor, procesul-verbal de percheziţie, procesul-
verbal privind cercetarea la faţa locului, procesele-verbale privind alte acţiuni 
procesuale efectuate în conformitate cu prezentul cod, explicaţiile persoanei în a 
cărei privinţă a fost pornit proces contravenţional, declaraţiile victimei, ale 
martorilor, înscrisurile, înregistrările audio sau video, fotografiile, corpurile delicte, 
obiectele şi documentele ridicate, constatările tehnico-ştiinţifice şi medico-legale, 
raportul de expertiză.
Pentru respectarea garanțiilor procedurale specifice în materie penală în ceea 
ce privește dreptul la un proces echitabil, printre care şi prezumţia de nevinovăţie, 
prevăzută de art. 6 § 2 din Convenţia Europeană a Drepturilor Omului, instanţa de 
judecată verifică legalitatea şi temeinicia procesului-verbal cu privire la 
contravenţie. 
Din analiza procesului - verbal cu privire la contravenţie seria MAI06 nr. 
550976 din 16 mai 2025, instanţa de judecată a stabilit cu certitudine că, a fost 
întocmit în prezenţa făptuitorului, fiindu-i aduse la cunoştinţă drepturile şi 
obligaţiile lui prevăzute de art. art. 34, 378, 384, 387 și 448 din Codul 
contravenţional. Mai mult, aceasta și-a recunoscut vina în săvârșirea contravenției 
imputate, neavând careva obiecții pe marginea acțiunilor agentului constatator, 
precum și nu a solicitat să fie asistat de apărător sau să-i fie asigurată asistenţa unui 
interpret/traducător, fapt confirmat prin semnătura acestuia în toate rubricile 
necesare din procesul - verbal cu privire la contravenţie (f.d. 20).
Așadar, în ceea ce privește legalitatea procesului-verbal cu privire la 
contravenție seria MAI06 nr. 550976 din 16 mai 2025, instanța de judecată 
constată lipsa temeiurilor de nulitate prevăzute de art. 443, art. 445 din Codul 
contravenţional. 
Referitor la constatarea existenței faptei contravenționale, instanţa de 
judecată constată că, la 27 aprilie 2025, ora 21:45, cet. Borodin Anatolie, afându-se 
la domiciliul său din satul *****, r-nul *****, în urma relațiilor ostile cu soția sa 
Borodin Lilia Petru a.n.*****, s-a exprimat cu cuvinte necenzurate în adresa ei, 
totodată a lovit-o cu pumni în regiunea feței și a corpului. Astfel, prin acțiunile sale 
pricinuindu-i leziuni corporale neînsemnate. 
Potrivit art. 2 din Legea nr. 45 din 01 martie 2007 cu privire la prevenirea şi 
combaterea violenţei împotriva femeilor şi a violenţei în familie, prin violenţă în 
familie – acte de violenţă fizică, sexuală, psihologică, spirituală sau economică, cu 
excepţia acţiunilor de autoapărare sau de apărare ale altei persoane, inclusiv 
ameninţarea cu asemenea acte, comise de către un membru de familie în privinţa 
altui membru al aceleiaşi familii, prin care s-a cauzat victimei prejudiciu material 
sau moral.
Reieşind din prevederile art. 2 din aceiași Lege, acţiunea sau inacţiunea 
prejudiciabilă din contextul contravenţiei prevăzute la art. 78 1 din Codul 
Contravenţional, cunoaşte modalitatea faptică de realizare sub forma violenței 
fizice, adică vătămare intenţionată a integrităţii corporale ori a sănătăţii prin lovire, 
îmbrîncire, trîntire, tragere de păr, înţepare, tăiere, ardere, strangulare, muşcare, în 
orice formă şi de orice intensitate, prin otrăvire, intoxicare, alte acţiuni cu efect 
similar.
În sensul art. 3 alin. (2) lit. a) din Legea prenotată, membri de familie, în 
sensul prezentei legi sînt în condiţia de conlocuire: persoanele aflate în căsătorie, în 
divorţ, sub tutelă şi curatelă, în privinţa cărora a fost instituită o măsură de ocrotire 
judiciară, rudele, afinii lor, soţii rudelor, persoanele aflate în relaţii asemănătoare 
celora dintre soţi (concubinaj) sau dintre părinţi şi copii.
Art. 1331 alin. (1) lit. a) din Codul penal, prin membru de familie se înţelege, 
în condiţia de conlocuire: persoanele aflate în căsătorie, în divorţ, persoanele în 
privinţa cărora a fost instituită o măsură de ocrotire judiciară, rudele, afinii lor, 
soţii rudelor, persoanele aflate în relaţii asemănătoare celora dintre soţi 
(concubinaj) sau dintre părinţi şi copii.
La caz, instanţa de judecată constată că persoana în cărei privință a fost 
pornită procesul contravențional Borodin Anatolie și victima Borodin Lilia, sunt 
soți, astfel, părţile în proces sunt membri de familie, în sensul prevederilor art. 3 
alin. (2) lit. a) din Legea nr. 45-XVI din 01 martie 2007 cu privire la prevenirea şi 
combaterea violenţei împotriva femeilor şi a violenţei în familie, art. 133 1 alin. (1) 
din Codul penal.
În drept, instanța de judecată reține că, în temeiul art. 24 alin. (1) din 
Constituţia Republicii Moldova, statul garantează fiecărui om dreptul la viaţă şi la 
integritate fizică şi psihică. 
Potrivit art. 78 1 din Codul contravențional, maltratarea sau alte acţiuni 
violente, comise de un membru al familiei în privinţa altui membru al familiei, care 
au provocat vătămare neînsemnată a integrităţii corporale se sancţionează cu 
muncă neremunerată în folosul comunităţii de la 40 la 60 de ore sau cu arest 
contravenţional de la 7 la 15 zile.
Instanța de judecată constată că vinovăția lui Borodin Anatolie a fost 
dovedită prin mijloacele de probă anexate la materialele cauzei, prezentate de 
agentul constatator și cercetate în cadrul ședinței de judecată, după cum urmează:
- informația înregistrată în REI-2 nr. 1068 din 27 aprilie 2025, ora 22:23 
potrivit căreia cet.Borodin Lilia a solicitat intervenția poliției pe motiv că soțul ei 
Borodin Anatolie, fiind în stare de ebrietate alcoolică, este agresiv și fuge după 
apelantă cu toporul și cuțitul să o omoare (f.d.6);
- plângerea depusă de către Borodin Lilia la 27 aprilie 2025 la Inspectoratul 
de poliție Cimișlia, prin care a solicitat organelor de poliție să întreprindă măsuri 
conform legislației în vigoare cu soțul eu Borodin Anatolie, care la data de 27 
aprilie 2025, a numit-o cu cuvinte necenzurate și a lovit-o cu pumnii și cu 
picioarele pe diferite părți ale corpului (f.d.7);
- procesul - verbal de audiere a victimei Borodin Lilia, 27 aprilie 2025, prin 
care ultima a comunicat că, la data de 27 aprilie 2025, se afla la domiciliu 
împreună cu soțul ei Borodin Anatolie, la un moment dat între ei s-a iscat un 
conflict în timul căruia făptuitorul a numit-o cu cuvinte necenzurate la care victima 
i-a sugerat să se liniștească, însă Borodin Anatolie s-a apropiat de ea și a început să 
o lovească cu pumnii și picioarele în diferite părți ale corpului, după care a ieșit din 
ograda casei și a plecat la vecini pentru a nu sta lângă el și din acest motiv a apelat 
la serviciul 112 (f.d.8);
- ordonanță privind dispunerea constatării medico-legale din 27 aprilie 2025 
în privința victimei Borodin Lilia (f.d.10);
- raportul de constatare medico-legală nr. 202514P0159 din 16 aprilie 2025, 
prin care la cet. Borodin Lilia, a.n.*****, au fost depistate leziuni corporale sub 
formă de echimoze pe pleoapa de jos a ochiului stâng, buza de sus pe stânga, 
antebrațul stîng și spate din dreapta care au fost cauzate prin acțiunea traumatică a 
unui obiect contondent-dur prin mecanismul de lovire/comprese, puteau fi cauzate 
în timpul și circumstanțele indicate în ordonanță și de persoana examinată, nu 
generează dereglare a sănătății pe timp mai mult de 6 zile și conform acestuia 
criteriu se califică ca vătămare neînsemnată a integrității corporale sau sănătății. 
Diagnostic clinic ,,fractură a coastei 9 pe dreapta pe linia axiliară anterioară fără 
deplasarea fragmentelor,,  nu a fost confirmat cu date obiective la descrierea 
repetată a peliculei radiologice efectuată la CML și descrierea tomografiei 
computerizate, astfel, conform punctului 13 a ,,Regulamentului privind aprecierea 
medico-legală a gravității vătămării integrității corporale sau sănătății” nu poate fi 
supus aprecierii medico-legale (f.d.11-13);
- chestionar de constatare și evaluare a riscurilor în cazurile de violență în 
familie din 27 aprilie 2025 (f.d.14) și chestionar de evaluare a riscurilor de 
letalitate a violenței în familie (f.d.15);
- ordinul de restricție de urgență nr.202540057 din 27 aprilie 2025 întocmit de 
Inspectoratul de poliție Cimișlia în privința lui Borodin Anatolie pe un termen de 
10 zile, începând cu 27.04.2025 ora 22:50 până la 06.05.2025, ora 22:50 (f.d.16);
- rezultatul alcotestului DRAGER în privința cet. Borodin Anatolie din 27 
aprilie 2025, fiin stabilit concretrația de alcool în aerul expirat 1,10 mg/l (f.d.18);
- procesul – verbal de audiere a persoanei în privința căreia a fost pornit 
procesul contravențional Borodin Anatolie din 29 aprilie 2025 (f.d.19);
- procesul – verbal cu privire la contravenţie seria MAI06 nr. 550976 din 16 
mai 2025 întocmit în privința lui Borodin Anatolie în baza art. 78 1 din Codul 
contravențional (f.d. 20);
- procesul – verbal de audiere a victimei suplimentar Borodin Lilia, din 24 
mai 2025, prin care ultima a declarat că, locuiște în satul *****, r-nul ***** 
împreună cu soțul ei. Referitor la caz a declarat că, la data de 27 aprilie 2025, în 
jurul orei 21:45, se afla la domiciliu în s. ***** împreună cu soțul acestea Borodin 
Anatolie, timp în care ultimul se afla în stare de ebrietate. Într-un moment dat între 
ei s-a iscat un coflict, considera victima că din cauza că făptuitorul se afla în stare 
de ebrietate. În timpul conflictului se aflau în curtea casei, unde Borodin Anatolie 
se exprima cu cuvinte necenzurate în adresa victimei, după care a început să o 
lovească cu pumnii în regiunea feței și a piptului, și cu picioarele în regiunea 
spatelui și antebrațului stâng. În timpul dat victima s-a zmuls din mâinile soțului și 
a fugit la vecinul Rotari Dumitru, caruia i-a povestit cele întâmplate. Peste câteva 
minute la vecin a venit soțul victimei, Borodin Anatolie, care avea un cuțit în mână 
și vorbea cu cuvinte urâte, după care a intrat în casa vecinului Rotari Dumitru, 
ultimul a ramas în curtea casei să discute cu Borodin Anatolie, care peste câteva 
minute a plecat la domiciliu. După ce soțul a plecat acasa, aceasta s-a deplasat la 
domiciliul fiului ei, Borodin Iurie, din s. *****, r-nul *****, unde în prezent nu 
locuiește nimeni, întrucât fiul și familia acestuia se află cu traiul peste hotarele 
țării. A mai declarat că, cearta respectivă a avut loc pentru prima oară și că anterior 
nu a fost agresată fizic de către soț (f.d.23);
- proces verbal de audiere a părții vătămate Borodin Lilia din 28 iulie 2025 
(f.d.44-46);
- procesul – verbal de audiere a martorului Rotari Dumitru, din 24 iunie 2025, 
prin care a comunicat că, la data de 27 aprilie 2025, în jurul orei 22:00, se afla 
singur domiciliul său din s. *****, r-nul *****, timp în care a auzit strigătele 
vecinei sale Borodin Lilia, care se îndrepta spre domiciliul acestuia. Ajunsă în 
curtea casei, i-a comunicat acestuia că a fost bătută de către soțul său Borodin 
Anatolie, s-a așezat pe un pat din curtea casei și a început să plângă. Peste 
aproximativ 20 de minute, la domiciliul lui Rotari Dumitru a venit Borodin 
Anatolie, nu a văzut dacă ultimul avea cuțit în mână. Borodin Anatolie i-a zis soției 
sale să meargă acasă, însă Borodin Lilia nu a dorit să meargă la domiciliul, după 
care, la indicația vecinului, Borodin Anatolie s-a întors și a plecat acasă. A mai 
comunicat că, cât s-a aflat în gospodăria acestuia, Borodin Anatolie nu a avut un 
comportament agresiv. Peste ceva timp, la fața locului a venit poliția, timp în care 
Borodin Lilia a ieșit în stradă la echipajul de poliție, iar ce s-a mai întâmplat nu 
cunoaște. Anterior nu a vazut și nu a auzit ca cet. Borodin Anatolie să fie agresiv 
cu membrii familiei sale (f.d.24);
-proces verbal de audiere a martorului Rotari Dumitru din 21 iulie 2025 
(f.d.47-48);
-proces verbal de audiere a martorului Botea Marius din 04 august 2025 
(f.d.49-52);
-proces verbal de audiere a martorului Duminică Andrei din 04 august 2025 
(f.d.53-54);
-raport de evaluare psihologică efectuat de „La Strada Moldova” în privința 
victimei Borodin Lilia (f.d.59-62).
Din ansamblul de probe administrate, instanța de judecată conchide că 
vinovăția lui Borodin Anatolie în săvârșirea contravenției imputate, a fost dovedită 
pe deplin prin cumul de probe administrat atât de agentul constatator cât și de 
instanța de judecată.
Examinând în cumul totalitatea de probe administrate și apreciindu-le în 
conformitate cu prevederile art. 425 din Codul contravenţional, din punct de vedere 
al pertinenței, utilității și veridicității și coroborării în ansamblu, în afara oricărui 
dubiu rezonabil, acțiunile lui Borodin Anatolie corect au fost calificate de agentul 
constatator şi întrunesc elementele constitutive ale contravenției prevăzute de art. 
781 din Codul contravențional.
La stabilirea categoriei şi mărimii pedepsei instanţa de judecată ia în 
consideraţie că, Borodin Anatolie a fost găsit vinovat de săvîrşirea contravenției 
prevăzute de art. 781 din Codul contravențional, pentru care legea contravențională 
prevede pedeapsa muncă neremunerată în folosul comunităţii de la 40 la 60 de ore 
sau cu arest contravenţional de la 7 la 15 zile.
De asemenea, la determinarea categoriei de pedeapsă pentru contravenția 
respectivă instanţa de judecată ţine cont de faptul că în privința făptuitorului nu au 
fost stabilite conform art. 42 și art. 43 din Codul contravențional existența 
circumstanțelor atenuante și circumstanțelor agravante.
Totodată, instanța de judecată reține, că nu există nici una din circumstanțele 
care înlătură răspunderea contravențională stipulate de art. art. 16, 19-27, 30-31, 
441 din Codul contravențional.
Instanța de judecată nu consideră oportun aplicarea în privința lui Borodin 
Anatolie a pedepsei sub formă de arest contravențional, deoarece potrivit 
prevederilor art.38 din Codul contravențional, arestul contravențional este o 
sancțiune contravențională excepțională. 
Conform art. 37 alin. (3) din Codul contravențional, munca neremunerată în 
folosul comunităţii poate fi aplicată doar persoanelor care acceptă să execute o 
asemenea sancţiune, cu excepţia contravenţiei prevăzute la art.78 1 şi 318 1, pentru 
care acordul persoanei nu este necesar.
Corespunzător, iar la caz nu se constată existența restricțiilor impuse de 
prevederile art. 37 alin. (7) din Codul contravențional.
Scopul legii contravenţionale conform art. 2 din Codul contravențional, 
constă în apărarea drepturilor şi libertăţilor legitime ale persoanei, apărarea 
proprietăţii, ordinii publice, a altor valori ocrotite de lege, în soluţionarea cauzelor 
contravenţionale, precum şi în prevenirea săvîrşirii de noi contravenţii.
În acest sens, la aplicarea sancțiunii contravenționale în privința făptuitorului, 
instanța de judecată apreciază din punct de vedere obiectiv caracterul şi de gradul 
prejudiciabil al contravenţiei comise, nu se află la evidența medicului narcolog 
și/sau psihiatru, caracteristica persoanei, de lipsa circumstanţelor atenuante şi 
agravante, urmând ca faţă de persoana a cărei vinovăţie este dovedită să aplice o 
sancţiune echitabilă, în limitele şi în conformitate cu dispoziţiile Codului 
contravențional.
Dat fiind faptul că nu se constată existenţa cauzelor care înlătură caracterul 
contravenţional al faptei, iar vinovăţia făptuitorului în comiterea contravenției este 
probată prin probe pertinente, concludente și suficiente, ținînd cont de scopul legii 
și al pedepsei contravenționale, de caracterul şi de gradul prejudiciabil al 
contravenţiei, inclusiv de criteriile generale de individualizare a pedepsei, de 
personalitatea făptuitorului, de faptul că și-a recunoscut vinovăția, instanța de 
judecată ajunge la concluzia că este întemeiată și echitabilă sancționarea lui 
Borodin Anatolie în limitele prevăzute a art. 37 și art. 78 1 din Codul 
contravențional, cu aplicarea pedeapsei sub formă de muncă neremunerată în 
folosul comunității pe un termen de 40 (patruzeci) ore, care va avea drept scop atât 
restabilirea echității sociale, cât și corectarea celei din urmă.
În conformitate cu prevederile art. art. 37, art. 781, 395 alin. (1), art. 458, 460 
– 462, 463 din Codul contravențional, instanța de judecată, -
h o t ă r ă ș t e:
Borodin Anatolie Alexei, născut la *****, IDNP *****, se recunoaşte 
vinovat de comiterea contravenţiei prevăzute de art. 78¹ din Codul contravențional, 
și în baza acestei Legi, stabilindu-i-se pedeapsa sub formă de muncă neremunerată 
în folosul comunității pe un termen de 40 (patruzeci) ore. 
Se explică lui Borodin Anatolie că urmează să se prezinte în termen de 5 
zile, din momentul rămînerii definitive a hotărîrii instanţei de judecată la organul 
de probaţiune în a cărui rază teritorială îşi are domiciliul, pentru a fi luat la 
evidență în vederea executării pedepsei sub formă de muncă neremunerată în 
folosul comunității, iar în conformitate cu art. 37 din Codul contravenţional, în caz 
de eschivare de la munca neremunerată în folosul comunității, această sancțiune se 
înlocuiește cu arest contravențional, calculându-se o zi de arest pentru 2 ore de 
muncă neremunerată în folosul comunității.
Prezenta hotărâre și dispoziția de executare se vor trimite spre executare 
organului de probațiune conform competenței în a cărui rază teritorială își are 
domiciliul contravenientul, care, în cel mult 15 zile, va asigura executarea 
pedepsei.
Hotărârea este cu drept de recurs la Curtea de Apel Sud, în termen de 15 zile 
de la data pronunțării hotărîrii judecătoreşti sau, pentru părțile care nu au fost 
prezente la şedința de judecare a cauzei contravenționale, de la data înmînării 
copiei de pe hotărîrea judecătorească, prin intermediul Judecătoriei Cimișlia.
Președintele ședinței
JudecătorOxana Gîscă