DOSAR NR. 4-25112099-18-4-06082025 (4-234/2025)
- TIDVĂ Vladimir - art. 243 alin. (2) Cod contravențional
HOTĂRÂRE
ÎN NUMELE LEGII
12 decembrie 2025                                 or. Anenii 
Noi
JUDECĂTORIA CĂUȘENI (SEDIUL ANENII NOI)
Instanţa compusă din:
Preşedintele şedinţei, judecător- PANTAZ Serghei 
GrefierI             - CALMÎC Sofia, JUMBEI Evghenia
cu participarea: 
- Victimei – MIRON Gheorghe
-  Persoanei în a cărei privință a fost pornit procesul contravențional – TIDVĂ Vladimir
-Apărătorului persoanei în a cărei privință a fost pornit procesul contravențional TIDVĂ 
Vladimir - avocat BUGA Vladimir (mandat seria MA nr.2215019 din 28 octombrie 2025)
în absența:
- Agentului constatator din cadrul IP Anenii Noi al IGP – DINTIU Rustam
a examinat în ședință de judecată publică, în limba de stat, cauza contravențională pornită în 
baza Procesului-verbal cu privire la contravenție seria/nr.MAI06 336198 din 24.07.2025, 
întocmit în privința lui 
TIDVĂ Vladimir, născut la *****, cetățean al 
Republicii Moldova, IDNP *****, cu  domiciliul în 
*****, 
în baza art. 243 alin. (2) Cod contravențional al Republicii Moldova.
a c o n s t a t a t :
1. Potrivit procesului-verbal cu privire la contravenție seria/nr. MAI06 336198 din 
24.07.2025, întocmit de agentul constatator DINTIU Rustam, se invocă că TIDVĂ Vladimir, la 
data de 18.07.2025, ora 12:21, pe adresa r. Anenii Noi, *****, *****, conducea camionul cu 
semi-remorca ***** cu n/î *****, unde s-a produs accidentul rutier cu soldarea pagubei 
materiale și morale a câinelui, unde a părăsit de la fața locului.
2. Drept consecință, la 24.07.2025, agentul constatator DINTIU Rustam a întocmit Proces-
verbal cu privire la contravenție seria/nr.MAI06 336198, în privința lui TIDVĂ Vladimir în baza 
art. 243 alin. (2) Cod contravențional.
3. Conform prevederilor art.395 Cod contravențional, cauza contravențională în baza 
Procesului-verbal cu privire la contravenție seria/nr.MAI06 336198 din 24.07.2025, în privința 
lui TIDVĂ Vladimir în baza art. 243 alin. (2) Cod contravențional, a fost transmis după 
competență spre examinare instanței de judecată.  
4. La 06.08.2025, cauza contravențională pornită prin Procesul-verbal cu privire la 
contravenție seria/nr.MAI06 428201 din 19.09.2025, în privința lui TIDVĂ Vladimir, în baza art. 
art. 243 alin. (2) Cod contravențional, a fost înregistrată în cancelaria Judecătoriei Căușeni 
(sediul Anenii Noi).
Poziția participanților la proces și procedura de citare 
5. În cadrul ședinței de judecată, victima MIRON Gheorghe a fost audiat pe marginea faptei 
contravenționale imputate lui TIDVĂ Vladimir, declarațiile acestuia fiind anexate la materialele 
cauzei contravenționale.
6. În cadrul ședinței de judecată, persoana în a cărei privință a fost pornit procesul 
contravențional TIDVĂ Vladimir, a declarat că, nu recunoaște vina în fapta imputată, a călcat 
câinele, însă nu recunoaște că a părăsit locul accidentului, deoarece el a aflat de la colegul său de 
muncă că a călcat câinele, el nu a văzut când câinele a sărit sub roțile din urmă a caroseriei. A 
menționat că masa camionului descărcată de este de 16,5 tone, mașina încărcată având masa 
totală de 40 tone. Are o experiență de a conduce de 38 de ani, iar în ziua respectivă nu avea nici 
30 km/h.
7. În cadrul ședinței de judecată, apărătorul persoanei în a cărei privință a fost pornit 
procesul contravențional TIDVĂ Vladimir, avocatul BUGA Vladimir, a declarat că, solicită să fie 
declarat nul procesul-verbal întocmit în privința lui TIDVĂ Vladimir, cu încetarea procesului 
contravențional pe motivil că nu există faptul contravenției, din considerentul că nu sunt probe 
care ar demonstra că TIDVĂ Vladimir a părăsit conștient locul accidentului rutier, or, când a 
ajuns la destinație cu marfa, a fost sunat de către coleg care i-a comunicat despre acest incident, 
el necunoscând că s-a petrecut accidentul, și că a părăsit locul accidentului. 
8. Pentru a asigura prezența în cadrul ședinței de judecată a agentului constatator din cadrul 
INSP al IGP, DINTIU Rustam, a fost expediată citație pe poșta electronică a instituției din care 
acesta face parte, însă ultimul nu s-a prezentat în cadrul ședințelor de judecată. Totodată, la 
22.09.2025, agentul constatator a expediat pe poșta electronică a instanței, un e-mail prin care a 
solicitat examinarea cauzei contravenționale în lipsa sa. Astfel, prin prisma art.455 alin.(2) Cod 
contravențional, s-a dispus examinarea cauzei în absența agentului constatator.
Examinarea fondului cauzei
9. În conformitate cu prevederile art.7 din Codul contravențional, persoana poate fi 
sancționată numai pentru contravenția în a cărei privință este dovedită vinovăția sa, cu 
respectarea normelor prezentului cod. 
10. Potrivit art.8 alin.(2) Cod contravențional, este supusă răspunderii contravenționale numai 
persoana care a săvârșit cu intenție sau din imprudență o faptă prevăzută de legea 
contravențională
11. Conform art.10 Cod contravențional, constituie contravenţie fapta – acţiunea sau 
inacţiunea – ilicită, cu un grad de pericol social mai redus decât infracţiunea, săvârșită cu 
vinovăţie, care atentează la valorile sociale ocrotite de lege, este prevăzută de prezentul cod şi 
este pasibilă de sancţiune contravenţională. 
12. Conform prevederilor art.14 alin. (1)–(3) din Codul Contravențional al RM, contravenţia 
se săvârşeşte cu intenţie sau din imprudenţă. Contravenţia se consideră săvârşită cu intenţie dacă 
persoana care a săvârşit-o îşi dădea seama de caracterul prejudiciabil al acţiunii sau inacţiunii 
sale, a prevăzut urmările ei prejudiciabile, a dorit sau a admis în mod conştient survenirea acestor 
urmări. Contravenţia se consideră săvârşită din imprudenţă dacă persoana care a săvârşit-o îşi 
dădea seama de caracterul prejudiciabil al acţiunii sau inacţiunii sale, a prevăzut urmările ei 
prejudiciabile, dar considera în mod uşuratic că ele vor putea fi evitate, ori nu îşi dădea seama de 
caracterul prejudiciabil al acţiunii sau inacţiunii sale, nu a prevăzut posibilitatea survenirii 
urmărilor ei prejudiciabile, deşi trebuia şi putea să le prevadă.
13. Potrivit art.374 Cod contravenţional, procesul contravenţional este activitatea desfăşurată 
de autoritatea competentă, cu participarea părţilor şi a altor persoane titulare de drepturi şi de 
obligaţii, având ca scop constatarea contravenţiei, examinarea şi soluţionarea cauzei 
contravenţionale, constatarea cauzelor şi condiţiilor care au contribuit la săvârșirea contravenţiei. 
(2/1) Procesul contravenţional începe de drept din momentul sesizării sau al autosesizării 
agentului constatator privind săvârșirea contravenţiei. (3) Procesul contravenţional se desfăşoară 
pe principii generale de drept contravenţional, în temeiul Constituţiei, al prezentului cod, al 
Codului de procedură penală în cazurile expres prevăzute de prezentul cod, precum şi al 
normelor dreptului internaţional şi ale tratatelor internaţionale cu privire la drepturile şi libertăţile 
fundamentale ale omului la care Republica Moldova este parte.
14. Conform art.375 alin.alin.(1), (2) și (3) Cod contravențional, persoana acuzată de 
săvârșirea unei contravenţii se consideră nevinovată atâta timp cât vinovăția sa nu este dovedită 
în modul prevăzut de prezentul cod. Nimeni nu este obligat să dovedească nevinovăţia sa. 
Concluziile despre vinovăţia persoanei în săvîrşirea contravenției nu pot fi întemeiate pe 
presupuneri. Toate dubiile în probarea învinuirii care nu pot fi înlăturate în condiţiile prezentului 
cod se interpretează în favoarea persoanei în a cărei privinţă a fost pornit proces contravenţional.
15. Potrivit art.381 alin.(4) Cod contravențional, autoritatea competentă să soluționeze cauza 
contravențională are obligația de a lua toate măsurile prevăzute de lege pentru cercetarea sub 
toate aspectele, completă și obiectivă, a circumstanțelor cauzei, de a evidenția atît circumstanțele 
care dovedesc vinovăția persoanei, cît și cele care dezvinovățesc persoana în a cărei privință a 
fost pornit proces contravențional, precum și circumstanțele atenuante sau agravante.
16. În conformitate cu art.425 alin.(3) Cod contravențional, aprecierea probelor se face de 
persoana competentă să soluționeze cauza contravențională, potrivit convingerii sale pe care și-a 
format-o cercetând toate probele administrate în raport cu circumstanțele constatate ale cauzei și 
călăuzându-se de lege. 
17. Potrivit dispozițiilor art.440 alin.(1) Cod contravenţional, constatarea faptei 
contravenţionale înseamnă activitatea, desfăşurată de agentul constatator, de colectare şi de 
administrare a probelor privind existenţa contravenţiei, de încheiere a deciziei privind 
examinarea contravenţiei în temeiul constatării agentului constatator sau procesului-verbal cu 
privire la contravenţie, de aplicare a sancţiunii contravenţionale sau de trimitere, a dosarului, 
după caz, funcţionarului abilitat să examineze cauza contravenţională, din cadrul autorităţii din 
care face parte agentul constatator, în instanţa de judecată sau în alt organ spre soluţionare. În 
conformitate cu alin.(1) al art.442 Cod contravenţional, procesul-verbal cu privire la contravenţie 
este un act prin care se individualizează fapta ilicită şi se identifică făptuitorul. Procesul-verbal 
se încheie de agentul constatator pe baza constatărilor personale şi a probelor acumulate, în 
prezenţa făptuitorului sau în absenţa lui.
18. Conform art. 425 alin. (1), (2) și (3) Cod contravenţional, probele sânt elemente de fapt, 
dobândite în modul stabilit de prezentul cod, care servesc la constatarea existenţei sau 
inexistenţei contravenţiei, la identificarea făptuitorului, la constatarea vinovăției şi la cunoașterea 
altor circumstanţe importante pentru justa soluţionare a cauzei. În calitate de probe se admit 
elementele de fapt constatate prin intermediul următoarelor mijloace: procesul-verbal cu privire 
la contravenţie, procesul-verbal de ridicare a obiectelor şi documentelor, procesul-verbal de 
percheziţie, procesul-verbal privind cercetarea la fața locului, procesele-verbale privind alte 
acțiuni procesuale efectuate în conformitate cu prezentul cod, explicațiile persoanei în a cărei 
privinţă a fost pornit proces contravențional, declarațiile victimei, ale martorilor, înscrisurile, 
înregistrările audio sau video, fotografiile, corpurile delicte, obiectele şi documentele ridicate, 
constatările tehnico-ştiinţifice şi medico-legale, raportul de expertiză. Aprecierea probelor se 
face de persoana competentă să soluționeze cauza contravențională, potrivit convingerii sale pe 
care şi-a format-o cercetând toate probele administrate în raport cu circumstanțele constatate ale 
cauzei şi călăuzindu-se de lege. 
19. În conformitate cu art.442 alin.(1) Cod contravențional, procesul-verbal cu privire la 
contravenție este un act prin care se individualizează fapta ilicită şi se identifică făptuitorul. 
Procesul-verbal se încheie de către agentul constatator pe baza constatărilor personale şi a 
probelor acumulate, în prezenţa făptuitorului sau în absenţa lui.
20. La examinarea cauzei contravenționale, instanța de judecată va ţine cont de rigorile 
art.458 Codul contravențional, care indică că examinând cauza contravenţională, instanţa de 
judecată este obligată să determine, caracterul veridic al contravenţiei imputate, existenţa 
cauzelor care înlătură caracterul contravenţional al faptei, vinovăţia persoanei în a cărei privinţă 
a fost pornit procesul contravenţional, existenţa circumstanţelor atenuante şi/sau agravante, 
necesitatea sancţionării şi, după caz, caracterul sancţiunii contravenţionale, alte aspecte 
importante pentru soluţionarea justă a cauzei. Instanța reține că pentru respectarea garanțiilor 
procedurale specifice în materie penală în ceea ce privește dreptul la un proces echitabil, printre 
care şi prezumţia de nevinovăţie, prevăzută de art.6 § 2 din Convenţia Europeană a Drepturilor 
Omului, instanţa de judecată verifică legalitatea şi temeinicia procesului-verbal cu privire la 
contravenţie.
21.Totodată, în conformitate cu prevederile art.6 alin.(2) şi (3) CEDO, orice persoană 
acuzată de o infracţiune este prezumată nevinovată până ce vinovăţia sa va fi legal stabilită.
22. În conformitate cu jurisprudența relevantă a Curţii Europene a Drepturilor Omului, 
instanţele de judecată sunt obligate să demonstreze vinovăţia inculpatului prin adoptarea unor 
soluţii motivate. Lipsa motivelor reprezintă o încălcare a dreptului la un proces echitabil: „în 
cazul în care instanţele judecătoreşti naţionale se abţin de a da un răspuns special şi explicit la 
cele mai importante întrebări, fără a-i oferi părţii care le-a formulat posibilitatea de a şti dacă o 
anumită susţinere a fost neglijată sau respinsă, acest fapt va fi considerat o încălcare a dreptului 
la un proces echitabil. (Boldea v. România, 15 februarie 2007, §30).
23. Orice acuzat are, în special, dreptul: să fie informat, în termenul cel mai scurt, într-o 
limbă pe care o înţelege şi în mod amănunţit, asupra naturii şi cauzei acuzaţiei aduse împotriva 
sa; să dispună de timpul şi de înlesnirile necesare pregătirii apărării sale; să se apere el însuşi sau 
să fie asistat de un apărător ales de el şi, dacă nu dispune de mijloacele necesare pentru a plăti un 
apărător, să poată fi asistat în mod gratuit de un avocat din oficiu, atunci când interesele justiţiei 
o cer; să întrebe sau să solicite audierea martorilor acuzării şi să obţină citarea şi audierea 
martorilor apărării în aceleaşi condiţii ca şi martorii acuzării; să fie asistat în mod gratuit de un 
interpret, dacă nu înţelege sau nu vorbeşte limba folosită la audiere. 
24. Prin prisma prevederilor ce guvernează speța dedusă judecății, instanța de judecată 
reiterează că, scopul legii contravenționale constă în apărarea drepturilor şi libertăților legitime 
ale persoanei, apărarea proprietății, ordinii publice, a altor valori ocrotite de lege, în soluționarea 
cauzelor contravenționale, precum şi în prevenirea săvârșirii de noi contravenții.
25. Pentru constatarea existenței contravenției imputate lui TIDVĂ Vladimir şi constatarea 
vinovăției, de către agentul constatator au fost administrate următoarele înscrisuri și probe, 
cercetate în cadrul ședinței de judecată:
-            Procesul-verbal cu privire la contravenție seria/nr.MAI06 336198 din 24.07.2025.
-            Copia procesului verbal cu privire la contravenție seria/nr. MAI06 336199 din 
24.07.2025, prin care TIDVĂ Vladimir a fost amendat contravențional în baza art. 242 alin. (2) 
Cod Contravențional.
-            Raportul din 18.07.2025 despre primirea informației telefonice la data de 18.07.2025, 
orele 14:24, a parvenit informația telefonică de la serviciul 112, cet. Miron Gheorghe, telefon de 
contact *****, care a comunicat că, în *****, r. Anenii Noi, camionul cu n/î *****, i-a tamponat 
cânele de rasă a apelantului şi a părăsit locul accidentului. 
-            Schița accidentului rutier din 18.07.2025.
-            Proces verbal de cercetare a locului accidentului rutier din data de 18.07.2025.
-            Informația eDate Systems a cet. TIDVĂ Vladimir din 21.07.2025.
-            Copia actelor cet. TIDVĂ Vladimir.
-            Copia certificatului de inspecție tehnică a vehiculului.
-            Copia buletinului de identitate a cet. Miron Gheorghe.
-            Proces verbal de audiere a victimei Miron Gheorghe din data de 18.07.2025.
-            Proces verbal de audiere a martorului Pulbere Valentin.
-            Copia buletinului a cet. Pulbere Valentin.
-            Copia certificatului de inspecție tehnică a vehiculului.
-            Planșe foto.
26. În ședință de judecată au fost cercetate următoarele probe:
- Declarațiile victimei MIRON Gheorghe, oferite în cadrul ședinței de judecată din 22.09.2025, 
potrivit cărora se atestă că, cele întâmplate au avut loc vara curentă, se afla pe s*****, *****, r-
nul Anenii Noi, era în garaj. Într-un timp a auzit un cutremur de remorcă și a auzit câinile 
schiorlăind, când a ieșit la drum câinile nu a mai dat semne de viață, ulterior privind în partea 
dreaptă a văzut o mașină ”*****” mare. A deschis porțile și s-a urcat în mașină, aproximativ la 3 
km l-a ajuns din urmă și a stopat mașina ”*****” și l-a întrebat pe șofer, dacă a văzut ce a făcut 
acolo, răspunzându-i că a făcut aceasta colegul lui care merge înainte. Colegul lui l-a contactat și 
i-a dat receptorul să vorbească cu acesta, el (victima) l-a întrebat dacă a văzut ce a făcut acolo și 
el (făptuitorul) a zis că era o mâță sau un câine. I-a comunicat să se stopeze, însă el (făptuitorul) 
nu a stopat. A crezut că el (făptuitorul) pleacă la oraș și a făcut la stânga. L-a văzut mergând la o 
distanță de 10 km, nu se vedea mașini. S-a întors înapoi spre Bulboaca și l-a ajuns pe colegul lui 
și i-a spus că se încarcă la Puhăceni. A mers spre Puhăceni unde l-a găsit și a întrebat cine este 
șoferul și l-a întrebat dacă a văzut ce a făcut, el (făptuitorul) a comunicat și ce, numărul de 
telefon nu i l-a dat, numele nu a dorit să îi spună, a chemat un echipaj de poliție. 
La întrebările instantei de judecată, victima a declarat că, nu a văzut urme pe roțile 
autocamionului. Făptuitorul i-a răspuns că și ce dacă a călcat cățeaua ceea. După cum spune 
dumnealui că nu a simțit, că mașina era mare, însă mergând pe drum așa sunet a dat remorca 
ceia. În timpul acesta au fost nepoții și au lăsat poarta deschisă și cățelul a ieșit. Cinstit nu știe ce 
să spună, dacă cățelul era pe partea carosabilă.
- Declarațiile persoanei în a cărei privință a fost pornit procesul contravențional TIDVĂ 
Vladimir, oferite în cadrul ședinței de judecată din 22.09.2025, potrivit cărora se atestă că, era la 
obiectul de lucru, s-a descărcat. Trecând pe strada menționată de victimă, pe traseu este un 
limitator de viteză, din urma lui mergea colegul său, el nu l-a văzut și nu a văzut nimic. El 
(făptuitorul) ieșea din sat, colegul său a văzut cum a ieșit câinele din poartă, el (făptuitorul) nu l-
a văzut și nu a înțeles că a călcat un câine. Când a ajuns, a venit proprietarul și a întrebat cine a 
venit ultimul, i-a răspuns că el (făptuitorul), i-a comunicat că îi pare rău de cele întâmplate. 
La întrebările instantei de judecată, persoana în a cărei privință a fost pornit procesul 
contravențional a declarat că, recunoaște că el (făptuitorul) l-a călcat, așa i-a spus colegul care 
erau împreună. Când a ieșit din sat, se ridica la deal la încărcat, colegul l-a sunat și i-a comunicat 
că, el (făptuitorul) a călcat un câine și a venit proprietarul și cere explicații. Nu i-a dat în cap să 
cheme poliția. Când a venit au discutat, el (făptuitorul) i-a spus că a venit ultimul și i-a 
comunicat că îi pare rău de cele întâmplate. Nu a dorit să facă aceasta, el (făptuitorul) nici nu a 
văzut câinile că a sărit sub roată, martorul a văzut, dar el (făptuitorul) nu l-a văzut. Nu a auzit 
momentul accidentului, cățelul a trecut prin roțile din urmă a caroseriei și nu a fost în fața 
mașinii. El (făptuitorul) i-a spus proprietarului că îi pare rău de cele întâmplate.
La întrebările victimei, persoana în a cărei privință a fost pornit procesul contravențional a 
declarat că, nu s-a oprit când a fost contactat fiindcă se ducea la deal și trebuia să facă o tură de 
la Puhăceni. El (făptuitorul) se afla la 5 km când a fost sunat. Martorul, colegul său, a văzut cum 
a căzut cățelul sub remorcă, el (făptuitorul) singur are animale domestice și nu a călcat nici un 
animal.
27. Potrivit materialelor cauzei contravenționale, s-a constatat că TIDVĂ Vladimir, la data de 
18.07.2025, ora 12:21, pe adresa r. Anenii Noi, *****, *****, conducea camionul cu semi-
remorca ***** cu n/î *****, unde s-a produs accidentul rutier cu soldarea pagubei materiale și 
morale a câinelui, unde a părăsit de la fața locului. Drept consecință, la 24.07.2025, agentul 
constatator DINTIU Rustam a întocmit Proces-verbal cu privire la contravenție seria/nr.MAI06 
336198, în privința lui TIDVĂ Vladimir, în baza art. 243 alin. (2) Cod contravențional.
28. Art.243 alin.(2) Cod contravențional, stabilește sancțiune pentru părăsirea de către 
persoana implicată în accident rutier a locului în care s-a produs accidentul ce a cauzat 
consecinţele prevăzute la art.242 alin.(2), care prevede că încălcarea de către conducătorul de 
vehicul a regulilor de circulaţie rutieră soldată cu cauzarea de vătămări corporale uşoare victimei 
sau cu deteriorarea considerabilă a vehiculelor, a încărcăturilor, a drumurilor, a instalaţiilor 
rutiere, a altor instalaţii sau a altor bunuri, dacă fapta nu constituie infracţiune, cu excepţia 
accidentului rutier documentat prin procedura de constatare amiabilă a accidentului, prevăzută de 
Legea nr.414/2006 cu privire la asigurarea obligatorie de răspundere civilă pentru pagube 
produse de vehicule, cu amendă de la 50 la 100 de unităţi convenţionale sau cu privarea de 
dreptul de a conduce vehicule pe un termen de la 1 la 2 ani, sau cu muncă neremunerată în 
folosul comunităţii pe o durată de la 40 la 60 de ore, sau cu arest contravenţional pe un termen de 
la 10 la 15 zile.
29.Instanța atestă că latura obiectivă a contravenției prevăzute de art. 243 alin.(2) Cod 
contravențional, se exprimă prin părăsirea de către persoana implicată în accident rutier a locului 
în care s-a produs accidentul ce a cauzat consecinţele prevăzute la art.242 alin.(2), care prevede 
că încălcarea de către conducătorul de vehicul a regulilor de circulaţie rutieră soldată cu cauzarea 
de vătămări corporale uşoare victimei sau cu deteriorarea considerabilă a vehiculelor, a 
încărcăturilor, a drumurilor, a instalaţiilor rutiere, a altor instalaţii sau a altor bunuri.
30. Analizând elementele contravenției imputate în raport cu circumstanțele cauzei, instanța 
de judecată nu a stabilit care au fost acele încălcări imputate lui TIDVĂ Vladimir prevăzute de 
art.242 alin.(2) Cod contravențional, ce ar constitui temei de aplicare acestuia a sancțiunii în baza 
art.243 alin.(2) Cod contravențional. 
31. Cu alte cuvinte, de către agentul constatator nu a fost demonstrat faptul că în urma 
acțiunilor lui TIDVĂ Vladimir din 18.07.2025, ultimul a cauzat vătămări corporale uşoare 
victimei sau a deteriorat considerabil careva vehicul, încărcătură, drum, instalație rutieră, sau a 
altor instalaţii sau a altor bunuri.
32. Subsecvent, în speță, instanța apreciază cu câinile nu se încadrează în noțiunea de bun, or, 
potrivit art.458 alin.(1) Cod civil, se reține că animalele nu sînt lucruri. Ele sînt ocrotite prin legi 
speciale. Totodadă, conform dicționarului explicativ al limbii române, se atestă că noțiunea de 
bun reprezintă element al patrimoniului unei persoane, care poate consta dintr-un lucru (bun 
corporal) sau dintr-un drept (bun necorporal).
33.Totodată, prin „locul accidentului rutier” se înţelege segmentul de drum public sau un alt 
loc în care s-a produs accidentul rutier, în rezultatul circulaţiei mijlocului de transport şi al 
intrării acestuia în coliziune cu persoane, cu alte mijloace de transport, cu alte bunuri mobile sau 
imobile.
34. Cu alte cuvinte, luând în consideraţie contextul contravenţiei prevăzute la art. 243 alin.(2) 
Cod contravenţional, se poate susţine că prin părăsirea locului accidentului rutier se înţelege 
acţiunea de plecare a făptuitorului de la locul accidentului rutier cu mijlocul de transport (al său 
ori al unei alte persoane) ori plecarea pe jos de la locul respectiv, în pofida interdicţiei de rigoare 
din Regulamentul circulaţiei rutiere.
35. Cu privire la încadrarea juridică a faptei, instanța constată că, potrivit legislației în 
vigoare, pentru existența unui accident rutier este necesar ca evenimentul să se producă pe un 
drum public, să implice un vehicul în mișcare și să genereze pagube materiale automobilelor sau 
vătămări corporale. De asemenea, evenimentul trebuie să aibă loc în contextul circulației rutiere.
36. Astfel, cercetând materialele cauzei, instanța a concluzionat că evenimentul nu întrunește 
elementele unui accident rutier, întrucât nu s-a administrat probatoriul necesar care să 
demonstreze că fapta a constituit un accident în sensul legislației rutiere. În lipsa unor dovezi 
clare privind dinamica incidentului și încadrarea sa juridică drept accident rutier, instanța a decis 
că nu sunt îndeplinite condițiile pentru a reține răspunderea specifică părăsirii locului unui 
accident.
37. Concomitent, examinând materialele prezentate, instanța apreciază că, făptuitorul TIDVĂ 
Vladimir nu poate fi declarat culpabil de comiterea contravenţiei prevăzute de art. 243 alin. (2)  
Cod contravenţional al RM, întrucât lipseşte și latura subiectivă a contravenţiei, şi anume intenţia 
directă a făptuitorului.
38. În cadrul şedinţei de judecată, TIDVĂ Vladimir a relatat că, ”era la obiectul de lucru, s-a 
descărcat. Trecând pe strada menționată de victimă, pe traseu este un limitator de viteză, din 
urma lui mergea colegul său, el nu l-a văzut și nu a văzut nimic. El (făptuitorul) ieșea din sat, 
colegul său a văzut cum a ieșit câinele din poartă, el (făptuitorul) nu l-a văzut și nu a înțeles că a 
călcat un câine. Când a ajuns, a venit proprietarul și a întrebat cine a venit ultimul, i-a răspuns că 
el (făptuitorul), i-a comunicat că îi pare rău de cele întâmplate. Recunoaște că el (făptuitorul) l-a 
călcat, așa i-a spus colegul care erau împreună. Când a ieșit din sat, se ridica la deal la încărcat, 
colegul l-a sunat și i-a comunicat că, el (făptuitorul) a călcat un câine și a venit proprietarul și 
cere explicații. Nu i-a dat în cap să cheme poliția. Când a venit au discutat, el (făptuitorul) i-a 
spus că a venit ultimul și i-a comunicat că îi pare rău de cele întâmplate. Nu a dorit să facă 
aceasta, el (făptuitorul) nici nu a văzut câinile că a sărit sub roată, martorul a văzut, dar el 
(făptuitorul) nu l-a văzut. Nu a auzit momentul accidentului, cățelul a trecut prin roțile din urmă 
a caroseriei și nu a fost în fața mașinii. El (făptuitorul) i-a spus proprietarului că îi pare rău de 
cele întâmplate. Nu s-a oprit când a fost contactat fiindcă se ducea la deal și trebuia să facă o tură 
de la Puhăceni. El (făptuitorul) se afla la 5 km când a fost sunat. Martorul, colegul său, a văzut 
cum a căzut cățelul sub remorcă, el (făptuitorul) singur are animale domestice și nu a călcat nici 
un animal.
39.Totodată, intenţia directă a făptuitorului de comitere a faptei contravenționale nu a fost 
probată nici prin declarațiile victimei MIRON Gheorghe, nici prin declarațiile martorului 
PULBERE Valentin. 
40. Mai mult ca atât, instanța subliniază că, în baza Deciziei nr. 4/7 din 22 august 2024 cu 
privire la aprobarea Regulamentului privind întreținerea a animalelor domestice, păsări și 
familiilor de albini în gospodării private de teritoriul satului Cobusca Nouă, r-nul Anenii Noi, la 
pct. 3.1. lit. f) și i) cu privire la întreținerea câinilor și pisicilor, se stipulează că: ”Toate 
persoanele fizice și juridice, posesorii de câini și pisici sunt obligați: să întrețină câinii agresivi în 
legătoare și să-i lase liberi numai în curțile închise, excluzând posibilitatea traumatizării 
oamenilor; să plimbe câinii numai la curelușă cu zgardă, iar câinii agresivi și cu botniță...”, iar la 
pct.3.2. lit. a) se stipulează că deținătorii de cîini au dreptul: ”să țină câinele în curțile 
particulare legați sau liberi, dacă curțile sunt îngrădite bine”, astfel este de menționat faptul că 
însăși victima MIRON Gheorghe a declarat în cadrul ședinței de judecată că,”...În timpul acesta 
au fost nepoții și au lăsat poarta deschisă și cățelul a ieșit. Cinstit nu știe ce să spună, dacă 
cățelul era pe partea carosabilă”. (f.d.27; 42-43)
41. Iar, reieșind din declarațiile martorului PULBERE Valentin din 24.07.2025, se atestă că: 
”...în fața sa conducea camionul de model ”*****” cu numărul de înmatriculare ***** colegul 
de serviciu pe nume Volodea. În acest moment a observat cum din ograda gospodăriei care era 
deschisă poarta a ieșit un cîine de culoare roșie, alergând din ogradă spre cealaltă parte de 
carosabil unde a nimerit sub roțile remorcei”. (f.d.15 verso)
42.Totodată, din schița accidentului rutier din 18.07.2025, locul tamponării cîinelui se află 
pe carosabil, vis-a-vis de locuința victimei MIRON Gheorghe, situată în r-nul Anenii Noi, 
sat.Cobusca Nouă, str.Ștefan cel Mare, 110. (f.d.7; 27)
43.Instanța explică faptul că, agentul constatator are rolul de a administra probe în ordinea 
prevăzută de lege, necesare în vederea verificării legalității și temeiniciei procesului-verbal. Prin 
urmare, simpla constatare ex propriis sensibus a agentului constatator nu este suficientă pentru ca 
instanța să stabilească vinovăția unei persoane pe numele căreia s-a întocmit un proces-verbal 
contravențional. Respectiv, atât timp cât asupra faptelor descrise în conținutul actului sunt 
neconfirmate prin alte mijloace de probă, în sensul dat pot plana o serie de dubii, fiind aplicabil 
principiu de drept in dubio pro reo.
44. Procesul-verbal de constatare și sancționare a contravenției se bucură de prezumția de 
legalitate, însă, atunci când este formulată o plângere împotriva acesteia, este contestată chiar 
prezumția de care se bucură. În acest caz, instanța de judecată competentă va administra probele 
prevăzute de lege, necesare în vederea verificării legalității și temeiniciei procesului-verbal. Cel 
care a formulat plângerea nu trebuie să își demonstreze propria nevinovăție, revenind instanței de 
judecată obligația de a administra tot probatoriul necesar stabilirii și aflării adevărului, iar 
agentului constatator îi revine sarcina de a proba învinuirea imputată contravenientului.
45. Din considerentele enunțate, instanța de judecată conchide că, acuzația agentului 
constatator poartă un caracter declarativ și formal, în contextul în care la procesul-verbal cu 
privire la contravenție din 24.07.2025, nu este anexată nici o probă care ar demonstra vinovăția 
lui TIDVĂ Vladimir, ori potrivit jurisprudenței Curții Europene a Drepturilor Omului înfăptuirea 
justiției cere ca, judecătorii să nu se întemeieze, în hotărârile pe care le pronunță pe probabilități, 
ci pe certitudini dobândite pe bază de probe decisive, complete, sigure, în măsură să reflecte 
realitatea obiectivă.
46. Astfel, prezumția nevinovăției și exigența ca organul de urmărire penală să suporte 
sarcina de a dovedi acuzațiile este menționată explicit în articolul 6 § 2 din CEDO și ține de 
noțiunea generală de proces echitabil în sensul articolului 6 § 1 (a se vedea cauza Saunders c. 
Regatul Unit al Marii Britanii și Irlandei de nord din 17 decembrie 1996).
47. În susținerea poziției sale, instanța de judecată relevă că, domeniul contravențional fost 
asimilat „acuzațiilor în materie penală”, în înțelesul european autonom al art. 6 din Convenția 
Europeană a Drepturilor Omului.
48. Analizând situația de fapt a cauzelor Ziliberberg contra Moldovei, hotărâre din 
01.02.2005, §35 și Anghel contra României, hotărâre din 04.10.2007, §52, Curtea Europeană a 
Drepturilor Omului a notat că în aceste spețe predomină elementele care sugerează că a fost 
vorba de acuzații penale. Astfel, în materie contravențională au fost recunoscute garanțiile 
procedurale specifice materiei penale, printre care și prezumția de nevinovăție, prevăzută de art. 
6 §2 din Convenția Europeană a Drepturilor Omului.
49. Astfel, în conformitate cu jurisprudenţa relevantă a Curţii Europene a Drepturilor 
Omului, instanţele de judecată sunt obligate să demonstreze vinovăţia inculpatului prin adoptarea 
unor soluţii motivate. Lipsa motivelor reprezintă o încălcare a dreptului la un proces echitabil: în 
cazul în care instanţele judecătoreşti naţionale se abţin de a da un răspuns special şi explicit la 
cele mai importante întrebări, fără a-i oferi părţii care le-a formulat posibilitatea de a şti dacă o 
anumită susţinere a fost neglijată sau respinsă, acest fapt va fi considerat o încălcare a dreptului 
la un proces echitabil. (Boldea v. România, 15 februarie 2007, §30).
50. Prin urmare, la înaintarea învinuirii, agentul constatator nu a ţinut cont de faptul că 
concluziile despre vinovăţia persoanei de săvârşirea unei contravenții nu pot fi întemeiate pe 
presupuneri şi că toate dubiile în probarea învinuirii care nu pot fi înlăturate se interpretează în 
favoarea făptuitorului, nefiind astfel acumulate careva probe pertinente şi concludente care ar 
demonstra vina lui TIDVĂ Vladimir.
51. Potrivit art. 441 alin. (1) lit. a) Cod contravențional, procesul contravențional nu poate fi 
pornit, iar dacă a fost pornit, nu poate fi efectuat şi va fi încetat în cazurile în care, nu există 
faptul contravenției.
52. Art. 461 Cod Contravențional stabilește că, în cazul în care, pe parcursul judecării cauzei, 
se constată vreunul din temeiurile prevăzute la art. 441 instanța încetează procesul 
contravențional.
53. Raportând normele legale la circumstanțele de fapt reținute supra, instanța reține că 
TIDVĂ Vladimir nu poate fi găsit vinovat de săvârșirea contravenției imputate, din care 
considerente, în conformitate cu art.461 Cod contravenţional, procesul contravențional necesită a 
fi încetat, în baza art.441 alin.(1) lit.a) Cod contravenţional.
54. În temeiul celor expuse, examinând sub toate aspectele, complet şi obiectiv 
circumstanțele cauzei contravenționale, în conformitate cu prevederile art.art.441 alin.(1) lit.a), 
460, 461 alin.(1), 462 Cod contravențional, instanța de judecată,-
h o t ă r ă ş t e :
Se încetează procesul contravențional pornit în privința lui TIDVĂ Vladimir, în temeiul art. 
243 alin. (2) Cod contravențional al RM, prin Procesul-verbal cu privire la contravenție 
seria/nr.MAI06 336198 din 24.07.2025, din motiv că nu există faptul contravenției.
Hotărâre motivată pronunțată în ședință publică la 12 decembrie 2025.
Hotărârea este cu drept de atac în ordine de recurs la Curtea de Apel Centru, în termen de 15 
zile, prin intermediul Judecătoriei Căușeni (sediul Anenii Noi).
Preşedintele şedinţei, 
Judecător                                PANTAZ 
Serghei