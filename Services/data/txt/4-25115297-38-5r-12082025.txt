dosarul nr. 5r-915/2025                                              /4-25115297-38-5r-12082025/
HOTĂRÂRE
În numele Legii 
12 decembrie 2025                                                                                 mun. Orhei        
 
Judecătoria Orhei, sediul Central
Instanța de judecată, în componența:                  
Președintelui ședinței, judecător                                               Veronica Cupcea 
Grefierului                                                                                     Daniela Filip
examinând în ședință publică, contestația contravențională depusă de petiționarul 
Iațco Eduard împotriva deciziei agentului constatator al IP Orhei, nr.MAI06 548530 
din 09.07.2025, emisă în temeiul art.354 alin.(1) din Codul contravențional,  
a constatat
1.La 12.08.2025, în Judecătoria Orhei, sediul Central, a parvenit spre examinare, 
contestația contravențională depusă de petiționarul Iațco Eduard împotriva deciziei 
agentului constatator al IP Orhei, nr.MAI06 548530 din 09.07.2025, emisă în temeiul 
art.354 alin.(1) din Codul contravențional.
2.În motivarea contestației a indicat că, la 27.06.2025, ora 13:00, se afla în faţa 
gheretei de lucru, pe str. Mihai Eminescu, nr. 19 din mun. Orhei. În acel moment, nu 
avea intenţia de a jigni sau provoca pe cineva, iar reacţia sa verbală a fost determinată 
de o stare de stres acumulată ca urmare a provocărilor continue din partea unor 
persoane din vecinătate. Este vorba de soţii Buşueva Elena şi Codreanu Serghei, care 
acţionează de ani de zile în cuplu, provocându-l constant prin gesturi obscene, cuvinte 
jignitoare şi comportamente provocatoare. Cei doi îl filmează frecvent fără 
consimţământul lui şi postează materialele pe reţelele de socializare, afectându-i grav 
starea psihică. Adresările lui repetate la poliţie în vederea stopării acestui 
comportament nu au adus niciun rezultat. A menţionat că, din cauza stresului provocat 
de comportamentul neadecvat al soţilor Buşueva şi Codreanu, i s-a ridicat tensiunea 
arterială în mai multe rânduri şi a fost nevoit să cheme ambulanţa. Este o persoană cu 
demnitate, iar religia nu-i permite comportamente necuviincioase. Tot ceea ce a făcut, 
a fost să le atragă atenţia celor doi prin cuvinte, uneori pe un ton mai ridicat, dar fără 
injurii, ameninţări sau violenţă. Conform art. 354 alin.(l) Cod contravenţional, pentru 
ca o faptă să fie considerată huliganism, trebuie să îndeplinească careva condiţii, însă 
în cazul lui, aceste condiţii nu sunt îndeplinite: deşi se afla într-o zonă accesibilă 
publicului, era în dreptul gheretei lui, în spaţiul unde își desfăşoară activitatea, fără a 
interacţiona cu trecătorii sau a atrage atenţia altor persoane; nu a folosit cuvinte sau 
gesturi ofensatoare; nu a ameninţat pe nimeni şi nu a provocat indignarea altor 
persoane; nu a perturbat ordinea publică.
    Solicită admiterea contestației, anularea procesului-verbal cu privire la 
contravenție și a deciziei agentului constatator nr.MAI07 548530 din 09.07.2025, 
emisă în temeiul art.354 alin.(1) Cod contravențional, iar procesul contravențional să 
fie încetat din motivul lipsei faptei contravenționale în acțiunile sale.
3.În ședința de judecată, agentul constatator al IP Orhei, Pînzaru Romina, a solicitat 
respingerea contestației depuse și menținerea deciziei de sancționare a lui Iațco 
Eduard. Analizând din punct de vedere juridic probatoriul acumulat, în acțiunile lui 
Iațco Eduard, au fost prezente semnele constitutive ale componenței de contravenție 
prevăzută de art.354 alin.(1) din Codul contravențional, mai mult ca atât acesta în 
alegațiile din contestație a recunoscut vina. 
4.Iațco Eduard și victima Bushueva Elena, fiind citați legal (f.d. 34, 35), în ședința 
de judecată nu s-au prezentat, din motive necunoscute instanței. Instanța de judecată 
consideră că au fost întreprinse toate măsurile posibile de citare a acestora, iar ultimul 
în ședința de judecată nu s-a prezentat și nu a comunicat instanței motivele 
neprezentării. Prin urmare, instanța a dispus examinarea cauzei în lipsa petentului și 
victimei.
Termenul de depunere a contestației
5.Prioritar, conform art.395 alin.(1) pct.2 din Codul contravențional, judecând 
contestațiile împotriva hotărârilor autorităților competente să soluționeze cauzele 
contravenționale, instanța de judecată soluționează chestiunea termenului de depunere 
a contestației. 
6.Convform art.448 alin.(1), (4) Cod contravențional, termenul de contestare a 
deciziei agentului constatator este de 15 zile de la data emiterii acesteia sau, pentru 
părțile care nu au fost prezente la ședința de examinare a cauzei contravenționale, de la 
data înmânării copiei de pe decizie în condițiile art.447 1 alin.(8). Contestația împotriva 
deciziei emise asupra cauzei contravenționale se depune la autoritatea din care face 
parte agentul constatator care a examinat cauza. În cel mult 5 zile de la data depunerii, 
agentul constatator expediază contestația şi dosarul cauzei contravenționale în instanța 
de judecată competentă.
7.Din conținutul procesului-verbal cu privire la contravenție nr. MAI06 548530 și 
decizia din 09.07.2025, se atestă că a fost încheiat la 09.07.2025 în lipsa lui Iațco 
Eduard și expediat lui prin Poșta Moldovei la 10.07.2025 (f.d.4, 5). Conform 
mențiunilor de pe avizul de recepție a corespondenței, la 01.08.2025 Iațco Eduard a 
recepționat contra semnătură decizia nr. MAI06 548530 din 09.07.2025 (f.d. 37). 
8.Iațco Eduard a depus contestație la agentul constatator la 07.08.2025 (f.d.3). Prin 
urmare, instanța de judecată constată depunerea contestației în termenul legal.
Examinarea pe fond a contestației
9.Examinând argumentele formulate de avocatul, ce acționează în interesele 
petiționarului Iațco Eduard, în raport cu materialele cauzei contravenționale, instanța 
de judecată apreciază că contestația urmează a fi respinsă, reieșind din considerentele 
ce succed.
10.Conform art.354 alin.(1) Cod contravențional, se sancționează 
contravențional huliganismul nu prea grav, adică acostarea jignitoare în locuri publice 
a persoanei fizice, alte acţiuni similare ce tulbură ordinea publică şi liniştea persoanei 
fizice.
11.Prin decizia agentului constatator cuprinsă în procesul-verbal cu privire la 
contravenție nr. MAI06 548530 din 09.07.2025, Iațco Eduard a fost recunoscut 
vinovat de comiterea contravenției prevăzute la art.354 alin.(1) Cod contravențional, 
pe faptul că, ”el, la data de 27.06.2025, aproximativ orele 13.00 min, aflându-se pe 
strada M.Eminescu nr.19 din mun. Orhei, a manifestat un comportament neadecvat 
acostând jignitor pe Bushueva Elena și tulburând liniștea acesteia”, și aplicată 
sancțiune sub formă de amendă în mărime de 10 unități convenționale, ceea ce 
constituie 500 lei.
12.Procesul-verbal cu privire la contravenție MAI06 548530 din 09.07.2025 se 
atestă că a fost încheiat în lipsa lui Iațco Eduard și expediat lui prin Poșta Moldovei la 
10.07.2025.
13.Instanța de judecată apreciază că concluzia agentului constatator cu privire 
la vinovăția lui Iațco Eduard, s-a bazat pe următoarele probe, administrate de agentul 
constatator, cuprinse în materialele înregistrate la IP Orhei în REI-2 cu nr.5421 la 
27.06.2025:
-  conținutul informației despre infracțiuni și contravenții înregistrate la IP Orhei la 
27.06.2025, potrivit căreia Bușueva Elena, a comunicat că, are conflict cu Ețco 
Eduard; (f.d.15) 
-  conținutul plângerii lui Bushueva Elena din 27.06.2025, prin care solicită tragerea 
la răspundere pe Iațco Eduard, care la 27.06.2025, în jurul orei 13.00 min, la locul de 
muncă pe str.M.Eminescu nr.19 mun.Orhei a înjurat-o cu cuvinte necenzurate și 
jignitoare prin ce i-a atins demnitatea familiei.. (f.d.16)
-  conținutul procesului-verbal din 27.06.2025 de audiere a victimei Bushueva Elena, 
în care au fost fixate argumentele invocate de aceasta (f.d.17)
-  conținutul procesului-verbal din 09.07.2025 de examinare a înregistrărilor video, în 
care au fost fixate circumstanțele cazului și anume… Bushueva Elena este pe strada 
Sadoveanu din mun.Orhei unde Iațco Eduard intră în discuție cu ea, …Bushueva 
Elena îi comunică lui Iațco Eduard că nu dorește să vorbească cu acesta,…, între ei 
persistă conflictul,…. , Bushueva Elena se deplasează în gheretă… ; (f.d.24) 
14.Cu referire probele administrate, agentul constatator a întocmit procesul – 
verbal și a emis decizia de sancționare, considerând că din probele administrate rezultă 
vinovăția lui Iațco Eduard, în comiterea contravenției prevăzute de art.354 alin.(1) Cod 
contravențional.
15.Probele acumulate de agentul constatator sunt capabile să excludă orice 
dubiu rezonabil privind vinovăția lui Iațco Eduard, pentru faptele descrise și reținute 
prin procesul-verbal cu privire la contravenție nr. MAI06 548530 din 09.07.2025 și 
decizia agentului constatator din 09.07.2025.
16.Din materialele cauzei, acumulate de agentul constatator, poate fi dedusă 
starea de fapt reținută prin procesul-verbal cu privire la contravenție nr. MAI06 
548530 din 09.07.2025.
17.Instanța observă că, aceste probe coroborează între ele și sunt capabile să 
excludă dubiile privind vinovăția lui Iațco Eduard, în comiterea contravenției 
prevăzute de art.354 alin.(1) Cod contravențional, legătura de cauzalitate dintre fapta 
prejudiciabilă și urmările prejudiciabile.
18.Instanța reține că Iațco Eduard, în contestația înaitată, a indicat că … Tot 
ceea ce a făcut, a fost să le atragă atenţia celor doi prin cuvinte, uneori pe un ton mai 
ridicat, dar fără injurii, ameninţări sau violenţă.
19.Poziția de apărare a contravenientului, de nerecunoaștere a vinovăției, nu 
este însoțită de careva argumente și probe și nu echivalează cu încetarea procesului din 
lipsa faptei contravenționale, odată ce există probe pertinente și concludente care în 
ansamblu din punct de vedere al coroborării dovedesc săvârșirea faptei. 
20.În susținerea celor menționate, instanța relevă că dezacordul contestatarului,  
poartă un caracter declarativ, fiind formal, nefiind susținut de careva suport probatoriu.
21.Astfel, instanța apreciază întemeiată concluzia agentului constatator, 
privind comiterea de către Iațco Eduard a contravenției prevăzute de art. 354 alin. (1) 
din Codul contravențional.
22.Totodată, instanța reține faptul că, drept temei pentru constatarea faptului 
comiterii contravenției prevăzute de art.354 alin.(1) Cod contravențional, servesc și 
constatările agentului constatator susținute de declarațiile victimei, și probatoriul 
acumulat, inclusiv și a alegațiile petentului. 
23.Astfel, în cadrul cercetării judecătorești s-a constatat în mod incontestabil 
vinovăția lui Iațco Eduard în comiterea faptei contravenționale, prin suficiente probe 
directe, utile şi veridice, din punct de vedere al pertinenței, concludenței, utilității şi 
veridicității lor, care în ansamblu coroborează între ele. 
24.Cu privire la sancțiunea aplicată de către agentul constatator, instanţa 
apreciază că aceasta a fost aplicată în limitele impuse de art. 34 alin. (2) al Codului 
contravențional şi în limitele stabilite de art.354 alin.(1) Cod contravențional. 
25.În asemenea circumstanțe, instanța de judecată conchide că, procesul-verbal 
şi decizia agentului constatator întocmit în privința lui Iațco Eduard, urmează a fi 
menținute fără modificări.
26.Astfel, deliberând asupra motivelor invocate în contestației, analizând în 
ședință de judecată probele acumulate, evaluându-le în ansamblu din punct de vedere 
al pertinenței, concludenții și veridicității lor, iar în ansamblu, din punct de vedere al 
coroborării, prin prisma normelor juridice aplicabile speței și circumstanțelor de fapt 
constatate, instanța de judecată ajunge la concluzia că, contestația depusă de 
petiționarul Iațco Eduard, împotriva deciziei agentului constatator nr. MAI06 548530 
din 09.07.2025, emisă în temeiul art.354 alin.(1) din Codul contravențional, este 
neîntemeiată și urmează a fi respinsă.
       Conform art.395 alin.(2), 448, 458-462 Cod contravențional, instanța de judecată
 
hotărăște
Se respinge contestația depusă Iațco Eduard împotriva deciziei agentului constatator 
al IP Orhei, nr. MAI06 548530 din 09.07.2025, emisă în temeiul art.354 alin.(1) din 
Codul contravențional. 
Hotărârea este cu drept de recurs, la Curtea de Apel Nord, în termen de 15 zile, prin 
intermediul Judecătoriei Orhei, sediul Central.
Președintele ședinței, 
Judecătorul                                    /semnătura/                     Veronica Cupcea
Copia corespunde originalului                                     Veronica Cupcea 