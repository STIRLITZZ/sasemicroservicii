DOSAR NR. 1-24137939-08-1-03122024 (1-179/2024), nr. cauzei la urmărirea penală 2024250094
- CALIN Vitalie ***** - art.151 alin.(4) Cod penal
SENTINŢĂ
ÎN NUMELE LEGII
12 decembrie 2025                                                  or. Anenii Noi
JUDECĂTORIA CĂUȘENI (SEDIUL ANENII NOI)
Instanţa compusă din:
Preşedintele şedinţei, judecător     - PANTAZ Serghei  
Grefieri                       - CALMÎC Sofia, DOROȘENCO Ana, JUMBEI Evghenia
cu participarea:
- Acuzatorilor de stat – GAINA Viorel, NICOLAI Mihai și MICLEUȘANU Constantin, 
procurori în Procuratura Căușeni (Oficiul Anenii Noi)   
- Apărătorului inculpatului CALIN Vitalie ***** - avocatul ȘEVCIUC Ștefan (mandat seria 
MA nr. 2116862 din 15 august 2024)
- Inculpatului – CALIN Vitalie *****, prin videoconferință 
în lipsa:
- Succesorului părții vătămate GLAVA Vasili – BAS Ludmila, care a fost audiată în cadrul 
ședinței de judecată și a solicitat examinarea cauzei penale în lipsa sa,
a examinat în ședință de judecată publică, în limba de stat, cauza penală de învinuire a lui
CALIN Vitalie *****, născut la *****, 
cetățean al Republicii Moldova, moldovean, 
IDNP *****, originar și domiciliat în raionul 
*****, căsătorit, doi copii minori la întreținere, 
studii medii, neangajat oficial în câmpul muncii, 
nu se află la evidența medicului 
narcolog/psihiatru, anterior judecat prin:
-       Sentinţa Judecătoriei Anenii Noi din 25.03.2003 în baza 
art. 119 alin. (2) Cod penal /redacţia Legii din 1961/ - 2 (doi) 
ani privaţiune de libertate cu aplicare art. 43 CPP, fiind 
suspendată executarea acesteia pe un termen de 1 an.
-       Sentinţa Judecătoriei Soroca din 24.01.2007, în baza art. 
186 alin. (2) lit. d) Cod penal, fiind încetat procesul prin 
prisma art. 109 Cod penal, 
-       Sentinţa Judecătoriei Soroca din 01.02.2008 în baza art. 
186 alin. (2) lit. b), c), d) Cod penal, stabilindu-i-se pedeapsa 
închisorii pe termen de 3 (trei) ani cu ispăşirea acesteia în 
penitenciar de tip semiînchis.
-       Sentinţa Judecătoriei Anenii Noi din 29.12.2009 în baza 
art. 186 alin. (2) lit. b), c), d) Cod penal, stabilindu-i-se 
pedeapsa închisorii prin aplicarea prevederilor art. 84 alin. 
(4) Cod penal, pe termen de 3 (trei) ani şi 1 (una) lună cu 
ispăşirea acesteia în penitenciar de tip semiînchis.
-       Sentinţa Judecătoriei Anenii Noi din 26.12.2013 în baza 
art. 151 alin. (4), 179 alin. (1), 287 alin. (2) lit. b) Cod penal, 
stabilindu-i-se pedeapsa închisorii prin aplicarea prevederilor 
art. 84 alin. (1) Cod penal pe termen de 9 (nouă) ani 6 (șase) 
luni cu ispăşirea acesteia în penitenciar de tip închis.
Prin Încheierea Judecătoriei Chișinău (sediul Ciocana) din 
07.05.2019, s-a aplicat în privința condamnatului CALIN 
Vitalie *****, liberarea condiționată de pedeapsă înainte de 
termen neispășit, conform sentinței de condamnare, și anume 2 
(doi) ani, 8 (opt) luni și 15 (cincisprezece) zile, cu obligarea 
lui CALIN Vitalie ***** ca în termenul de pedeapsă rămas 
neexecutat să nu-și schimbe domiciliul fără consimțământul 
organului competent și să participe la programe probaționale. 
-       Sentinţa Judecătoriei Anenii Noi (sediul Central) nr.1-
74/2020 din 19 ianuarie 2023, menținută prin Decizia Curții 
de Apel Chișinău nr.1a-329/2023 din 20.02.2025, în baza art. 
287 alin.(2) lit.a), b) și art.349 alin.(1/1) Cod penal, fiindu-i 
stabilită pedeapsa prin aplicarea prevederilor art. 84 alin. (1) 
Cod penal, pe termen de 1 (un) an şi 6 (șase) luni închisoare 
cu executarea în penitenciar de tip semiînchis. În conformitate 
cu art. 91 alin.(8) Cod penal, s-a anulat liberarea condiţionată 
de pedeapsă înainte de termen ce a fost stabilită lui CALIN 
Vitalie prin Încheierea Judecătoriei Chişinău (sediul Ciocana) 
din 07.05.2019 și în conformitate cu art.85 alin.(1) Cod penal, 
s-a adăugat parțial la pedeapsa aplicată, partea neexecutată a 
pedepsei stabilite de Sentinţa Judecătoriei Anenii Noi din 
26.12.2013, fiindu-i stabilită lui CALIN Vitalie pedeapsa 
definitivă sub formă de 3 (trei) ani, 2 (două) luni şi 15 
(cincisprezece) zile închisoare, cu executarea pedepsei în 
penitenciar de tip închis.
-       Sentinţa Judecătoriei Anenii Noi (sediul Central) nr.1-
162/2023 din 28.06.2024, menținută prin Decizia Curții de 
Apel Centru nr.1a-1000/2024 din 04.03.2025, în baza art. art. 
42 alin. (2), 187 alin. (2), lit. b, e), f) Cod penal, stabilindu-i-se 
pedeapsa închisorii pe termen de 5 (cinci) ani și 6 (șase) luni, 
cu ispăşirea acesteia în penitenciar de tip semiînchis, fără 
aplicarea amenzii.
-       Sentinţa Judecătoriei Anenii Noi (sediul Central) nr.1-
124/2024 din 18 decembrie 2024, în baza art. 179 alin.(2) Cod 
penal, stabilindu-i-se pedeapsa închisorii pe termen de 1 (un) 
an, cu executarea pedepsei în penitenciar de tip semiînchis,
în comiterea infracțiunii prevăzute de art.151 alin.(4) Cod penal al Republicii Moldova, 
individualizată prin vătămarea intenţionată gravă a integrităţii corporale și a sănătăţii, acțiuni 
care au provocat decesul victimei.
Procedura de citare legală a fost executată.
Procurorul MICLEUȘANU Constantin a solicitat ca inculpatul CALIN Vitalie *****, să fie 
recunoscut vinovat de comiterea infracțiunii prevăzută de art.151 alin.(4) din Codul penal RM, 
stabilindu-i o pedeapsă sub formă de închisoare pe un termen de 13 (treisprezece) ani, cu 
executarea acesteia în penitenciar de tip închis.
A solicitat, în conformitate cu art.85 alin.(1) Cod penal, a adăuga parțial la pedeapsa aplicată, 
partea neexecutată a pedepsei stabilite prin Sentința Judecătoriei Anenii Noi (sediul Central) din 
19 ianuarie 2023, Sentința Judecătoriei Anenii Noi (sediul Central) din 28.06.2024 și Sentința 
Judecătoriei Anenii Noi (sediul Central) din 18 decembrie 2024, stabilindu-i definitiv lui CALIN 
Vitalie ***** pedeapsa sub formă de închisoare pe un termen de 16 (șaisprezece) ani, cu 
executarea acesteia în penitenciar de tip închis. 
A solicitat ca corpurile delicte: un dinte, o geacă, un maiou, o pereche de adidași, care se află la 
păstrare în camera de păstrare a corpurilor delicte a Inspectoratului de Poliție Anenii Noi, să fie 
nimicite după devenirea definitivă a sentinței.
A solicitat încasarea din contul lui CALIN Vitalie ***** cheltuielile de judecată în sumă de 28 
604 (douăzeci și opt mii șase sute patru) lei.
A solicitat admiterea acțiunii civile înaintată de succesorul părții vătămate, BAS Ludmila.
Apărătorul inculpatului CALIN Vitalie *****, avocatul ȘEVCIUC Ștefan, a solicitat instanței 
de judecată achitarea inculpatului CALIN Vitalie ***** pe motivul că fapta nu a fost săvârșită 
de inculpat. A solicitat respingerea acțiunii civile înaintate, iar cheltuielile judiciare să fie puse pe 
seama statului.
Inculpatul CALIN Vitalie *****, a susținut poziția apărătorului său, a declarat că nu au fost 
administrate probe care să-i dovedească vinovăția, nu a săvârșit fapta imputată, solicitând să fie 
identificat făptuitorul faptei penale din speță. 
Cauza examinată în procedură generală.
Termenul de examinare a cauzei: 03 decembrie 2024 – 12 decembrie 2025.
Cu referire la materialele cauzei penale şi a probelor administrate în faza de urmărire penală, 
instanţa de judecată,-
A   C O N S T A T A T :
1.1.       CALIN Vitalie *****, în noaptea de 05 februarie 2024 spre 06 februarie 2024, ora cu 
certitudine nu a fost posibil de stabilit, dându-și seama de caracterul prejudiciabil al acțiunilor 
sale, prevăzând urmările lor și dorind în mod conștient survenirea acestora, acționând cu intenție 
directă îndreptată spre atingerea scopului stabilit aflându-se la domiciliul din *****, pe care îl 
închiriau împreună cu victima GLAVA Vasile de la MÎȚU Alexandru, urmare a unui conflict 
avut cu victima GLAVA Vasile, intenționat i-a aplicat ultimului multiple lovituri cu mâinile și 
picioarele în regiunea capului și cutiei toracice pe stânga, cauzându-i ultimului conform 
raportului de expertiză medico-legală nr.202409C0010 din 03 aprilie 2024  următoarele leziuni 
corporale după cum urmează: Trauma cranio-cerebrală închisă - manifestată prin: plagă contuză, 
echimoze, excoriații, edem posttraumatic pe față; hemoragii în țesuturile moi pericraniene 
bilateral; hemoragie epidurală temporal pe dreapta (3,0 ml sânge lichid și închegat), fractura 
liniară bolții și bazei craniene pe dreapta; hemoragii subarahnoidiene bilateral focare de contuzie 
și hemoragii intracerebrale în emisferă dreaptă. Trauma toracică închisă, manifestată prin: 
echimoze, excoriații pe torace; hemoragii în hemidiafragmă stângă; fracturi indirecte ale 
coastelor IV-X pe stânga cu hemoragii în țesuturile moi adiacente. Leziunile corporale 
menționate au fost provocate intravital, concomitent sau într-un interval scurt de timp unele față 
de altele, cu circa 2-3 ore până la deces, și care în comun prezintă pericol pentru viață și în baza 
acestui criteriu se califică ca vătămare gravă a integrității corporale sau a sănătății și prezintă 
legătură cauzală cu survenirea decesului.
Astfel, prin acțiunile sale intenționate CALIN Vitalie *****, a săvârșit infracțiunea prevăzută 
de art.151 alin.(4) Cod penal al Republicii Moldova, individualizată prin vătămarea intenţionată 
gravă a integrităţii corporale și a sănătăţii, acțiuni care au provocat decesul victimei.
PROCEDURA
2.1. În ședința de judecată inculpatul CALIN Vitalie ***** nu a recunoscut vina în comiterea 
infracțiunii imputate. 
În acest sens, în conformitate cu art.art.351, 352 Cod de procedură penală, instanța de judecată 
a dispus examinarea cauzei penale în procedură generală.
POZIŢIA ACUZATORULUI DE STAT
3.1. În ședința de judecată, acuzatorul de stat MICLEUȘANU Constantin a susținut învinuirea 
adusă inculpatului CALIN Vitalie ***** și a conchis, că acțiunile inculpatului au fost corect 
calificate, iar vinovăția lui CALIN Vitalie ***** în săvârșirea infracțiunii încriminate pe deplin 
dovedită în urma analizei și aprecierii probatoriului administrat.
Astfel, acuzatorul de stat a a solicitat ca inculpatul CALIN Vitalie *****, să fie recunoscut 
vinovat de comiterea infracțiunii prevăzută de art.151 alin.(4) din Codul penal RM, stabilindu-i o 
pedeapsă sub formă de închisoare pe un termen de 13 (treisprezece) ani, cu executarea acesteia în 
penitenciar de tip închis.
A solicitat, în conformitate cu art.85 alin.(1) Cod penal, a adăuga parțial la pedeapsa aplicată, 
partea neexecutată a pedepsei stabilite prin Sentința Judecătoriei Anenii Noi (sediul Central) din 
19 ianuarie 2023, Sentința Judecătoriei Anenii Noi (sediul Central) din 28.06.2024 și Sentința 
Judecătoriei Anenii Noi (sediul Central) din 18 decembrie 2024, stabilindu-i definitiv lui CALIN 
Vitalie ***** pedeapsa sub formă de închisoare pe un termen de 16 (șaisprezece) ani, cu 
executarea acesteia în penitenciar de tip închis. 
A solicitat ca corpurile delicte: un dinte, o geacă, un maiou, o pereche de adidași, care se află la 
păstrare în camera de păstrare a corpurilor delicte a Inspectoratului de Poliție Anenii Noi, să fie 
nimicite după devenirea definitivă a sentinței.
A solicitat încasarea din contul lui CALIN Vitalie ***** cheltuielile de judecată în sumă de 28 
604 (douăzeci și opt mii șase sute patru) lei.
A solicitat admiterea acțiunii civile înaintată de succesorul părții vătămate, BAS Ludmila.
POZIȚIA PĂRȚII APĂRĂRII
3.2.Apărătorul inculpatului CALIN Vitalie *****, avocatul ȘEVCIUC Ștefan declarat în 
ședință de judecată că, nu este de acord cu învinuirea adusă. CALIN Vitalie nu a recunoscut 
fapta care i se încriminează. Conform art. 390 Cod penal, a solicitat pronunțarea unei sentințe de 
achitare din motiv că inculpatul nu a săvârșit fapta. Consideră că declarațiile martorilor nu au 
demonstrat vinovăția inculpatului, sunt doar niște presupuneri. CALIN Vitalie susține că din luna 
ianuarie a plecat de la domiciliu și nu cunoaște cine asăvârșit aceste fapte. Recunoaște că au 
existat momente tensionate între inculpat și parte vătămată, din motiv că GLAVA Vasile 
consuma băuturi alcoolice, și uita să ia copilul de la grădiniță, dar careva lovituri acestuia nu a 
aplicat. Referitor la sângele depistat, urma ca organul de urmărire penală să facă o expertiză 
ADN, nu o expertiză care să stabilească doar grupa sangvină. Aceasta nu a fost o probă concretă. 
Solicită respingerea acțiunii civile, iar cheltuielile de judecată să fie puse pe seama statului. 
Astfel, apărătorul a solicitat instanței de judecată achitarea inculpatului CALIN Vitalie ***** 
în ceea ce privește comiterea de către ultimul a infracțiunii prevăzute la art.151 alin.(4) din 
Codul penal, pe motiv că fapta nu a fost săvârșită de inculpat.
Argumentele inculpatului
3.3. Fiind audiat asupra esenței învinuirii înaintate în cadrul ședinței de judecată din 21 
octombrie 2025, inculpatul CALIN Vitalie ***** nu a recunoscut vina de comiterea infracțiunii 
imputate. A declarat că, cele întâmplate au avut loc în anul 2024. El (inculpatul) locuia cu 
GLAVA Vasile într-o casă în satul Delacău, ra*****ul Aneni Noi, și avea la întreținere o fetiță 
minoră, *****. Se ducea la lucru, GLAVA Vasile stătea cu copilul minor. El (inculpatul) îi 
întreținea pe copilul minor și pe GLAVA Vasile. Locuiau în casa lui MÎȚU Alexandru. I-a cerut 
în anul 2022 permisiunea de la MÎȚU ca să locuiască la el în casă cu GLAVA Vasile. MÎȚU 
Alexandru i-a spus că acolo locuiește deja GLAVA Vasile și are grijă de casă, doar că el 
(GLAVA Vasile) consumă băuturi alcoolice. Au început a locui acolo, el (inculpatul) nu îi 
permitea lui GLAVA Vasile să consume băuturi alcoolice. Sâmbăta, duminica mergeau 
împreună cu el (GLAVA Vasile) la lucru. Au locuit împreună o perioadă de 2 ani de zile. El 
(inculpatul) a plecat de acasă în februarie 2024, era căutat de poliția din Anenii Noi, era fugar. El 
(inculpatul) stătea cu REBEJA Gheorghe, iar REBEJA Gheorghe locuia la Ion IONIȚA. 
REBEJA era din Corjova. REBEJA a săvârșit o infracțiune, a furat niște bani. El (REBEJA 
Gheorghe) i-a propus să părăsească locuința și să plece în Corjova la un unchi de a lui. A vorbit 
cu GLAVA Vasile, i-a spus ca să aibă grijă de copil. Într-o seară a consumat băuturi alcoolice, 
stătea la masă, a venit poliția și din acea seară i-au luat copilul. A fost la primar ca să întoarcă 
copilul minor. Din acea seară a fugit, a locuit la OJOG Constantin o săptămână, tot în satul 
Delacău. A stat, a consumat băuturi alcoolice, după a plecat la IONIȚĂ și a luat o pereche de 
ghete. Era februarie și s-au deplasat în satul Corjova, acolo a locuit vreo două săptămâni. 
REBEJA a spus că este casa buneilor săi. Au trecut Nistrul cu REBEJA Gheorghe, au locuit 
împreună, erau fugari. După 7 luni a fost reținut de miliția din partea cealaltă de Nistru și a fost 
adus în Moldova.
 La întrebările apărătorului său, inculpatul a declarat că în ziua de 05 spre 06 februarie era la 
Corjova cu REBEJA Gheorghe. El (inculpatul) a aflat prin luna martie că GLAVA Vasile a 
decedat, a aflat de la IONIȚA Ion. A plecat la Corjova la începutul lunii februarie, nu ține minte 
data. Ultima dată când l-a văzut pe GLAVA, acesta era în viață. L-a văzut ultima dată pe 
GLAVA Vasile când primarul i-a luat copilul minor. Nu avea conflicte cu GLAVA Vasile. 
Pentru copilul său, el (GLAVA Vasile) era ca mamă, ca tată. El (GLAVA Vasile) avea un 
caracter slab, îl certa, îi spunea să aibă grijă de fetiță. Se certau, dar nu a aplicat violență față de 
GLAVA Vasile. GLAVA Vasile nici nu putea să obijduiască pe nimeni. GLAVA Vasile se 
ducea la IONIȚĂ Ion, la Gheorghe DOMINTEAN unde consuma băuturi alcoolice. Nu cunoaște 
dacă a avut conflicte GLAVA Vasile cu cineva. Poate se temea să spună. 
 La întrebările acuzatorului de stat, inculpatul a declarat că înainte de a pleca la Corjova cu 
REBEJA, a fost la OJOG cu Gheorghe REBEJA. El (inculpatul) a fost la IONIȚĂ Ion și a luat 
ghete că era frig, era noaptea, el (IONIȚĂ Ion) i-a dat o pereche de ghete. Înainte de a pleca la 
Corjova, s-a dus la IONIȚĂ și a luat ghete, au consumat băuturi alcoolice, iar spre dimineață  el 
(inculpatul) s-a dus la Constantin OJOG înapoi. Gheorghe REBEJA nu dormea, el (REBEJA 
Gheorghe) a spus să fugă. Ei au plecat din sat. Înainte de a se duce din sat, scurta sa a rămas la 
OJOG. Nu s-a schimbat din haine. El (inculpatul) nu a luat nici telefonul, nici REBEJA nu avea 
telefon. Cu REBEJA Gheorghe nu a vorbit pe aceste teme, despre conflictele cu GLAVA Vasile. 
Posibil la urmărire penală Gheorghe a fost speriat, a spus mai întîi într-un mod, apoi a spus în alt 
mod. Pe DOMINTEAN Gheorghe îl cunoaște, a fost la el în ospeție. Des se duceau la el, el 
(DOMINTEAN Gheorghe) avea 3 copii minori. El (inculpatul) se ducea cu fetița, se ajutau ca 
săteni. Cât timp a fost la DOMINTEAN Gheorghe, nu au fost careva incidente între el 
(inculpatul) și GLAVA Vasile. A strigat la Vasile GLAVA, nu îi permitea să consume băuturi 
alcoolice, dar nu a ridicat mâna la el (GLAVA Vasile). Un maiou și o scurtă au rămas la 
Constantin OJOG. După ce a plecat cu REBEJA Gheorghe, a vorbit să-i dea lui IONIȚĂ hainele. 
I-a comunicat lui Gheorghe să ia hainele de la Constantin, REBEJA a spus că o să se lămurească. 
Alte circumstanțe referitor la decesul lui GLAVA nu cunoaște. 
  La întrebările instanței de judecată, inculpatul a declarat că el (inculpatul) a vorbit cu MÎȚU 
Alexandru ca să-i permită să stea în acea casă ca să locuiască împreună cu Vasile GLAVA. 
GLAVA locuia acolo cu concubina, ea l-a părăsit. MÎȚU a spus că locuiește GLAVA în casă, el 
(inculpatul) a spus că o să facă reparație în casă, MÎȚU a fost de acord. Lui Vasile i-a oferit o 
cameră, el (inculpatul) stătea în altă cameră cu copilul minor. În momentul cu primarul, el 
(inculpatul) s-a dus cu GLAVA Vasile. Pe GLAVA Vasile ultima dată l-a văzut în seara când l-a 
luat poliția din curte la primar, el (inculpatul) a stat cu primarul și vorbea. Nu s-a mai văzut cu 
GLAVA Vasile. El (inculpatul) a fost la IONIȚĂ după ghete. Spre dimineață s-a dus la OJOG. 
OJOG era în stare de ebrietate alcoolică, dormea și nu știe cum a văzut hainele de sânge. Dacă 
avea să fie murdară scurta de sânge, nu avea să o lase la OJOG. El (OJOG) dormea cînd ei au 
plecat la Corjova. Ar vrea să afle cine a făcut această faptă. El (inculpatul) are copil minor și nu a 
putut face această faptă. Erau momente că educatoarele aduceau de la grădiniță copilul, el 
(inculpatul) striga la GLAVA Vasile, îi spunea să nu nu consume băuturi alcoolice. El 
(inculpatul) nu a fost atunci acasă, unde era GLAVA Vasile. Primarul a luat fetița când a venit 
poliția. Printr-un cunoscut de a lui REBEJA, a găsit mama copilului care era în Polonia, i-a spus 
că are probleme mari și să ia copilul de la primar. El (inculpatul) a semnat o procură, după aceia 
primarul i-a dat copilul mamei. De când a fost episodul cu primarul până la decesul lui GLAVA, 
nu a văzut copilul. Hainele le-a lăsat la Constantin OJOG.      
ANALIZA PROBELOR ȘI ÎNCADRAREA JURIDICĂ
4.1. Cu toate că inculpata CALIN Vitalie ***** nu își recunoaște vina în comiterea infracțiunii 
imputate, de către organul de urmărire penală au fost acumulate suficiente probe pertinente și 
concludente cu privire la caracterul infracț*****al al faptei comise, cât și a vinovăției acesteia în 
comiterea infracțiunii, după cum urmează:
Probele acuzării
- Declarațiile succesorului părții vătămate BAS Ludmila, oferite sub jurământ în cadrul ședinței 
de judecată din 19 martie 2025, fiind prevenită de răspundere penală conform art.312 Cod penal 
pentru prezentarea cu bună-știință a declarațiilor mincinoase, din care rezultă că fiica sa, BAS 
Ana locuiește în *****. Cu CALIN Vitalie nu sunt din aceiași localitate, ea (succesorul părții 
vătămate) locuiește în satul Bulboaca. GLAVA Vasili este fratele său. Fratele său locuia într-o 
casă din *****, proprietarii acelei gospodării nu-i cunoaște. Din câte a înțeles CALIN Vitalie nu 
avea unde locui. Nu a fost la fratele său acolo. Totul s-a întâmplat pe data de 06.02.2024, pe la 
orele 22:00. A fost contactată de TUCHILUȘ Valentina care i-a comunicat că fratele său, 
GLAVA Vasili a decedat, a fost bătut. Doamna care i-a comunicat despre cele întâmplate este 
cunoscuta sa, nu este vecină cu GLAVA Vasili. Fiica sa BAS Ana a sunat-o și i-a comunicat 
despre aceasta, a fost la fața locului, era în Delacău atunci. A chemat poliția. Ea (succesorul 
părții vătămate) a fost la morgă în orașul Anenii Noi.
La întrebările acuzatorului de stat, succesorul părții vătămate a declarat că până la cele 
întâmplate vorbea cu fratele ei, acesta nu se plângea. Nu i-a spus cu cine locuiește, a aflat de la 
fiica sa că CALIN Vitalie locuiește acolo, că fratele i-a permis să locuiască acolo. De 
înmormântarea fratelui său, s-a ocupat ea (succesorul părții vătămate), a suportat toate 
cheltuielile. Solicită încasarea cheltuielilor din acțiunea civilă. 
   La întrebarea apărătorului inculpatului, succesorul părții vătămate a declarat că nu îl cunoaște 
pe CALIN Vitalie. (f.d.249, vol. I)  
- Declarațiile martorului MÎȚU Alexandr oferite sub jurământ în cadrul ședinței de 
judecată din 07 aprilie 2025, fiind prevenit de răspundere penală conform art.312 Cod penal 
pentru prezentarea cu bună-știință a declarațiilor mincinoase, din care rezultă că în una din zilele 
de toamnă se afla la serviciu în mun. Chișinău. În acea zi, a fost contactat de colaboratorii de 
poliție care l-au solicitat să vină în sat să închidă ușa la casă deoarece Vasile este în stare gravă la 
spital. El (martorul) le-a comunicat polițiștilor că nu poate acum să meargă în sat, dar va merge 
seara după ce se întoarce de la serviciu și va încuia ușa casei ce-i aparține cu drept de proprietate 
în *****. Când a revenit acasă a găsit poarta încuiată, ușa casei era deschisă. A intrat în casă, în 
prima cameră, unde era plita, nu era nimeni. În altă cameră l-a găsit pe Vasile care era decedat. 
Nu erau consăteni cu Vasile. Vasile închiria casa sa. Nu îi achita nimic pentru chirie, avea doar 
grijă de casă. În acel moment, a tras plapuma și l-a văzut pe Vasile, apoi l-a chemat pe vecinul 
CALCATINJE Nicolae, care a luat o mătură cu care l-a dat pe Vasile într-o parte și au observat 
că acesta este decedat. Au chemat poliția care a facut investigații. Apoi au venit rudele lui Vasile, 
l-au văzut, l-au luat și l-au dus. A încuiat casa și a plecat și el (martorul). 
La întrebările acuzatorului de stat, martorul a declarat că infracțiunea fost comisă circa un an în 
urmă. Nu ține minte în ce lună a fost depistat cadavrul. Găzdașul Vasile a închiriat casa sa circa 
un an de zile. La început, Vasile a locuit cu o concubină, ulterior singur. Apoi Vasile l-a întrebat 
dacă poate și CALIN Vitalie să locuiască cu el. Această întrebare i-a fost pusă circa jumătate de 
an în urmă. Pe verișoara lui Vasile o cheamă Ana, nu îi cunoaște numele de familie. În acea zi nu 
a observat să fie dezordine împrejurul casei. Nu poate comunica dacă s-a întors înapoi CALIN 
Vitalie după fapta săvârșită. El (CALIN Vitalie) era fugar deoarece a deteriorat o sticlă de la 
mașina de la poliție. Oamenii din mahala la fel nu l-au văzut. Cînd venea la casă purta discuții cu 
CALIN Vitalie. Ultima dată a discutat cu CALIN Vitalie când a fugit de poliție, aproximativ un 
an în urmă. Ușa la casă era deschisă, dar nu era dezordine și nu era deteriorat nici un bun. 
Vecinul i-a comunicat că Vasile a fost la el să ia niște făină pentru a coace pâine. În casă într-
adevăr a văzut făină. În casă a găsit un prosop murdar de sânge. Geamurile sau lacătele nu erau 
deteriorate.
La întrebările instanței de judecată, martorul a menționat că el (martorul) cunoștea că Vasile și 
Vitalie locuiau împreună până la momentul survenirii decesului lui Vasile. În momentul când a 
avut loc fapta, bunurile lui Vasile erau în casă, chiar și astăzi se găsesc în casa sa. Alte persoane 
care să domicilieze în acea casă în afară de CALIN și Vasile, nu erau. Nu poate comunica dacă 
CALIN consuma băuturi alcoolice cu vecinul. Se duceau cu soția în sat la casa sa, unde stăteau 
circa o oră și plecau acasă. A cunoscut despre faptul că CALIN a fost tras la răspundere pentru o 
asemenea infracțiune până la momentul când acesta a început a locui în casa sa.
  La întrebările apărătorului inculpatului, martorul a declarat că în ziua când a decedat Vasile, 
CALIN nu era acasă. L-a găsit doar pe Vasile. La revenire în sat, luminile în casă erau stinse, 
acasă nu era nimeni. A discutat cu vecinii în ziua când a depistat cadavrul despre faptul dacă 
CALIN a fost acasă, dar i-au spus că doar pe Vasile l-au văzut. Toți spuneau că Vasile era o 
persoană bună, doar că consuma băuturi alcoolice. Nu poate spune dacă la Vasile veneau în 
ospeție și alte persoane cu care consumau băuturi alcoolice împreună. L-a întâlnit pe CALIN și 
nu i s-a părut o persoană rea. A discutat cu el (inculpatul) și i-a permis să locuiască în casa sa. El 
(inculpatul) i-a făcut gardul. Nu poate spune dacă CALIN Vitalie este în stare să comită o 
infracțiune. (f.d.4-5, vol.II) 
-                 Declarațiile martorului DOMINTEAN Gheorghe oferite sub jurământ în cadrul ședinței 
de judecată din 13 mai 2025, fiind prevenit de răspundere penală conform art.312 Cod penal 
pentru prezentarea cu bună-știință a declarațiilor mincinoase, din care rezultă că 
pe CALIN Vitalie îl cunoaște. El (CALIN Vitalie) are o fată de 5 ani și el (martorul) are 3 copii, 
se întâlneau cu el (CALIN Vitalie) ca să se joace copii. Locuiesc  în s. Delacău, r. Anenii Noi. 
Ultima oară pe CALIN Vitalie și Vasile i-a văzut înainte de Anul Nou, în toamna anului 2024. 
CALIN Vitalie cu Vasile GLAVA locuiau împreună și locuia și fata lui CALIN Vitalie. El 
(martorul) se ducea la CALIN Vitalie când era fata, se ducea ca să se joace copii. 
 La întrebările acuzatorului de stat, martorul a declarat că într-o zi Vasile a lucrat la un vecin de 
al său, apoi a venit Vasile și Vitalie, au stat la el (martorul) și ambii au plecat acasă, iar peste o 
săptămână l-a sunat cineva și i-a spus că Vasile este decedat. Careva conflict la el (martorul) 
acasă nu a fost între CALIN Vitalie și Vasile GLAVA, careva incident nu a văzut. Băiatul 
său Adelin i-a spus că a văzut cum CALIN Vitalie i-a dat o palmă lui Vasile. La întoarcere în 
casă Vitalie era nervos, Vasile era palid, nu dorea să vorbească, nu a tras atenția dacă avea 
vânătăi. Conflicte între cei doi nu a văzut. S-au certat cu cuvinte necenzurate, Vasile s-a spus pe 
scaun și nu a spus nimic. Au servit și a plecat acasă. 
Prin prisma prevederilor art.371 alin.(1) pct.1) Cod de procedură penală, instanța a admis 
demersul acuzatorului de stat și a dat citire declarațiilor martorului DOMINTEAN Gheorghe, 
indicate în procesul-verbal de audiere a martorului din 09.04.2024, fila dosarului 61-62, vol.I, 
cauza penală nr.2024250094, și anume: ”în una din zilele din luna februarie 2024, exact data nu 
își amintește, se afla la domiciliu său, având în calitate de oaspeți pe GLAVA Vasili și CHIPERI 
Petru. Toți trei stăteau la masă și serveau băuturi alcoolice. La un moment dat în domiciliul său 
a intrat CALIN Vitalie alias (cercel), care a intrat agresiv și din start i-a aplicat mai multe 
lovituri în regiunea feței lui GLAVA Vasili. Atunci i-a spus lui CALIN Vitalie să se liniștească 
deoarece are copii în casă și nu dorește să se sperie. La care CALIN Vitalie s-a liniștit. După 
care ultimul împreună cu GLAVA Vasili au ieșit afară. Înapoi în domiciliu ei au intrat peste 
aproximativ 10 minute. Când au intrat în domiciliu, GLAVA Vasili era schimbat, având vizual 
semne că a fost agresat, vorbind cu o voce înceată. Ulterior, din spusele feciorului său minor, 
*****, d.n.*****, acesta i-a comunicat că în timp ce era afară a văzut cum CALIN Vitalie îl 
agresa fizic pe GLAVA Vasile aplicâându-i lovituri cu pumnul în regiunea capului. Când s-au 
întors înapoi, CALIN Vitalie cu GLAVA Vasile au mai servit un pahar de vin și s-au deplasat 
spre domiciliu. De asemenea poate comunica că GLAVA Vasile a locuit cu CALIN Vitalie la un 
domiciliu pe care îl închiriau de la o persoană pe nume MÎȚU Alexandru. După această 
întâmplare peste aproximativ 3-4 zile, a aflat despre faptul că GLAVA Vasili a fost depistat 
decedat în domiciliul în care locuia împreună cu CALIN Vitalie, având semen de moarte 
violentă”.
  La întrebarea instanței de judecată, martorul a menționat că susține declarațiile de la urmărirea 
penală și cele oferite în ședință de judecată, declarând că CALIN Vitalie a intrat agresiv în casă 
și l-a întrebat pe Vasile de ce nu este acasă. Nu a văzut ca CALIN Vitalie să-l fi bătut pe Vasile 
la el (martorul) în casă. CALIN l-a împins pe Vasile, s-a început o ceartă, apoi au ieșit afară, 
băiatul Adelin i-a spus că CALIN Vitalie l-a lovit cu pumnul pe Vasile. 
  La întrebările apărătorului inculpatului, martorul a declarat că pe CALIN Vitalie îl cunoaște 
demult, a auzit că a stat închis, el (CALIN Vitalie) are un copil, s-a mutat la gazdă, copii lor sunt 
într-o grupă la grădiniță. Pe GLAVA Vasile îl cunoaște, el  GLAVA Vasile) a locuit în sat vreo 9 
ani, era un om bun. Erau în relații bune, Vasile ducea și aducea copilul lui CALIN Vitalie de la 
grădiniță. Copilul său Adelin a văzut cum l-a lovit CALIN Vitalie pe Vasile, copilul avea 8 ani. 
Copilul a spus că Vasile stătea în picioare, Vitalie i-a aplicat o lovitură cu pumnul în cap. Ceia ce 
a văzut copilul, s-a întâmplat la orele 09-10 seara, nu ține minte luna, era toamna. El (martorul) 
era îmbrăcat în subțire, ceilalți erau îmbrăcați în haine de lucru, era frig afară. El (martorul) nu a 
citit ce a scris poliția, s-a semnat, a spus ce a văzut copilul. Era toamna când l-a bătut. Cu ochii 
săi nu a văzut ca CALIN Vitalie și Vasile să se bată. Nu poate spune dacă Vitalie a putut să îl 
bată până să îl ucidă.
  La întrebarea inculpatului, martorul a declarat că nu a văzut pe el (inculpatul) ca să îl bată pe 
Vasile la el (martorul) acasă sau când a fost la Vitalie să îl bată. (f.d.16, vol.II)
-                 Declarațiile martorului OJOG Constantin oferite sub jurământ în cadrul ședinței de 
judecată din 13 mai 2025, fiind prevenit de răspundere penală conform art.312 Cod penal pentru 
prezentarea cu bună-știință a declarațiilor mincinoase, din care rezultă că pe CALIN Vitalie, alias 
„Cercel” îl cunoaște, nu sunt rude. Nu ține minte când au avut loc cele întâmplate, cam un an 
în urmă, era iarna. CALIN Vitalie a venit la el (martorul) seara să se odihnească în s. Delacău. El 
(CALIN Vitalie) a cerut bicicleta să se ducă la mama lui să aducă băuturi alcoolice, niște vin. 
Peste o oră s-a întors. Până dimineața a dormit la el (martorul) și dimineața a plecat cu un bărbat 
din Dubăsari. Peste un timp a aflat că l-a tăiat pe Vasile. CALIN a lăsat niște haine la el 
(martorul), un maiou, o scurtă și o pereche de încălțăminte. Peste un timp a venit poliția și a 
filmat, hainele erau ale lui CALIN Vitalie. Andrei ARTIMENCO l-a sunat și i-a dus sacul cu 
haine care erau ale lui Vitalie, iar poliția a fost la ARTIMENCO și a luat hainele. 
La întrebările acuzatorului de stat, martorul a declarat că hainele erau murdare de sânge. Era o 
scurtă, o pereche de ghete și un maiou. Peste un timp, ARTIMENCO l-a sunat ca 
să îi dea hainele ce aparțin lui CALIN Vitalie. CALIN Vitalie nu era speriat, era enervat. El 
(CALIN Vitalie) locuia la mama lui. CALIN Vitalie umbla fugar cu o persoana din Dubăsari. A 
servit vin cu CALIN Vitalie și persoana din Dubăsari. Peste o săptămână a aflat de la o persoană 
din sat care i-a spus că alias „Cercel” l-a tăiat pe Vasile.  
La întrebările instanței de judecată, martorul a declarat că el (CALIN Vitalie) era 
îmbrăcat în aceste haine, erau pete de sânge pe scurtă, se cunoștea că este sânge. Hainele au 
rămas la el (martorul). El (CALIN Vitalie) dimineața a plecat, iar hainele au rămas. Prima data 
când CALIN Vitalie a venit, nu avea pete de sânge pe haine. Peste o oră s-a întors era cu pete de 
sânge. El (CALIN Vitalie) l-a întrebat dacă servește, el (CALIN Vitalie) a spus că dorește să se 
odihească, dimineața a plecat. Hainele au rămas în casă, le-a lăsat pe sfoară. A văzut că are 
pete pe haine, a fost poliția și a filmat. Poliția l-a întrebat de haine, a spus că hainele le-a dat lui, 
poliția le-a luat de la el (ARTIMENCO Andrei). GLAVA Vasile nu a fost niciodată la el 
(martorul), nici el (martorul) la el (GLAVA Vasile), Vasile era un om cuminte. De 
alte conflicte între cei doi nu cunoaște.
La întrebările apărătorului inculpatului, martorul a declarat că Vasile este persoana decedată, 
alias „Cercel” este Vitalie. Nu cunoaște dacă locuiau într-o casă, erau prieteni buni, nu cunoaște 
dacă secertau des. O persoană din sat i-a comunicat că a decedat Vasile, el (martorul) nu a 
știut nimic. CALIN Vitalie a venit la el (martorul) noaptea. Când a văzut petele era noaptea, le-a 
văzut în casă. CALIN Vitalie nu a căzut de pe bicicletă, bicicleta era întreagă. Nu 
cunoaște dacă Vasile a fost la închisoare. Nu știe dacă Vasile era în conflict cu alte persoane.
La întrebările inculpatului, martorul a declarat că a aflat ulterior că CALIN Vitalie este în 
căutare. A auzit despre faptul că primarul a luat fata lui CALIN Vitalie. El (martorul) nu a văzut 
să fi fost vreun conflict între Vitalie și Vasile. (f.d.17, vol.II)
-                 Declarațiile martorului ARTIMENCO Andrei oferite sub jurământ în cadrul ședinței de 
judecată din 21 mai 2025, fiind prevenit de răspundere penală conform art.312 Cod penal pentru 
prezentarea cu bună-știință a declarațiilor mincinoase, din care rezultă că pe CALIN Vitalie, alias 
”Cercel” îl cunoaște. Cele întâmplate au avut loc anul trecut. Sacul alb, i l-a transmis OJOG 
Constantin, era primăvara anului 2024. Cei de la poliție au pozat sacul, acolo era o scurtă, un 
maiou și o pereche de ghete. El (martorul) era la o gazdă în sat. *****. Nu a 
reușit în acea seară să transmită hainele și a spus că a doua zi o să le transmită. I-a 
spus că sunt hainele lui alias „Cercel”. Nu s-a uitat în sac, nu a pus mâina pe haine. El (martorul) 
a spus poliției că nu a pus mâina pe haine. Față de el (martorul) au fost scoase hainele. I-a 
arătat scurta albă care era nespălată, un maiou și o pereche de ghete. Au spus că hainele o să le 
ducă la expertiză. I-a spus OJOG că hainele  aparțin lui ”Cercel”. 
La întrebările acuzatorului de stat, martorul a declarat că îl cunoaște pe alias „Cercel”. Nu 
cunoaște dacă a făcut ceva. Hainele nu au fost puse în fața sa ca să le vadă bine.  
La întrebările apărătorului inculpatului, martorul a declarat că era ziua când i-a dat sacul cu 
haine. Hainele erau murdare, maioul era murdar, pete nu a văzut dacă erau.
La întrebarea instanței de judecată, martorul a menționat că hainele au fost în coridor, unde 
închiriază, polițiștii le-au scos din sac și le-au pus înapoi, l-au filmat. (f.d.24, vol.II)
-                 Declarațiile martorului IONIȚA Ion oferite sub jurământ în cadrul ședinței de judecată 
din 05 iunie 2025, fiind prevenit de răspundere penală conform art.312 Cod penal pentru 
prezentarea cu bună-știință a declarațiilor mincinoase, din care rezultă că pe CALIN Vitalie îl 
cunoaște. Au lucrat împreună. A auzit că a fost omorât GLAVA Mihail. Doi ani jumătate sau trei 
venea din câmp și ploua, a trecut cu CALIN Vitalie pe la domiciliul său în s. *****, era 
toamna anului 2023. El (CALIN Vitalie) a spus să îi dea o pereche de ghete, pentru că era 
în șlapi. Ghetele le-a lăsat la OJOG Constantin. El (martorul) l-a apelat pe OJOG Constantin și a 
spus că sunt la el o pereche de ghete, a spus să le dea lui ARTIMENCO. Nu a văzut sacul cu 
haine, dar a fost poliția la el (martorul), l-a întrebat dacă a dat ghetele lui CALIN Vitalie, a 
spus că da. Ghetele nu le-a mai văzut. 
La întrebările acuzatorului de stat, martorul a declarat că când l-a sunat pe OJOG și a întrebat 
dacă CALIN Vitalie a lăsat ghetele, el (OJOG) a spus că sunt. I-a zis să le dea lui ARTIMENCO. 
Au fost transmise lui ARTIMENCO și de la acesta le-a luat poliția. Nu cunoaște ce a 
fost transmis în sacul cu haine. A auzit asta de la ARTIMENCO Andrei. 
Îi vedea deseori împreună, se duceau la Nistru, Vasile GLAVA avea grijă de boboci, 
Vasile mergea după fată la grădiniță. CALIN Vitalie locuia la MÎȚU Alexandru, unde 
mai  locuia Vasile GLAVA și fetița.
La întrebările apărătorului inculpatului, martorul a declarat că CALIN Vitalie și GLAVA 
Vasile erau în relații bune. CALIN Vitalie se ducea la muncă zilnic, Vasile avea grijă de 
fetița lui. CALIN Vitalie îl îmbrăca pe Vasile GLAVA. Vasile și Vitalie erau în relații bune. 
Găteau împreună, spălau împreună. Nu a auzit ceartă între ei. 
La întrebările instanței de judecată, martorul a comunicat că copilul minor era permanent cu 
tata, mama a lăsat-o și a plecat peste hotare. Când a decedat Vasile, copilul era la soacra lui 
CALIN Vitalie. A cumpărat o căsuță în s. Delacău. Domiciliu său față de casa unde locuia 
Calin era la o distanță de vreo 300-400 m. Un timp Vitalie era la lucru, el (martorul) în 2024 a 
lucrat într-o firmă la Chișinău, vara și toamna se vedeau foarte des. A lucrat vreo două luni în 
Chișinău. Când a venit din oraș, a auzit că este un omor în sat. Cunoaște că CALIN Vitalie a avut 
probleme cu legea, a ajuns la închisoare, nu și-a dat interesul de ce a fost închis acesta. Conflicte 
între GLAVA și CALIN nu a auzit și nu a văzut. La domiciliul lui CALIN Vitalie a fost vara, 
toamna 2023. Poliția a mai fost și l-a întrebat. (f.d.31, vol.II)
-                 Declarațiile martorului REBEJA Gheorghe oferite sub jurământ în cadrul ședinței de 
judecată din 09 iunie 2025, fiind prevenit de răspundere penală conform art.312 Cod penal 
pentru prezentarea cu bună-știință a declarațiilor mincinoase, din care rezultă că pe CALIN 
Vitalie îl cunoaște, nu sunt rude, sunt prieteni. Nu ține minte când au avut loc cele întâmplate, în 
anul 2024, era primăvara. Era cu Vitalie și Costică la domiciliul lui Costică în s.*****, 
consumau băuturi alcoolice. Vitalie a spus că pleacă acasă să aducă ceva de mâncare și a cerut 
bicicleta de la Costică și a plecat acasă, iar când a venit Vitalie a spus că l-a găsit pe Vasile în 
stare de ebrietate și i-a tras două palme să se trezească. Când a venit înapoi nu era murdar de 
sânge. A spus că Vasile era în stare de ebrietate și că fata nu este adusă de la grădiniță. S-au dus 
la Dubăsarii Vechi cu Vitalie. Au fost în sat.Corjova, apoi după o lună au venit la Delacău, apoi 
au fost în partea cealaltă de Nistru. Gheorghe, agentul constatator, l-a luat de la Delacău la 
procuror și a spus tot ce a știut. 
La întrebările acuzatorului de stat, martorul a declarat că după ce s-a dus Vitalie acasă după 
mâncare, el (martorul) a rămas cu Costică și consumau băuturi alcoolice și jucau cărți. 
CALIN Vitalie a venit peste 20 minute. Când s-a întors Vitalie, a spus că Vasile era bat, că nu a 
făcut mâncare pentru fată, l-a stropit cu apă și i-a aplicat vreo două palme peste față. După ce au 
stat la Costică, a rămas la Costică și a dormit la el. Dimineața a fost pe deal cu Vitalie și s-au 
dus în s. Corjova. Hainele cu care s-a dus acasă cu acelea și a venit, tot cu aceleași haine a venit. 
Constantin i-a dat o scurtă. 
Prin prisma prevederilor art.371 alin.(1) pct.1) Cod de procedură penală, instanța a admis 
demersul acuzatorului de stat și a dat citire declarațiilor martorului REBEJA Gheorghe, indicate 
în procesul-verbal de audiere a martorului din 01.03.2024 și 15.08.2024, fila dosarului 55-57, 
vol.I, cauza penală nr.2024250094, și anume la 01.03.2024 a declarat că: ”La începutul lunii 
februarie 2024, el a venit în localitatea ***** la un cunoscut prenume Constantin la care a stat 
mai mult timp. În perioada începutului lunii februarie 2024, data exact nu și-o aduce aminte în 
timp ce se afla la domiciliul lui Constantin cu ei la masă era CALIN Vitalie. Cu aceștia a stat și 
au servit băuturi alcoolice. La un moment dat CALIN Vitalie s-a ridicat de la masă și a spus că 
se duce la domiciliu unde la acel moment se afla GLAVA Vasili, din localitatea *****, pentru a 
lua niște produse alimentare. Din câte î-și amintește ultimul a lipsit aproximativ 30 de minute. 
Din câte cunoaște ambii locuiau în același domiciliu. Când a venit CALIN Vitalie, acesta era 
enervat și a comunicat că s-a certat foarte tare cu GLAVA Vasile deoarece acesta din urmă nu a 
preparat hrană. Din câte își amintește ultimul când a venit la domiciliu acesta în starea fizică și 
a îmbrăcămintei fix așa a revenit la domiciliu. După acesta ei din nou s-au așezat la masă și din 
nou au început a servi băuturi alcoolice. Peste un timp oarecare, CALIN Vitalie din nou a ieșit 
de la masă și a comunicat că se deplasează la domiciliu lui GLAVA Vasili din localitatea *****, 
din nou pentru a lua ceva hrană conservată.Văzând că mult timp acesta nu se întoarce, el 
(martorul) împreună cu Constantin s-au culcat. Dimineața când s-au trezit au văzut că CALIN 
Vitalie era deja la domiciliu lui Constantin din localitatea *****. Atunci el (martorul) i-a spus 
lui CALIN Vitalie că intenționează să se ducă în localitatea Corjova, r-nul Criuleni la bunei. 
CALIN Vitalie a solicitat să meargă cu el deoarece are probleme cu organeșle de drept și prin 
așa modalitate dorește să se eschiveze de la dânsele. În localitatea Corjova ei s-au aflat 
aproximativ 2 săptămâni. În tot acest timp într-o zi când stăteau la masă și serveau băuturi 
alcoolice, CALIN Vitalie i-a spus odată că GLAVA Vasile este decedat, fiind depistat agresat 
fizic în domiciliu din localitatea *****, însă el (martorul) nu l-a crezut, deoarece ultimul era în 
stare de ebrietate. Despre faptul că GLAVA Vasile a decedat i-a fost confirmat și de o persoană 
de gen feminin pe nume Silvia”. Totodată, conform procesului-verbal de audiere suplimentară din 
15.08.2024 a declarat că: ”Aproximativ în luna februarie 2024, exact data nu și-o aduce aminte, 
el (martorul) împreună CALIN Vitalie erau în vizită la domiciliu lui OJOG Constantin din 
localitatea *****. Acolo la domiciliu dat ei au consumat băuturi alcoolice și anume vin. La un 
moment dat având în vedere că nu aveau mâncare, CALIN Vitalie a cerut bicicleta de la OJOG 
Constantin pentru a pleca la domiciliu unde locuia cu GLAVA Vasile din localitatea ***** și a 
lua careva bucate. De la masă CALIN Vitalie a lipsit aproximativ 30 de minute. Când a revenit 
înapoi acesta a venit fără mâncarea după care a plecat. Când a revenit înapoi la domiciliu el 
era puțin enervat și chiar agitat. Când a întrebat de ce nu a adus mâncare, ultimul a comunicat 
că GLAVA Vasile era în stare de ebrietate la domiciliu unde ambii locuiau și nu a preparat 
nimic de mâncare. Atunci ei din nou s-au așezat la masă și au continuat să servească băuturi 
alcoolice. Aproximativ la ora 06:00, a doua zi a fost trezit de către CALIN Vitalie, care l-a 
ridicat din pat și l-a scos în hol ca să nu fie auziți de către OJOG Constantin, și i-a comunicat că 
trebuie urgent să plece din localitatea *****, deoarece seara când a fost la domiciliul unde 
locuia cu GLAVA Vasile, l-a agresat foarte tare pe GLAVA Vasili. Totodată, CALIN Vitalie i-a 
comunicat că aproximativ la orele 04:00, când s-a dus la GLAVA Vasili, el nu mai respira și nu 
dădea careva semne de viață. Atunci ei au plecat de la domiciliu lui OJOG Constantin peste 
dealurile dintre localități spre localitatea Corjova, r-nul Criuleni. Poate menționa că în timp ce 
se aflau la domiciliu lui OJOG Constantin din localitatea *****, CALIN Vitalie a cerut de la 
ultimul niște haine de schimb deoarece acelea în care era îmbrăcat erau groase pentru acea 
perioadă de timp. Acest lucru și explică de ce hainele lui CALIN Vitalie au rămas a domiciliu lui 
OJOG Constantin. Ulterior după ce CALIN Vitalie i-a comunicat că trebuie să plece urgent din 
localitatea ***** deoarece l-a agresat foarte tare fizic pe GLAVA Vasile și acesta nu dădea nici 
un semn de viață, ei s-au îndreptat spre localitatea Corjova, r-nul Criuleni. În timp ce se 
deplasau pe dealuri CALIN Vitalie de pe numărul său personal a efectuat un apel telefonic la 
Serviciul Unic 112 unde a comunicat precum că se află în alt raion probabil raionul Orhei, și a 
fost telefonat de către un cunoscut de al său din localitatea *****, care i-a comunicat că că o 
persoană cu prenumele Vasile este într-o casă bătrânească de lângă punctul medical din 
localitatea *****, și este agresat fizic. După apelul telefonic efectuat ei au continuat deplasarea 
în continuare în localitatea Corjova, r-nul Criuleni. Nu-și amintește exact dacă a fost în acea zi 
sau dacă a fost în ziua următoare, CALIN Vitalie l-a telefonat pe un cumătru de al său, numele 
nu îl cunoaște, dar acesta era stăpânul locuinței din localitatea *****, în care locuia cu GLAVA 
Vasile, și i-a comunicat că Vasile este în domiciliul acestuia și este agresat fizic, și să se ducă să 
vadă cei cu dânsul. La scurt timp, probabil deja seara cumătru acesta l-a telefonat din nou pe 
CALIN Vitalie și i-a comunicat cu intonație ridicată ce a făcut deoarece GLAVA Vasile este 
decedat în casa acestuia și are semne de moarte violentă. Nu cunoaște dacă aceștia din urmă 
aveau anterior careva conflicte între ei. Despre toată situația dată CALIN Vitalie i-a comunicat 
doar când era la domiciliu lui OJOG Constantin din localitatea *****. De asemenea poate 
adăuga că când se deplasau spre localitatea Corjova, r-nul Criuleni, el l-a întrebat ce i-a făcut 
lui GLAVA Vasile, la care ultimul i-a comunicat că seara când a plecat la domiciliu pentru a lua 
mâncare, a văzut că GLAVA Vasile nu a făcut de mâncare și l-a agresat fizic foarte tare, după 
care l-a pus în pat și l-a stropit cu apă, însă acesta din urmă răsufla foarte greu. Atunci el 
(martorul) l-a întrebat dacă nu a fost văzut de careva persoane sau vecini, la care ultimul i-a 
comunicat că nu a fost văzut de către nimeni. După care dimineața aproximativ la ora 04:00 
când din nou a plecat la domiciliu unde locuiau a văzut că GLAVA Vasile stă nemișcat și răsuflă 
greu. Din câte î-și amintește dimineața când a fost trezit de către CALIN Vitalie acesta era 
agitat și alb la față”.      
La întrebarea instanței de judecată, martorul a menționat că semnăturile de pe procesele-verbale 
de audiere îi aparțin și susține declarațiile de la urmărirea penală din 01.03.2024 și 15.08.2024.
La întrebările apărătorului inculpatului, martorul a declarat că nu îl cunoaște bine pe CALIN 
Vitalie. Vasile și Vitalie se aflau în relații bune, Natalia era concubina lui CALIN Vitalie. El nu 
locuia împreună. Hainele lui Vitalie nu erau murdare de sânge, era doar nervos. 
 La întrebările instanței de judecată, martorul a menționat că pe GLAVA Vasile l-a văzut când se 
duceau la lucru, l-a văzut ultima data iarna, poate cu o lună până la evenimentele date. A fost la 
domiciliu lui CALIN Vitalie, îl cunoștea pe Vasile.  
La întrebările inculpatului, martorul a menționat că nu l-a văzut pe Vitalie să îl 
agreze pe Vasile. El (martorul) nu a văzut ca să îl bată sau să îl omoare. Pe haine nu a văzut pete 
de sânge. (f.d.38, vol.II)
- Procesul-verbal de cercetare la fața locului, cu planșă foto, din 07.02.2024, prin care a fost 
cercetat domiciliul lui MÎȚU Alexandru situat în *****, în care a fost depistat cadavrul lui 
GLAVA Vasili, care a fost examinat, totodată în cadrul cercetării a fost ridicat un dinte. (f.d. 31-
35, vol. I)  
- Procesul-verbal de ridicare, cu planșă foto, din 09.04.2024, prin care de la ARTIMENCO 
Andrei au fost ridicate o pereche de adidași, un maiou și o geacă de iarnă.(f.d. 81-84, vol.I) 
- Procesul-verbal de examinare a obiectului din 15.11.2024, prin care au fost examinate o 
pereche de adidași, un maiou și o geacă de iarnă, ridicate de la ARTIMENCO Andrei. (f.d. 85-
86, vol.I)                     
- Procesul-verbal de examinare a obiectului din 15.11.2024, prin care a fost examinată 
informația privind descifrările telefonice ridicate de la S.A. „Orange Moldova” prin care s-a 
constatat că la 07.02.2024, ora 14:55 de pe numărul ***** care este introdusă în telefonul mobil 
cu IMEI-ul: *****, este efectuat un apel telefonic pe numărul de telefon *****. În timpul 
efectuării apelului conform descifrărilor abonatul se afla în localitatea *****. Conform 
descifrărilor telefonice s-a stabilit că telefonul mobil în care era introdusă cartela SIM cu nr. 
***** are IMEI nr. *****. În cadrul examinării descifrărilor s-a constatat că, la data de 
06.02.2024, ora 07:12 de pe numărul ***** este efectuat un apel telefonic pe numărul de telefon 
către Serviciul Unic 112. (f.d. 150, vol.I)
- Raportul de expertiză judiciară nr. 202405O0112 din 31.05.2024, potrivit căruia sângele 
cadavrului cet. GLAVA Vasili, a.n.*****, se atribuie grupei 0alfa,beta/0(I)/.
În fragmentele - m/ob.1,2,3 din urmele de pe scurta din domiciliul cet. ARTIMENCO Andrei 
din localitatea *****, a fost depistat sânge de om și la determinarea componentei de grupă a fost 
stabilit antigenul H.
Aşadar, sângele în m/ob.1,2,3 poate aparține persoanei (persoanelor) cu grupa sanguină 
Oalfa,beta /O(I)/ şi nu poate aparține persoanei (persoanelor) cu grupele sanguine 
Abeta/A(II)/,Balfa/B(III)/,ABo/AB(IV)/.
Deci, sângele în m/ob.1,2,3 de pe scurta din domiciliul cet. ARTIMENCO A., în cazul dat, 
poate aparține cet. GLAVA V.
În fragmentele - m/ob.5 din urma de pe adidasul stâng, ridicat din domiciliul cet. 
ARTIMENCO Andrei din localitatea *****, a fost găsit sânge de om și stabiliți antigenii B, H 
care pot aparține unui singur om cu grupa sanguină Balfa/B(III)/cu antigenul asociat H. 
Aşadar, sângele în m/ob.5 de pe adidasul stâng din domiciliul cet. ARTIMENCO A. nu poate 
proveni de la cet. GLAVA V.
În spălătura-m/ob.6 din urma de pe adidasul drept şi fragmentul-m/ob.4 din urma măruntă de pe 
maiou, ridicate din domiciliul cet. ARTIMENCO A., sânge nu a fost depistat. (f.d. 96-100, vol.I)
- Raportul de expertiză judiciară nr. 202409C0010 din 03.04.2024, potrivit căruia decesul 
cetățeanului GLAVA Vasili, anul nașterii *****, a survenit cu circa 1-3 zile până la examinare 
medico-legală (data 08.02.2024 ora 13:00), în rezultatul traumei cranio-cerebrale închise, 
manifestate prin: plagă contuză, echimoze, excoriații, edem posttraumatic pe față; hemoragii în 
țesuturile moi pericraniene bilateral; hemoragie epidurală temporal pe dreapta (3,0 ml sânge 
lichid și închegat); fractura liniară bolții și bazei craniene pe dreapta; hemoragii subarahnoidiene 
bilateral; focare de contuzie şi hemoragii intracerebrale în emisfera dreaptă; și complicate cu 
edem cerebral și hemoragii secundare în trunchiul cerebral, ce se confirmă prin datele necropsiei 
medico-legale şi adeverite histologic.
La examinare medico-legală a cadavrului cetățeanului GLAVA Vasili, anul nașterii *****, s-a 
constatat: 
Trauma cranio-cerebrală închisă, manifestată prin: plagă contuză, echimoze, excoriații, edem 
posttraumatic pe față; hemoragii în țesuturile moi pericraniene bilateral; hemoragie epidurală 
temporal pe dreapta (3,0 ml sânge lichid şi închegat), fractura liniară bolții și bazei craniene pe 
dreapta; hemoragii subarahnoidiene bilateral, focare de contuzie și hemoragii intracerebrale în 
emisferă dreaptă.
Trauma toracică închisă, manifestată prin: echimoze, excoriații pe torace; hemoragii în 
hemidiafragmă stângă; fracturi indirecte ale coastelor IV-X pe stânga cu hemoragii în țesuturile 
moi adiacente.
Excoriații în regiunea lombară și în regiunea bazinului. Excoriații și echimoze pe membre 
superioare și inferioare bilateral.
Leziunile corporale menționate au fost provocate intravital, concomitent sau într-un interval 
scurt de timp unele față de altele, cu circa 2-3 ore până la deces, în rezultatul acțiunii traumatice 
a unui obiect contondent dur, puteau fi provocate în diferite circumstanțe, în comun prezintă 
pericol pentru viaţă și în baza acestui criteriu se califică ca vătămare gravă a integrității corporale 
sau a sănătății și prezintă legătură cauzală cu survenirea decesului.
Provocarea leziunilor corporale menționare în ansamblu în rezultatul căderii unice din poziția 
ortostatică se exclude.
Echimoză pe suprafața laterală a brațului drept, ce a fost provocată intravital, cu circa 2-3 zile 
până la deces, în rezultatul acțiunii traumatice a unui obiect contondent dur cu suprafața de 
interacțiune limitată, putea fi provocată în diferite circumstanțe şi se califică ca vătămare 
neînsemnată a integrității corporale sau a sănătății și nu prezintă legătură cauzală cu survenirea 
decesului, provocarea în rezultatul căderii unice din poziția ortostatică se exclude. (f.d. 107-113, 
vol.I)
- Raportul de expertiză judiciară nr. 202405O0227 din 02.10.2024, la examinarea probei de 
referință a cet. CALIN Vitalie, a fost obţinut un profil genetic complet pe toţi markerii STR 
autozomali analizați. La examinarea fragmentelor prelevate din dintele ridicat în cadrul cercetării 
la fața locului din domiciliul lui MÎȚU Alexandru din localitatea *****, a fost obţinut un profil 
genetic, complet, de sex genetic masculin, care nu coincide cu profilul genetic al lui cet. CALIN 
Vitalie. Aşadar, dintele nu a provenit de la cet. CALIN Vitalie. Din pata de sânge de pe adidasul 
stâng (m/ob.5 din expertiza 20240500112), ridicat din domiciliul cet. ARTIMENCO Andrei din 
localitatea *****, în care s-a depistat sânge de om, a fost obţinut un profil genetic unic, complet 
pe toţi markerii STR autozomali analizați, de sex genetic masculin, coincident cu profilul genetic 
al cet. CALIN Vitalie. Aşadar, sângele depistat în fragmentul prelevat de pe adidasul stâng a 
putut proveni de la cet. CALIN Vitalie. Probabilitatea de incidență aleatorie a caracteristicilor 
genetice stabilite în pete este nu mai mare de 8,262x10-33 (ceea ce semnifică că combinația 
caracteristicilor genetice identificate se întâlnește în populație la 1 din 1,210x10/32 persoane 
neînrudite). (f.d. 122-125, vol.I)
- Corpuri delicte: un dinte ridicat prin procesul-verbal de cercetare la fața locului din 
07.02.2024, o geacă, un maiou, o pereche de adidași ridicate prin procesul-verbal de ridicare din 
09.04.2024, anexate la materialele cauzei penale prin ordonanța din 14.11.2024. (f.d. 88, vol.I)
- Mijloc material de probă: informația privind descifrările telefonice ridicată de la S.A. 
„Orange Moldova” de pe numerele *****, *****, anexată la materialele cauzei penale prin 
ordonanța din 15.11.2024. (f.d. 151, vol.I)
4.2. Conform Ordonanței de punere sub învinuire din 15 noiembrie 2024 (f.d. 197-198, vol. I), 
dar și potrivit Rechizitoriului (f.d. 213-217, vol.I), inculpatul CALIN Vitalie ***** a fost pus 
sub învinuire pentru comiterea infracțiunii prevăzute de art.151 alin.(4) Cod penal.
Art.151 alin.(4) Cod penal, stabilește răspunderea penală pentru vătămarea intenţionată gravă a 
integrităţii corporale sau a sănătăţii, care este periculoasă pentru viaţă ori care a provocat 
pierderea vederii, auzului, graiului sau a unui alt organ ori încetarea funcţionării acestuia, o boală 
psihică sau o altă vătămare a sănătăţii, însoţită de pierderea stabilă a cel puţin o treime din 
capacitatea de muncă, ori care a condus la întreruperea sarcinii sau la o desfigurare iremediabilă 
a feţei şi/sau a regiunilor adiacente, care au provocat decesul victimei.
Potrivit învinuirii, fapta a fost comisă în noaptea de 05 februarie 2024 spre 06 februarie 2024.
Ultima modificare a normei prevăzute la art.151 alin.(4) Cod penal a fost operată prin Legea 
privind modificarea unor acte legislative nr.119 din 23.05.2013, în vigoare din 21.06.2013
Prin urmare, prezenta cauză penală urmează a fi examinată în baza legii penale în vigoare la 
momentul comiterii faptei, care până la momentul examinării cauzei nu a suferit modificări.
4.3. În conformitate cu prevederile art.14 alin.(1) Cod penal,  infracțiunea este o faptă (acțiune 
sau inacțiune) prejudiciabilă, prevăzută de legea penală, săvârșită cu vinovăție şi pasibilă de 
pedeapsă penală.
Conform art.51 alin.(1) Cod penal, temeiul real al răspunderii penale îl constituie fapta 
prejudiciabilă săvârșită, iar componența infracțiunii, stipulată în legea penală, reprezintă temeiul 
juridic al răspunderii penale.
Potrivit art.52 alin.(1) Cod penal, se consideră componență a infracțiunii totalitatea semnelor 
obiective şi subiective, stabilite de legea penală, ce califică o faptă prejudiciabilă drept 
infracțiune concretă. Alin.(2) al aceluiași articol stabilește că componența infracțiunii reprezintă 
baza juridică pentru calificarea infracțiunii potrivit unui articol concret din prezentul cod.
Conform art.113 alin.(1) Cod penal, se consideră calificare a infracțiunii determinarea şi 
constatarea juridică a corespunderii exacte între semnele faptei prejudiciabile săvârșite şi 
semnele componenței infracțiunii, prevăzute de norma penală. Alin.(2) al aceluiași articol 
stabilește că calificarea oficială a infracțiunii se efectuează la toate etapele procedurii penale de 
către persoanele care efectuează urmărirea penală şi de către judecători.  
Potrivit art.385 alin.(1) Cod de procedură penală, la adoptarea sentinţei, instanţa de judecată 
soluţionează următoarele chestiuni în următoarea consecutivitate: 1) dacă a avut loc fapta de 
săvîrşirea căreia este învinuit inculpatul; 2) dacă această faptă a fost săvârșită de inculpat; 3) 
dacă fapta întruneşte elementele infracţiunii şi de care anume lege penală este prevăzută ea; 4) 
dacă inculpatul este vinovat de săvârșirea acestei infracţiuni; 5) dacă inculpatul trebuie să fie 
pedepsit pentru infracţiunea săvârșită; 6) dacă există circumstanţe care atenuează sau agravează 
răspunderea inculpatului şi care anume; 7) ce măsură de pedeapsă urmează să fie stabilită 
inculpatului, luînd în considerare şi recomandările serviciului de resocializare, dacă o asemenea 
anchetă a fost efectuată; 8) dacă măsura de pedeapsă stabilită inculpatului trebuie să fie executată 
de inculpat sau nu; 9) tipul penitenciarului în care urmează să execute pedeapsa închisorii; 10) 
dacă trebuie admisă acţiunea civilă, în folosul cui şi în ce sumă; 11) dacă trebuie reparată paguba 
materială atunci când nu a fost intentată acţiunea civilă; 12) dacă urmează să fie ridicat 
sechestrul asupra bunurilor; 13) ce trebuie să se facă cu corpurile delicte; 14) cine şi în ce 
proporţie trebuie obligat să plătească cheltuielile judiciare; 15) dacă urmează să fie revocată, 
înlocuită sau aplicată o măsură preventivă în privinţa inculpatului; 16) dacă în privinţa 
inculpatului recunoscut vinovat de comiterea infracţiunii urmează să fie aplicat tratament 
medical forţat de alcoolism sau narcomanie.
4.4. Soluționând chestiunile indicate la art.385 alin.(1) pct.1) și 2) Cod de procedură penală, 
prin prisma prevederilor art.101 Cod de procedură penală, instanța de judecată apreciază că fapta 
de  săvârșirea căreia este învinuit inculpatul CALIN Vitalie ***** a avut loc și aceasta a fost 
comisă de inculpat.
Faptul că inculpatul CALIN Vitalie și victima GLAVA Vasili se cunoșteau foarte bine, se 
atestă prin însuși declarațiile inculpatului, cât și prin declarațiile martorilor audiați în cadrul 
ședinței de judecată, însuși inculpatul declarând în ședință că au locuit împreună o perioadă de 2 
ani de zile. El (inculpatul) a plecat de acasă în februarie 2024, era căutat de poliția din Anenii 
Noi, era fugar.
Faptul că CALIN Vitalie ***** în noaptea de 05 februarie 2024 spre 06 februarie 2024, i-a 
aplicat lui GLAVA Vasili multiple lovituri cu mâinile și picioarele în regiunea capului și cutiei 
toracice pe stânga, prin ce i-a cauzat acestuia vătămarea intenţionată gravă a integrităţii corporale 
și a sănătăţii, care ulterior au provocat decesul celui din urmă, se confirmă prin declarațiile 
martorului REBEJA Gheorghii, care a declarat că Vitalie a spus că pleacă acasă să aducă ceva de 
mâncare și a cerut bicicleta de la Costică și a plecat acasă, iar când a venit Vitalie a spus că l-a 
găsit pe Vasile în stare de ebrietate și i-a tras două palme să se trezească.
Totodată atestându-se divergențe în declarațiile martorului din cadrul ședinței și cele oferite la 
faza de urmărire penală, prin prisma art.371 alin.(1) pct.1) Cod de procedură penală, au fost date 
citirii declarațiile martorului din 01.03.2024 și 15.08.2024, pe care martorul le-a susținut în 
cadrul ședinței de judecată, și anume la 01.03.2024 a declarat că: ”La începutul lunii februarie 
2024, el a venit în localitatea ***** la un cunoscut prenume Constantin la care a stat mai mult 
timp. În perioada începutului lunii februarie 2024, data exact nu și-o aduce aminte în timp ce se 
afla la domiciliul lui Constantin cu ei la masă era CALIN Vitalie. Cu aceștia a stat și au servit 
băuturi alcoolice. La un moment dat CALIN Vitalie s-a ridicat de la masă și a spus că se duce la 
domiciliu unde la acel moment se afla GLAVA Vasili, din localitatea *****, pentru a lua niște 
produse alimentare. Din câte î-și amintește ultimul a lipsit aproximativ 30 de minute. Din câte 
cunoaște ambii locuiau în același domiciliu. Când a venit CALIN Vitalie, acesta era enervat și 
a comunicat că s-a certat foarte tare cu GLAVA Vasile deoarece acesta din urmă nu a 
preparat hrană.”. Totodată, conform procesului-verbal de audiere suplimentară din 15.08.2024 a 
declarat că: ”Aproximativ în luna februarie 2024, exact data nu și-o aduce aminte, el (martorul) 
împreună CALIN Vitalie erau în vizită la domiciliu lui OJOG Constantin din localitatea *****. 
Acolo la domiciliu dat ei au consumat băuturi alcoolice și anume vin. La un moment dat având 
în vedere că nu aveau mâncare, CALIN Vitalie a cerut bicicleta de la OJOG Constantin pentru a 
pleca la domiciliu unde locuia cu GLAVA Vasile din localitatea ***** și a lua careva bucate. 
De la masă CALIN Vitalie a lipsit aproximativ 30 de minute. Când a revenit înapoi acesta a 
venit fără mâncarea după care a plecat. Când a revenit înapoi la domiciliu el era puțin enervat 
și chiar agitat. Când a întrebat de ce nu a adus mâncare, ultimul a comunicat că GLAVA Vasile 
era în stare de ebrietate la domiciliu unde ambii locuiau și nu a preparat nimic de mâncare. 
Atunci ei din nou s-au așezat la masă și au continuat să servească băuturi alcoolice. 
Aproximativ la ora 06:00, a doua zi a fost trezit de către CALIN Vitalie, care l-a ridicat din pat 
și l-a scos în hol ca să nu fie auziți de către OJOG Constantin, și i-a comunicat că trebuie 
urgent să plece din localitatea *****, deoarece seara când a fost la domiciliul unde locuia cu 
GLAVA Vasile, l-a agresat foarte tare pe GLAVA Vasili. Totodată, CALIN Vitalie i-a 
comunicat că aproximativ la orele 04:00, când s-a dus la GLAVA Vasili, el nu mai respira și 
nu dădea careva semne de viață. 
Totodată, potrivit declarațiilor martorului OJOG Constantin se atestă că pe CALIN Vitalie, 
alias „Cercel” îl cunoaște, nu sunt rude. Nu ține minte când au avut loc cele întâmplate, cam un 
an în urmă, era iarna. CALIN Vitalie a venit la el (martorul) seara să se odihnească în s. 
Delacău. El (CALIN Vitalie) a cerut bicicleta să se ducă la mama lui să aducă băuturi 
alcoolice, niște vin. Peste o oră s-a întors. Până dimineața a dormit la el (martorul) 
și dimineața a plecat cu un bărbat din Dubăsari. Peste un timp a aflat că l-a tăiat pe Vasile. 
CALIN a lăsat niște haine la el (martorul), un maiou, o scurtă și o pereche de încălțăminte. 
Peste un timp a venit poliția și a filmat, hainele erau ale lui CALIN Vitalie. Andrei 
ARTIMENCO l-a sunat și i-a dus sacul cu haine care erau ale lui Vitalie, iar poliția a fost la 
ARTIMENCO și a luat hainele. Hainele erau murdare de sânge. Era o scurtă, o pereche de 
ghete și un maiou. Peste un timp, ARTIMENCO l-a sunat ca să îi dea hainele ce aparțin 
lui CALIN Vitalie. CALIN Vitalie nu era speriat, era enervat. El (CALIN Vitalie) locuia la 
mama lui. CALIN Vitalie umbla fugar cu o persoana din Dubăsari. A servit vin cu CALIN 
Vitalie și persoana din Dubăsari. Peste o săptămână a aflat de la o persoană din sat care i-a 
spus că alias „Cercel” l-a tăiat pe Vasile. El (CALIN Vitalie) era îmbrăcat în aceste haine, 
erau pete de sânge pe scurtă, se cunoștea că este sânge. Hainele au rămas la el (martorul). El 
(CALIN Vitalie) dimineața a plecat, iar hainele au rămas. Prima data când CALIN Vitalie a 
venit, nu avea pete de sânge pe haine. Peste o oră s-a întors era cu pete de sânge. El (CALIN 
Vitalie) l-a întrebat dacă servește, el (CALIN Vitalie) a spus că dorește să se odihească, 
dimineața a plecat. Hainele au rămas în casă, le-a lăsat pe sfoară. A văzut că are pete pe haine, a 
fost poliția și a filmat. Poliția l-a întrebat de haine, a spus că hainele le-a dat lui, poliția le-a luat 
de la el (ARTIMENCO Andrei). GLAVA Vasile nu a fost niciodată la el (martorul), nici el 
(martorul) la el (GLAVA Vasile), Vasile era un om cuminte. De alte conflicte între cei doi nu 
cunoaște. Vasile este persoana decedată, alias „Cercel” este Vitalie. Nu cunoaște dacă locuiau 
într-o casă, erau prieteni buni, nu cunoaște dacă se certau des. O persoană din sat i-a comunicat 
că a decedat Vasile, el (martorul) nu a știut nimic. CALIN Vitalie a venit la el (martorul) 
noaptea. Când a văzut petele era noaptea, le-a văzut în casă. CALIN Vitalie nu a căzut de pe 
bicicletă, bicicleta era întreagă. Nu cunoaște dacă Vasile a fost la închisoare. Nu știe dacă Vasile 
era în conflict cu alte persoane.
Astfel, declarațiile martorilor REBEJA Gheorghii și OJOG Constantin coroborează între ele, 
inclusiv cu declarațiile inculpatului, și atestă faptul că în noaptea decesului lui GLAVA Vasili, 
toți trei erau împreună la domiciliul lui OJOG Constantin situat în localitatea *****, și consumau 
băuturi alcoolice. 
De asemenea, declarațiile martorilor demonstrează faptul că inculpatul CALIN Vitalie în acea 
seară a luat bicicleta de la OJOG Constantin și a plecat după mâncare (băutură), precum și atestă 
faptul că la întoarcere inculpatul era enervat/agitat. 
Subsecvent, reieșind din declarațiile martorului DOMINTEAN Gheorghe, se atestă că într-o 
zi Vasile a lucrat la un vecin de al său, apoi a venit Vasile și Vitalie, au stat la el (martorul) și 
ambii au plecat acasă, iar peste o săptămână l-a sunat cineva și i-a spus că Vasile este decedat. 
Careva conflict la el (martorul) acasă nu a fost între CALIN Vitalie și Vasile GLAVA, careva 
incident nu a văzut. Băiatul său Adelin i-a spus că a văzut cum CALIN Vitalie i-a dat o 
palmă lui Vasile. La întoarcere în casă Vitalie era nervos, Vasile era palid, nu dorea să 
vorbească, nu a tras atenția dacă avea vânătăi. Conflicte între cei doi nu a văzut. S-au certat cu 
cuvinte necenzurate, Vasile s-a spus pe scaun și nu a spus nimic. Au servit și a plecat acasă. 
Prin prisma prevederilor art.371 alin.(1) pct.1) Cod de procedură penală, instanța a admis 
demersul acuzatorului de stat și a dat citire declarațiilor martorului DOMINTEAN Gheorghe, 
indicate în procesul-verbal de audiere a martorului din 09.04.2024, fila dosarului 61-62, vol.I, 
cauza penală nr.2024250094, și anume: ”în una din zilele din luna februarie 2024, exact data nu 
își amintește, se afla la domiciliu său, având în calitate de oaspeți pe GLAVA Vasili și CHIPERI 
Petru. Toți trei stăteau la masă și serveau băuturi alcoolice. La un moment dat în domiciliul său 
a intrat CALIN Vitalie alias (cercel), care a intrat agresiv și din start i-a aplicat mai multe 
lovituri în regiunea feței lui GLAVA Vasili. Atunci i-a spus lui CALIN Vitalie să se liniștească 
deoarece are copii în casă și nu dorește să se sperie. La care CALIN Vitalie s-a liniștit. După 
care ultimul împreună cu GLAVA Vasili au ieșit afară. Înapoi în domiciliu ei au intrat peste 
aproximativ 10 minute. Când au intrat în domiciliu, GLAVA Vasili era schimbat, având vizual 
semne că a fost agresat, vorbind cu o voce înceată. Ulterior, din spusele feciorului său minor, 
*****, d.n.*****, acesta i-a comunicat că în timp ce era afară a văzut cum CALIN Vitalie îl 
agresa fizic pe GLAVA Vasile aplicâându-i lovituri cu pumnul în regiunea capului. Când s-au 
întors înapoi, CALIN Vitalie cu GLAVA Vasile au mai servit un pahar de vin și s-au deplasat 
spre domiciliu. De asemenea poate comunica că GLAVA Vasile a locuit cu CALIN Vitalie la un 
domiciliu pe care îl închiriau de la o persoană pe nume MÎȚU Alexandru. După această 
întâmplare peste aproximativ 3-4 zile, a aflat despre faptul că GLAVA Vasili a fost depistat 
decedat în domiciliul în care locuia împreună cu CALIN Vitalie, având semne de moarte 
violentă”.
  La întrebarea instanței de judecată, martorul a menționat că susține declarațiile de la urmărirea 
penală și cele oferite în ședință de judecată, declarând că CALIN Vitalie a intrat agresiv în casă 
și l-a întrebat pe Vasile de ce nu este acasă. Nu a văzut ca CALIN Vitalie să-l fi bătut pe Vasile 
la el (martorul) în casă. CALIN l-a împins pe Vasile, s-a început o ceartă, apoi au ieșit afară, 
băiatul Adelin i-a spus că CALIN Vitalie l-a lovit cu pumnul pe Vasile. 
Astfel, deși declarațiile martorului sunt divergente pe aspectul faptului că acesta personal nu a 
văzut aplicarea violenței fizice de către CALIN Vitalie asupra lui GLAVA Vasile, totuși acesta a 
oferit declarații consecvente ce demonstrează faptul că cu câteva zile până la decesul victimei, 
atât CALIN Vitalie, cât și GLAVA Vasile au fost la domiciliul martorului, a existat ceartă între 
aceștia, inclusiv cu cuvinte necenzurate, ambii au ieșit afară, unde feciorul martorului a susținut 
că CALIN Vitalie l-a lovit cu pumnul pe GLAVA Vasile, iar la întoarcere în casă CALIN Vitalie 
era nervos, GLAVA Vasile era palid, nu dorea să vorbească și s-a așezat pe scaun și nu a spus 
nimic. 
Totodată, deși inculpatul nu a recunoscut în ședință de judecată faptul că a aplicat violența 
fizică față de victimă la domiciliul martorului DOMINTEAN Gheorghe, acesta a recunoscut 
faptul că a strigat la GLAVA Vasile, invocând pretextul că nu îi dădea voie ultimului ca să 
servească alcool. 
Astfel, instanța de judecată v-a aprecia critic poziția inculpatului CALIN Vitalie *****, precum 
că nu avea conflicte cu GLAVA Vasili și nu a ridicat mâna la acesta, or, această poziție este 
combătută prin declarațiile martorilor REBEJA Gheorghii și DOMINTEAN Gheorghe.
Instanța mai reține și faptul că declarațiile martorului DOMINTEAN Gheorghe combat poziția 
inculpatului ce ține de ultima dată în care a văzut în viață partea vătămată GLAVA Vasile, or, 
deși inculpatul a declarat că ultima dată l-a văzut pe GLAVA Vasile în viață când primarul i-a 
luat fata, evenimente ce au avut loc la începutul lunii ianuarie al anului 2024, martorul 
DOMINTEAN Gheorghe a declarat că: ”într-o zi Vasile a lucrat la un vecin de al său, apoi a 
venit Vasile (partea vătămată) și Vitalie (inculpatul), au stat la el (martorul) și ambii au 
plecat acasă, iar peste o săptămână l-a sunat cineva și i-a spus că Vasile este decedat”, iar 
raportat la momentul survenirii decesului părții vătămate, și anume la începutul lunii februarie al 
anului 2024, se atestă divergențe esențiale în declarațiile inculpatului. De asemenea, versiunea 
inculpatului indicată supra este combătută inclusiv și prin declarațiile martorului OJOG 
Constantin. 
De asemenea, instanța nu poate reține poziția inculpatului ca dovadă de nevinovăție rezultată 
din constatarea că, în momentul săvârșirii infracțiunii, se afla în altă parte decât la locul săvârșirii 
ei, și anume că în seara survenirii decesului lui GLAVA Vasili acesta a plecat de la OJOG 
Constantin la IONIȚA Ion și a luat o pereche de ghete, după care au servit băuturi alcoolice și 
spre dimineață s-a întors la OJOG Constantin, or, poziția acestuia este combătută prin însuși 
declarațiile martorului IONIȚA Ion care a declarat că ghetele respective le-a dat lui CALIN 
Vitalie în toamna anului 2023, pentru că era în șlapi. Mai mult ca atât, martorul IONIȚA Ion a 
declarat că un timp CALIN Vitalie era la lucru, el (martorul) în 2024 a lucrat într-o firmă la 
Chișinău, vara și toamna se vedeau foarte des. A lucrat vreo două luni în Chișinău, nefiind 
oferite declarații ce ar atesta faptul că martorul și inculpatul s-au văzut pe parcursul anului 2024, 
in concreto, începutul lunii februarie al anului 2024.
Mai mult ca atât, martorii REBEJA Gheorghii și OJOG Constantin combat poziția inculpatului 
precum că acesta a lipsit toată noaptea și a venit dimineață, declarând că acesta s-a întors într-o 
perioadă ce variază între 30 de minute și o oră de la plecare, în special OJOG Constantin 
declarând că CALIN Vitalie peste o oră s-a întors. Până dimineața a dormit la el (martorul) și 
dimineața a plecat cu un bărbat (REBEJA Gheorghii) din Dubăsari.    
Subsidiar, potrivit declarațiilor martorului ARTIMENCO Andrei, se reține că pe CALIN 
Vitalie, alias ”Cercel” îl cunoaște. Cele întâmplate au avut loc anul trecut. Sacul alb, i l-a 
transmis OJOG Constantin, era primăvara anului 2024. Cei de la poliție au pozat sacul, acolo era 
o scurtă, un maiou și o pereche de ghete. El (martorul) era la o gazdă în sat. *****. Nu a reușit 
în acea seară să transmită hainele și a spus că a doua zi o să le transmită. I-a spus că sunt 
hainele lui alias „Cercel”. Nu s-a uitat în sac, nu a pus mâina pe haine. El (martorul) a spus 
poliției că nu a pus mâina pe haine. Față de el (martorul) au fost scoase hainele. I-a arătat 
scurta albă care era nespălată, un maiou și o pereche de ghete. Au spus că hainele o să le ducă 
la expertiză. I-a spus OJOG că hainele aparțin lui ”Cercel”. 
Totodată, inculpatul CALIN Vitalie a schimbat de mai multe ori versiunea referitor la hainele 
indicate supra, acesta declarând că: 
”Înainte de a se duce din sat scurta a rămas la OJOG. Nu s-a schimbat din haine”;  
”Un maiou și o scurtă au rămas la Constantin OJOG”; 
”După ce a plecat cu REBEJA Gheorghe, a vorbit să-i dea lui *****IȚĂ hainele. I-a comunicat 
lui Gheorghe să ia hainele de la Constantin, REBEJA a spus că o să se lămurească”; 
”Spre dimineață s-a dus la OJOG. OJOG era în stare de ebrietate alcoolică, dormea și nu știe 
cum a văzut hainele de sânge. Dacă avea să fie murdară scurta de sânge, nu avea să o lase la 
OJOG. El (OJOG) dormea cînd ei au plecat la Corjova”.
Astfel, reieșind din declarațiile inculpatului se atestă cu certitudine că acesta a lăsat la 
domiciliul martorului OJOG Constantin hainele sale, declarând expres că a lăsat un maiou și o 
scurtă. 
Potrivit procesului-verbal de ridicare din 09.04.2024 și examinare din 15.11.2024, se atestă că 
de la ARTIMENCO Andrei au fost ridicate și examinate o pereche de adidași, un maiou și o 
geacă de iarnă (scurtă).
Conform concluziilor expuse în Raportul de expertiză judiciară nr. 202405O0112 din 
31.05.2024, se remarcă că sângele cadavrului cet. GLAVA Vasili, a.n.*****, se atribuie grupei 
0alfa,beta/0(I)/. În fragmentele - m/ob.1,2,3 din urmele de pe scurta din domiciliul cet. 
ARTIMENCO Andrei din localitatea *****, a fost depistat sânge de om și la determinarea 
componentei de grupă a fost stabilit antigenul H. Aşadar, sângele în m/ob.1,2,3 poate aparține 
persoanei (persoanelor) cu grupa sanguină Oalfa,beta /O(I)/ şi nu poate aparține persoanei 
(persoanelor) cu grupele sanguine Abeta/A(II)/,Balfa/B(III)/,ABo/AB(IV)/. Deci, sângele în 
m/ob.1,2,3 de pe scurta din domiciliul cet. ARTIMENCO A., în cazul dat, poate aparține cet. 
GLAVA Vasili.
Potrivit conluziilor Raportului de expertiză judiciară nr. 202405O0227 din 02.10.2024, la 
examinarea probei de referință a cet. CALIN Vitalie, a fost obţinut un profil genetic complet pe 
toţi markerii STR autozomali analizați. La examinarea fragmentelor prelevate din dintele ridicat 
în cadrul cercetării la fața locului din domiciliul lui MÎȚU Alexandru din localitatea *****, a 
fost obţinut un profil genetic, complet, de sex genetic masculin, care nu coincide cu profilul 
genetic al lui cet. CALIN Vitalie. Aşadar, dintele nu a provenit de la cet. CALIN Vitalie. Din 
pata de sânge de pe adidasul stâng (m/ob.5 din expertiza 20240500112), ridicat din domiciliul 
cet. ARTIMENCO Andrei din localitatea *****, în care s-a depistat sânge de om, a fost obţinut 
un profil genetic unic, complet pe toţi markerii STR autozomali analizați, de sex genetic 
masculin, coincident cu profilul genetic al cet. CALIN Vitalie. Aşadar, sângele depistat în 
fragmentul prelevat de pe adidasul stâng a putut proveni de la cet. CALIN Vitalie, ce atestă 
faptul că la domiciliul martorului OJOG Constantin de către inculpatul CALIN Vitalie au fost 
lăsați inclusiv și adidașii care au fost ridicați de la martorul ARTIMENCO Andrei.
Subsecvent, instanța de judecată reține că potrivit Raportului de expertiză judiciară nr. 
202409C0010 din 03.04.2024, decesul cetățeanului GLAVA Vasili, anul nașterii *****, a 
survenit cu circa 1-3 zile până la examinare medico-legală (data 08.02.2024 ora 13:00), în 
rezultatul traumei cranio-cerebrale închise, manifestate prin: plagă contuză, echimoze, excoriații, 
edem posttraumatic pe față; hemoragii în țesuturile moi pericraniene bilateral; hemoragie 
epidurală temporal pe dreapta (3,0 ml sânge lichid și închegat); fractura liniară bolții și bazei 
craniene pe dreapta; hemoragii subarahnoidiene bilateral; focare de contuzie şi hemoragii 
intracerebrale în emisfera dreaptă; și complicate cu edem cerebral și hemoragii secundare în 
trunchiul cerebral, ce se confirmă prin datele necropsiei medico-legale şi adeverite histologic.
La examinare medico-legală a cadavrului cetățeanului GLAVA Vasili, anul nașterii *****, s-a 
constatat: 
Trauma cranio-cerebrală închisă, manifestată prin: plagă contuză, echimoze, excoriații, edem 
posttraumatic pe față; hemoragii în țesuturile moi pericraniene bilateral; hemoragie epidurală 
temporal pe dreapta (3,0 ml sânge lichid şi închegat), fractura liniară bolții și bazei craniene pe 
dreapta; hemoragii subarahnoidiene bilateral, focare de contuzie și hemoragii intracerebrale în 
emisferă dreaptă.
Trauma toracică închisă, manifestată prin: echimoze, excoriații pe torace; hemoragii în 
hemidiafragmă stângă; fracturi indirecte ale coastelor IV-X pe stânga cu hemoragii în țesuturile 
moi adiacente.
Excoriații în regiunea lombară și în regiunea bazinului. Excoriații și echimoze pe membre 
superioare și inferioare bilateral.
Leziunile corporale menționate au fost provocate intravital, concomitent sau într-un interval 
scurt de timp unele față de altele, cu circa 2-3 ore până la deces, în rezultatul acțiunii traumatice 
a unui obiect contondent dur, puteau fi provocate în diferite circumstanțe, în comun prezintă 
pericol pentru viaţă și în baza acestui criteriu se califică ca vătămare gravă a integrității corporale 
sau a sănătății și prezintă legătură cauzală cu survenirea decesului.
Astfel, instanța de judecată apreciază că probele expuse supra, fiind analizate atât separat, cât și 
în coroborare, denotă în mod evident că faptele imputate inculpatului au avut loc și au fost 
comise de acesta, instanța de judecată apreciind poziția inculpatului și a părții apărării ca fiind 
lipsită de suport factologic și logic, fiind făcută cu scopul de a evita răspunderea penală a 
inculpatului CALIN Vitalie *****
4.5. Reieșind din cele expuse supra, instanța de judecată reține următoarele circumstanțe de 
fapt:
 „CALIN Vitalie *****, în noaptea de 05 februarie 2024 spre 06 februarie 2024, ora cu 
certitudine nu a fost posibil de stabilit, dându-și seama de caracterul prejudiciabil al acțiunilor 
sale, prevăzând urmările lor și dorind în mod conștient survenirea acestora, acționând cu intenție 
directă îndreptată spre atingerea scopului stabilit aflându-se la domiciliul din *****, pe care îl 
închiriau împreună cu victima GLAVA Vasile de la MÎȚU Alexandru, urmare a unui conflict 
avut cu victima GLAVA Vasile, intenționat i-a aplicat ultimului multiple lovituri cu mâinile și 
picioarele în regiunea capului și cutiei toracice pe stânga, cauzându-i ultimului conform 
raportului de expertiză medico-legală nr.202409C0010 din 03 aprilie 2024  următoarele leziuni 
corporale după cum urmează: Trauma cranio-cerebrală închisă - manifestată prin: plagă contuză, 
echimoze, excoriații, edem posttraumatic pe față; hemoragii în țesuturile moi pericraniene 
bilateral; hemoragie epidurală temporal pe dreapta (3,0 ml sânge lichid și închegat), fractura 
liniară bolții și bazei craniene pe dreapta; hemoragii subarahnoidiene bilateral focare de contuzie 
și hemoragii intracerebrale în emisferă dreaptă. Trauma toracică închisă, manifestată prin: 
echimoze, excoriații pe torace; hemoragii în hemidiafragmă stângă; fracturi indirecte ale 
coastelor IV-X pe stânga cu hemoragii în țesuturile moi adiacente. Leziunile corporale 
menționate au fost provocate intravital, concomitent sau într-un interval scurt de timp unele față 
de altele, cu circa 2-3 ore până la deces, și care în comun prezintă pericol pentru viață și în baza 
acestui criteriu se califică ca vătămare gravă a integrității corporale sau a sănătății și prezintă 
legătură cauzală cu survenirea decesului.”
4.6. În continuare instanța de judecată va da apreciere dacă fapta inculpatului CALIN Vitalie 
***** întrunește elementele constitutive ale componenței infracțiunii prevăzute art.151 alin.(4) 
Cod penal.
Obiectul juridic special al infracţiunii prevăzute la art.151 alin.(4) Cod penal, în varianta 
imputată lui CALIN Vitalie *****, îl formează relaţiile sociale cu privire la viața și sănătatea 
persoanei. Obiectul material al infracţiunii prevăzute la art.151 alin.(4) Cod penal, îl constituie 
corpul persoanei.
Victimă a infracţiunii prevăzute la art.151 alin.(4) Cod penal poate fi orice persoană (în viaţă), 
cu condiţia să fie altă persoană decât însuși făptuitorul.
În speță, instanța de judecată apreciază că CALIN Vitalie ***** a atentat la relațiile sociale cu 
privire la viața și sănătatea părții vătămate GLAVA Vasili, prin faptul că în urma loviturilor 
aplicate victimei, i-a cauzat decesul fapt constatat prin Raportul de expertiză judiciară nr. 
202409C0010 din 03 aprilie 2024.  
Latura obiectivă a infracțiunii, în varianta imputată lui CALIN Vitalie *****, are următoarea 
structură: 1) fapta (acţiunea sau inacţiunea) prejudiciabilă manifestată prin acțiuni în vederea 
provocării vătămărilor grave a integrităţii corporale și a sănătăţii; 2) urmările prejudiciabile sub 
forma vătămării grave a integrităţii corporale sau a sănătăţii; 3) legătura de cauzalitate dintre 
fapta prejudiciabilă și urmările prejudiciabile.
Potrivit pct.2 al Regulamentului Ministerului Sănătăţii din 27.06.2003 de apreciere medico-
legală a gravităţii vătămării corporale (MO, 170-172/224, 08.08.2003), prin „vătămare 
corporală” se înţelege prejudiciul cauzat sănătăţii prin dereglarea integrităţii anatomice a 
organelor şi ţesuturilor sau a funcţiilor acestora, provocate de acţiunea diferiţilor agenţi externi: 
mecanici, fizici, chimici, biologici, psihici.
Conform pct.21 al Regulamentului precitat, aprecierea gradului de gravitate al vătămării 
corporale se efectuează în baza criteriilor stabilite pentru fiecare grad de gravitate.
În aceeaşi ordine de idei, cu referire la pct.26 din același Regulament, vătămările corporale 
grave pot fi calificate numai în baza următoarelor criterii: prezenţa pericolului pentru viaţă; 
anumite consecinţe posttraumatice, neprimejdioase pentru viaţă - pierderea anatomică a unui 
organ sau a funcţiei lui; întreruperea posttraumatică a sarcinii; desfigurarea ireparabilă a feţei; 
infirmitatea psihică postagres*****ală; incapacitatea generală de muncă cu caracter permanent, 
în volum considerabil dar nu mai mic de 33%.
Sub acest aspect, instanța de judecată apreciază că în acțiunile inculpatului CALIN Vitalie 
***** sunt prezente semnele necesare specifice laturii obiective a infracțiunii de vătămarea 
intenț*****ată gravă a integrităţii corporale sau a sănătăţii, care a provocat decesul victimei, în 
varianta imputată acestuia.
Latura subiectivă a infracţiunii specificate la art.151 alin.(4) Cod penal, se caracterizează prin 
vinovăţie sub formă de intenţie directă sau indirectă. Aceasta înseamnă că făptuitorul își dădea 
seama de caracterul prejudiciabil al acțiunilor sale, a prevăzut urmările prejudiciabile, a dorit sau 
admis, în mod conştient, survenirea acestor urmări.
Instanța de judecată apreciază că intenția directă a inculpatului CALIN Vitalie ***** se 
confirmă obiectiv prin acțiunile sale, cât și prin circumstanțele obiective, constatate prin 
mijloacele de probă administrate de către organul de urmărire penală și cercetate în ședința de 
judecată, or, în speță a fost constatat cu certitudine că inculpatul CALIN Vitalie ***** dându-și 
seama de caracterul prejudiciabil al acțiunilor sale, prevăzând urmările lor și dorind în mod 
conștient survenirea acestora, acționând cu intenție directă îndreptată spre atingerea scopului 
stabilit aflându-se la domiciliul din *****, pe care îl închiriau împreună cu victima GLAVA 
Vasile de la MÎȚU Alexandru, urmare a unui conflict avut cu victima GLAVA Vasile, 
intenționat i-a aplicat ultimului multiple lovituri cu mâinile și picioarele în regiunea capului și 
cutiei toracice pe stânga, cauzându-i ultimului conform raportului de expertiză medico-legală 
nr.202409C0010 din 03 aprilie 2024 următoarele leziuni corporale care în comun prezintă 
pericol pentru viață și în baza acestui criteriu se califică ca vătămare gravă a integrității corporale 
sau a sănătății și prezintă legătură cauzală cu survenirea decesului. Astfel, acesta își dădea seama 
de caracterul prejudiciabil al faptei.
Subiectul infracțiunii prevăzute la art.151 alin.(4) Cod penal, potrivit art.21 alin.(2) Cod penal, 
este persoana fizică responsabilă care la momentul comiterii faptei avea împlinită vârsta de 14 
ani.
La momentul comiterii infracțiunii și anume în noaptea de 05 februarie 2024 spre 06 februarie 
2024, inculpatul CALIN Vitalie ***** avea vârsta de 43 ani, și era responsabil.
Respectiv, inculpatul CALIN Vitalie ***** întrunește semnele subiectului infracțiunii 
prevăzute la art.151 alin.(4) Cod penal.
4.7. Audiind participanţii la proces, cercetând probele prezentate din punct de vedere al 
pertinenţei, concludenţii, utilităţii şi veridicităţii lor, iar în ansamblu din punct de vedere al 
coroborării lor, reieşind din limitele învinuirii înaintate, instanţa de judecată consideră că în 
şedinţă de judecată s-a stabilit cu certitudine vinovăţia inculpatului CALIN Vitalie ***** în 
comiterea infracţiunii de vătămarea intenţ*****ată gravă a integrităţii corporale și a sănătăţii, 
acțiuni care au provocat decesul victimei, care a fost just încadrată în baza art.151 alin.(4) Cod 
penal.
4.8. În urma celor nominalizate supra, instanţa va respinge ca fiind neîntemeiată solicitarea 
apărătorului privitor la emiterea unei sentinţe de achitare în cauza penală de învinuire a lui 
CALIN Vitalie ***** în comiterea infracțiunii prevăzute de art.151 alin.(4) Cod penal, 
considerându-o pe aceasta ca fiind o strategie a apărării, cu scopul de a evita răspunderea penală 
a inculpatului, or, în cadrul cercetării judecătorești s-a constatat cu certitudine că faptele imputate 
inculpatului au avut loc, acestea au fost comise de inculpat și întrunesc elementele constitutive 
ale infracțiunii prevăzute de art.151 alin.(4) Cod penal.
PEDEAPSA
5.1. Ținând cont de prevederile art.26, 101 Cod de procedură penală, instanţa de judecată 
judecă materialele şi cauzele penale conform legii şi propriei convingeri bazate pe probele 
cercetate în procedura judiciară respectivă.
Potrivit art.24 alin.(2) Cod de procedură penală, instanța judecătorească nu este organ de 
urmărire penală, nu se manifestă în favoarea acuzării sau a apărării şi nu exprimă alte interese 
decât interesele legii.
În cazul săvârșirii unei infracțiuni instanța de judecată este singură în măsură să înfăptuiască 
nemijlocit opera de individualizare a pedepsei pentru infractorul care a comis acea infracțiune, 
având deplina libertate de acțiune în vederea realizării acestei operaţiuni, ţinând seama de 
regulile şi principiile prevăzute de Codul penal, la stabilirea felului, duratei ori a cuantumului 
pedepsei în cadrul operaţiunii de individualizare a acesteia.
Potrivit art.61 alin.(1) şi (2) Cod penal, pedeapsa penală este o măsură de constrângere statală şi 
un mijloc de corectare şi reeducare a condamnatului ce se aplică de instanţele de judecată, în 
numele legii, persoanelor care au săvârşit infracţiuni, cauzând anumite lipsuri şi restricţii 
drepturilor lor. Pedeapsa are drept scop restabilirea echităţii sociale, corectarea condamnatului, 
precum şi prevenirea săvârşirii de noi infracţiuni atât din partea condamnaţilor, cât şi a altor 
persoane. Executarea pedepsei nu trebuie să cauzeze suferinţe fizice şi nici să înjosească 
demnitatea persoanei condamnate. 
Pedeapsa aplicată persoanei recunoscute vinovate trebuie să fie echitabilă, legală şi corect 
individualizată, capabilă să restabilească echitatea socială şi să realizeze scopurile legii şi 
pedepsei penale, în strictă conformitate cu dispoziţiile părţii generale a Codului penal şi stabilirea 
pedepsei în limitele fixate în partea specială.
Instanţa remarcă că pedeapsa este echitabilă când ea impune infractorului lipsuri şi restricţii ale 
drepturilor lui, proporţionale cu gravitatea infracţiunii săvârşite şi este suficientă pentru 
restabilirea echităţii sociale, adică a drepturilor şi intereselor victimei, statului şi întregii 
societăţi, perturbate prin infracţiune. De altfel, pedeapsa este echitabilă şi atunci când este 
capabilă de a contribui la realizarea altor scopuri ale pedepsei penale, cum ar fi corectarea 
condamnatului şi prevenirea comiterii de noi infracţiuni atât de către condamnat, cât şi de alte 
persoane. Or, practica judiciară demonstrează că o pedeapsă prea blândă generează dispreţ faţă 
de ea şi nu este suficientă nici pentru corectarea infractorului şi nici pentru prevenirea săvârşirii 
de noi infracţiuni. De asemenea, o pedeapsă prea aspră generează apariţia unor sentimente de 
nedreptate, jignire, înrăire şi de neîncredere în lege, fapt ce poate duce la consecinţe contrare 
scopului urmărit.
În aceste sens, instanța de judecată menționează că scopul pedepsei penale nu este ca aceasta să 
fie retributivă, intimidatoare sau vindicativă, în sens că pedeapsa nu trebuie privită ca „preţul” pe 
care trebuie să-l plătească persoana pentru fapta prejudiciabilă, ci trebuie să reflecte un echilibru 
între gravitatea faptei prejudiciabile şi urmările ei, prin excluderea caracterului vindicativ al 
pedepsei, urmărindu-se ca statul să nu urmărească răzbunarea, ce ar genera altă răzbunare, prin 
încălcarea dreptului, ci realizarea dreptăţii, inclusiv prin prisma principiilor proporţionalităţii şi 
cel al echităţii lor.
Instanţa concluzionează că sentinţa de condamnare în prezenta cauză penală va avea un efect 
preventiv serios atât pentru inculpat, cât şi pentru alte persoane predispuse la comiterea unor 
astfel de infracţiuni şi va constitui o garanţie şi o asigurare că drepturile şi libertăţile consfinţite 
în Constituţia Republicii Moldova şi alte legi ale statului sunt apărate, iar violarea lor este 
contracarată şi pedepsită.
În cadrul individualizării pedepsei, instanţa de judecată ține cont și de regula nr.6 din 
Recomandarea nr. R (92) 16 a Comitetului de miniştri către statele membre referitoare la regulile 
europene asupra sancţiunilor aplicate în comunitate (adoptată de Comitetul de Miniştri în 19 
octombrie 1992, cu ocazia celei de a 482-a reuniune a Delegaţiilor de Miniştri, potrivit căreia 
„natura şi durata sancţiunilor şi măsurilor aplicate în comunitate trebuie de asemenea să ﬁe 
proporţională cu gravitatea infracţiunii pentru care un delincvent a fost condamnat sau o 
persoană este inculpată, cât și cu situația personală a acesteia”. 
La stabilirea categoriei şi termenului pedepsei inculpatului, instanţa de judecată în conformitate 
cu art.art.7, 75 Cod penal, ţine cont de gravitatea infracţiunii săvârşite, motivul acesteia, de 
caracterul şi gradul pericolului social deosebit al infracţiunii comise, de personalitatea 
inculpatului, de circumstanţele cauzei care atenuează ori agravează răspunderea, de influenţa 
pedepsei aplicate asupra corectării şi reeducării vinovatului, de condiţiile de viaţă ale familiei 
acestuia, precum și de comportamentul inculpatului.
5.2. Referitor la gravitatea infracţiunii săvârşite, motivul acesteia, de caracterul şi gradul 
pericolului social deosebit al infracţiunii comise, instanţa de judecată reține următoarele:
Infracțiunea prevăzută de art.151 alin.(4) Cod penal, săvârșită de către CALIN Vitalie ***** 
face parte din categoria infracțiunilor deosebit de gravă. Suportul normativ al acestei concluzii 
derivă din interpretarea sistemică a art.151 alin.(4) şi art.16 alin.(5) Cod penal. 
Totodată, instanța de judecată reține că infracțiunea comisă de către inculpatul CALIN Vitalie 
***** se caracterizează printr-un grad sporit de pericol ce atentează la relațiile sociale cu privire 
la viața și sănătatea persoanei, una dintre cele mai de preț valori sociale protejate de legea penală.
 Referitor la personalitatea inculpatului CALIN Vitalie ***** instanța de judecată reține că 
potrivit informației privind trecutul infracțional, cât și potrivit scrisorilor expediate de către 
Penitenciarul nr.13-Chișinău, Penitenciarul nr.8-Bender și Penitenciarul nr.12-Bender (f.d.163-
165, 244, vol I; f.d.59. vol.II), se atestă că anterior inculpatul a fost condamnat prin:
-Sentinţa Judecătoriei Anenii Noi din 25.03.2003 în baza art. 119 alin. (2) Cod penal 
/redacţia Legii din 1961/ - 2 (doi) ani privaţiune de libertate cu aplicare art. 43 CPP, fiind 
suspendată executarea acesteia pe un termen de 1 an.
-Sentinţa Judecătoriei Soroca din 24.01.2007, în baza art. 186 alin. (2) lit. d) Cod penal, 
fiind încetat procesul prin prisma art. 109 Cod penal, 
-Sentinţa Judecătoriei Soroca din 01.02.2008 în baza art. 186 alin. (2) lit. b), c), d) Cod 
penal, stabilindu-i-se pedeapsa închisorii pe termen de 3 (trei) ani cu ispăşirea acesteia în 
penitenciar de tip semiînchis.
-Sentinţa Judecătoriei Anenii Noi din 29.12.2009 în baza art. 186 alin. (2) lit. b), c), d) 
Cod penal, stabilindu-i-se pedeapsa închisorii prin aplicarea prevederilor art. 84 alin. (4) Cod 
penal, pe termen de 3 (trei) ani şi 1 (una) lună cu ispăşirea acesteia în penitenciar de tip 
semiînchis.
-Sentinţa Judecătoriei Anenii Noi din 26.12.2013 în baza art. 151 alin. (4), 179 alin. (1), 
287 alin. (2) lit. b) Cod penal, stabilindu-i-se pedeapsa închisorii prin aplicarea prevederilor art. 
84 alin. (1) Cod penal pe termen de 9 (nouă) ani 6 (șase) luni cu ispăşirea acesteia în penitenciar 
de tip închis.
Prin Încheierea Judecătoriei Chișinău (sediul Ciocana) din 07.05.2019, s-a aplicat în privința 
condamnatului CALIN Vitalie *****, liberarea condiționată de pedeapsă înainte de termen 
neispășit, conform sentinței de condamnare, și anume 2 (doi) ani, 8 (opt) luni și 15 
(cincisprezece) zile, cu obligarea lui CALIN Vitalie ***** ca în termenul de pedeapsă rămas 
neexecutat să nu-și schimbe domiciliul fără consimțământul organului competent și să participe 
la programe probaționale. 
-Sentinţa Judecătoriei Anenii Noi (sediul Central) nr.1-74/2020 din 19 ianuarie 2023, 
menținută prin Decizia Curții de Apel Chișinău nr.1a-329/2023 din 20.02.2025, în baza art. 287 
alin.(2) lit.a), b) și art.349 alin.(1/1) Cod penal, fiindu-i stabilită pedeapsa prin aplicarea 
prevederilor art. 84 alin. (1) Cod penal, pe termen de 1 (un) an şi 6 (șase) luni închisoare cu 
executarea în penitenciar de tip semiînchis. În conformitate cu art. 91 alin.(8) Cod penal, s-a 
anulat liberarea condiţionată de pedeapsă înainte de termen ce a fost stabilită lui CALIN Vitalie 
prin Încheierea Judecătoriei Chişinău (sediul Ciocana) din 07.05.2019 și în conformitate cu 
art.85 alin.(1) Cod penal, s-a adăugat parțial la pedeapsa aplicată, partea neexecutată a pedepsei 
stabilite de Sentinţa Judecătoriei Anenii Noi din 26.12.2013, fiindu-i stabilită lui CALIN Vitalie 
pedeapsa definitivă sub formă de 3 (trei) ani, 2 (două) luni şi 15 (cincisprezece) zile închisoare, 
cu executarea pedepsei în penitenciar de tip închis.
-Sentinţa Judecătoriei Anenii Noi (sediul Central) nr.1-162/2023 din 28.06.2024, 
menținută prin Decizia Curții de Apel Centru nr.1a-1000/2024 din 04.03.2025, în baza art. art. 42 
alin. (2), 187 alin. (2), lit. b, e), f) Cod penal, stabilindu-i-se pedeapsa închisorii pe termen de 5 
(cinci) ani și 6 (șase) luni, cu ispăşirea acesteia în penitenciar de tip semiînchis, fără aplicarea 
amenzii.
-Sentinţa Judecătoriei Anenii Noi (sediul Central) nr.1-124/2024 din 18 decembrie 2024, 
în baza art. 179 alin.(2) Cod penal, stabilindu-i-se pedeapsa închisorii pe termen de 1 (un) an, cu 
executarea pedepsei în penitenciar de tip semiînchis.
Reieșind din informația expusă, instanța de judecată apreciază că inculpatul CALIN Vitalie 
***** urmează a fi apreciat ca o persoană iresponsabilă și compromițătoare, deoarece fiind 
anterior condamnat la pedepse sub formă de închisoare cu executare reală, acesta a săvârșit din 
nou o infracțiune similară, prin aceasta demonstrând că nu a tras concluziile de rigoare privind 
necesitatea conformării normelor prohibitive ale dreptului penal, nu a conștientizat necesitatea 
corectării și reeducării, și în final, demonstrând că pedepsele aplicate anterior nu și-au atins 
scopul. Respectiv, cele indicate vor fi luate în considerare de instanța de judecată la aplicarea 
pedepsei în calitate de circumstanță care caracterizează personalitatea inculpatului.
Totodată, reieșind din conținutul caracteristicii nr.356 din 05.08.2024, eliberată de Primăria 
satului *****, se atestă că CALIN Vitalie ***** se caracterizează negativ, pe teritoriul localității 
a săvârșit mai multe infacțiuni și sunt înregistrate mai multe plângeri verbale din partea fostei 
soacre și concubine precum că provoacă conflicte. (f.d.179, vol. I)
Potrivit extrasului din cazierul contravențional, în perioada 01.01.2013–05.08.2024 în privința 
inculpatului CALIN Vitalie ***** au fost întocmite 18 de procese contravenționale, printre care 
se enumeră injuria, huliganism nu prea grav, vătămarea integrității corporale, ș.a. (f.d.166-167, 
vol.I)
Referitor la circumstanțele cauzei care atenuează ori agravează răspunderea, instanța de 
judecată reține următoarele:  
Procurorul GAINA Viorel în rechizitoriu, cât și acuzatorul de stat MICLEUȘANU Constantin, 
în pledoaria finală, nu au invocat existența circumstanțelor atenuante și/sau agravante care ar 
putea fi reținute la stabilirea pedepsei în privința inculpatului. 
Reieșind din cele expuse, instanța de judecată nu va reține la stabilirea pedepsei în privința 
inculpatului CALIN Vitalie ***** a careva circumstanțe atenuante și/sau agravante, prevăzute 
de art.art.76 și 77 Cod penal.
5.3. În conformitate cu art.151 alin.(4) Cod penal, în vigoare la data săvârșirii infracțiunii, cât și 
la momentul examinării cauzei penale, stabilește pedeapsă sub formă de închisoare de la 12 la 15 
ani.
Potrivit art.75 alin.(2) Cod penal, în cazul alternativelor de pedeapsă prevăzute pentru 
infracţiunea săvârșită, pedeapsa cu închisoare are un caracter excepţional şi se aplică atunci cînd 
gravitatea infracțiunilor şi personalitatea infractorului fac necesară aplicarea pedepsei cu 
închisoare, iar o altă pedeapsă este insuficientă şi nu şi-ar atinge scopul. O pedeapsă mai aspră, 
din numărul celor alternative prevăzute pentru săvârșirea infracțiunilor, se stabileşte numai în 
cazul în care o pedeapsă mai blândă, din numărul celor menţionate, nu va asigura atingerea 
scopului pedepsei. Caracterul excepţional la aplicarea pedepsei cu închisoare urmează a fi 
argumentat de către instanţa de judecată.
Reieșind din principiul individualizării pedepsei, potrivit prevederilor art.75-78 Cod penal, 
instanțele judecătorești în toate cazurile vor aplica o pedeapsă echitabilă, ținând cont de 
gravitatea infracțiunilor săvârşite, de motivul acesteia, de persoana celui vinovat şi de 
circumstanţele cauzei care atenuează sau agravează răspunderea, de influenţa pedepsei aplicate 
asupra corectării şi reeducării vinovatului, precum şi de condiţiile de viaţă ale familiei acestuia.
Cuantumul pedepsei, în afară de gravitatea infracțiunilor săvârşite, se stabileşte având în vedere 
persoana celui vinovat, care include date privind gradul de dezvoltare psihică, situaţia materială, 
familială sau socială, prezenţa sau lipsa antecedentelor penale, comportamentul inculpatului până 
sau după săvârşirea infracțiunilor, deci este vorba de personalitatea infractorului.
Pedeapsa şi modalitatea de executare a acesteia trebuie individualizate în aşa fel încât 
inculpatul să se convingă de necesitatea respectării legii penale şi evitarea în viitor a săvârșirii 
unor fapte similare.
5.4. Reieşind din principiul individualizării pedepsei, potrivit prevederilor art.75-78 Cod penal, 
instanţele judecătoreşti în toate cazurile vor aplica o pedeapsă echitabilă, ținând cont de 
gravitatea infracţiunii săvârşite, de motivul acesteia, de persoana celui vinovat şi de 
circumstanţele cauzei care atenuează sau agravează răspunderea, de influenţa pedepsei aplicate 
asupra corectării şi reeducării vinovatului, precum şi de condiţiile de viaţă ale familiei acestuia.
Cuantumul pedepsei, în afară de gravitatea infracţiunii săvârşite, se stabileşte având în vedere 
persoana celui vinovat, care include date privind gradul de dezvoltare psihică, situaţia materială, 
familială sau socială, prezenţa sau lipsa antecedentelor penale, comportamentul inculpatului până 
sau după săvârşirea infracţiunii, deci este vorba de personalitatea infractorului.
Pedeapsa şi modalitatea de executare a acesteia trebuie individualizate în aşa fel încât 
inculpatul să se convingă de necesitatea respectării legii penale şi evitarea în viitor a săvârşirii 
unor fapte similare.
5.5. Reieșind din circumstanțele stabilite în speță, având în vedere faptul că art.151 alin.(4) Cod 
penal, în vigoare la data săvârșirii infracțiunii, cât și la momentul examinării cauzei penale, 
stabilește doar o categorie de pedeapsă principală, și anume sub formă de închisoare, instanţa de 
judecată consideră oportun de a-i stabili lui CALIN Vitalie ***** pentru fapta comisă, o 
pedeapsă sub formă de închisoare pentru comiterea de către acesta a infracţiunii prevăzute de 
art.151 alin.(4) Cod penal.
5.6. Conducându-se de criteriile de stabilire a pedepsei analizate în pct.5.2. al prezentei 
sentințe, reieșind din caracterul infracțiunii săvârșite, care, potrivit art.16 alin.(5) Cod penal, face 
parte din categoria infracțiunilor deosebit de grave, de personalitatea inculpatului care anterior a 
fost condamnat de mai multe ori, fiindu-i aplicate pedepse sub formă de închisoare cu executare 
reală, inculpatul fiind condamnat inclusiv pentru comiterea infracțiunii similare cu cea pentru 
care a fost dedus judecății în prezenta speță, acesta săvârșind din nou o infracțiune intenționată, 
de faptul că în privința acestuia nu au fost reținute careva circumstanțe atenuante, de faptul că se 
caracterizează negativ la locul de trai, instanța de judecată apreciază că în privința inculpatului 
CALIN Vitalie *****, pentru comiterea de către acesta a infracțiunii prevăzute art.151 alin.(4) 
Cod penal, este echitabilă aplicarea unei pedepse sub formă de închisoare pe un termen de 13 
(treisprezece) ani.
5.7. Potrivit prevederilor art.72 alin.(4) Cod penal, în penitenciare de tip închis execută 
pedeapsa persoanele condamnate la închisoare pentru infracţiuni deosebit de grave şi excepţional 
de grave. 
Având în vedere că inculpatul CALIN Vitalie ***** a fost condamnat pentru comiterea unei 
infracțiuni ce face parte din categoria infracțiunilor deosebit de grave, acesta urmează să execute 
pedeapsa sub formă de închisoare în penitenciar de tip închis.
5.8. Potrivit art.84 alin.(4) Cod penal, conform prevederilor alin.(1)–(3) se stabileşte pedeapsa 
şi în cazul în care, după pronunţarea sentinţei, se constată că persoana condamnată este vinovată 
şi de comiterea unei alte infracţiuni săvîrşite înainte de pronunţarea sentinţei în prima cauză. În 
acest caz, în termenul pedepsei se include durata pedepsei executate, complet sau parţial, în baza 
primei sentinţe.
Potrivit materialelor cauzei penale, cât și potrivit scrisorilor expediate de către Penitenciarul 
nr.13-Chișinău, Penitenciarul nr.8-Bender și Penitenciarul nr.12-Bender, se atestă că inculpatul 
CALIN Vitalie ***** a fost anterior condamnat prin:
- Sentinţa Judecătoriei Anenii Noi (sediul Central) nr.1-74/2020 din 19 ianuarie 2023, 
menținută prin Decizia Curții de Apel Chișinău nr.1a-329/2023 din 20.02.2025, în baza art. 287 
alin.(2) lit.a), b) și art.349 alin.(1/1) Cod penal, fiindu-i stabilită pedeapsa prin aplicarea 
prevederilor art. 84 alin. (1) Cod penal, pe termen de 1 (un) an şi 6 (șase) luni închisoare cu 
executarea în penitenciar de tip semiînchis. În conformitate cu art. 91 alin.(8) Cod penal, s-a 
anulat liberarea condiţionată de pedeapsă înainte de termen ce a fost stabilită lui CALIN Vitalie 
prin Încheierea Judecătoriei Chişinău (sediul Ciocana) din 07.05.2019 și în conformitate cu 
art.85 alin.(1) Cod penal, s-a adăugat parțial la pedeapsa aplicată, partea neexecutată a pedepsei 
stabilite de Sentinţa Judecătoriei Anenii Noi din 26.12.2013, fiindu-i stabilită lui CALIN Vitalie 
pedeapsa definitivă sub formă de 3 (trei) ani, 2 (două) luni şi 15 (cincisprezece) zile închisoare, 
cu executarea pedepsei în penitenciar de tip închis.
- Sentinţa Judecătoriei Anenii Noi (sediul Central) nr.1-162/2023 din 28.06.2024, menținută 
prin Decizia Curții de Apel Centru nr.1a-1000/2024 din 04.03.2025, în baza art. art. 42 alin. (2), 
187 alin. (2), lit. b, e), f) Cod penal, stabilindu-i-se pedeapsa închisorii pe termen de 5 (cinci) ani 
și 6 (șase) luni, cu ispăşirea acesteia în penitenciar de tip semiînchis, fără aplicarea amenzii.
- Sentinţa Judecătoriei Anenii Noi (sediul Central) nr.1-124/2024 din 18 decembrie 2024, în 
baza art. 179 alin.(2) Cod penal, stabilindu-i-se pedeapsa închisorii pe termen de 1 (un) an, cu 
executarea pedepsei în penitenciar de tip semiînchis.
Totodată, instanța de judecată atestă că inculpatul CALIN Vitalie ***** a comis fapta pentru 
care a fost pus sub acuzare în prezenta cauză penală în noaptea din 05 februarie 2024 spre 06 
februarie 2024, adică înainte de condamnarea acestuia prin Sentinţa Judecătoriei Anenii Noi 
(sediul Central) nr.1-74/2020 din 19 ianuarie 2023, menținută prin Decizia Curții de Apel 
Chișinău nr.1a-329/2023 din 20.02.2025; Sentinţa Judecătoriei Anenii Noi (sediul Central) nr.1-
162/2023 din 28.06.2024, menținută prin Decizia Curții de Apel Centru nr.1a-1000/2024 din 
04.03.2025 și Sentinţa Judecătoriei Anenii Noi (sediul Central) nr.1-124/2024 din 18 decembrie 
2024. Reieşind din cele menţionate, instanţa de judecată apreciază că în speţă este aplicabilă 
norma de la art.84 alin.(4) Cod penal cu stabilirea în privinţa inculpatului CALIN Vitalie ***** 
a unei pedepse definitive potrivit regulilor concursului de infracţiuni (art.84 alin.(1) – (3) Cod 
penal).
Având în vedere faptul că inculpatul CALIN Vitalie ***** fost anterior condamnat prin 
Sentinţa Judecătoriei Anenii Noi (sediul Central) nr.1-74/2020 din 19 ianuarie 2023, menținută 
prin Decizia Curții de Apel Chișinău nr.1a-329/2023 din 20.02.2025; Sentinţa Judecătoriei 
Anenii Noi (sediul Central) nr.1-162/2023 din 28.06.2024, menținută prin Decizia Curții de Apel 
Centru nr.1a-1000/2024 din 04.03.2025 și Sentinţa Judecătoriei Anenii Noi (sediul Central) nr.1-
124/2024 din 18 decembrie 2024, în temeiul art.art.84 alin.(1)-(4), prin cumul parțial al 
pedepsei aplicate inculpatului CALIN Vitalie ***** prin prezenta sentinţă (închisoare pe un 
termen de 13 (treisprezece) ani), şi pedepselor definitive aplicate prin Sentinţa Judecătoriei 
Anenii Noi (sediul Central) nr.1-74/2020 din 19 ianuarie 2023, menținută prin Decizia Curții de 
Apel Chișinău nr.1a-329/2023 din 20.02.2025 (închisoare pe un termen de 3 (trei) ani, 2 (două) 
luni şi 15 (cincisprezece) zile); Sentinţa Judecătoriei Anenii Noi (sediul Central) nr.1-162/2023 
din 28.06.2024, menținută prin Decizia Curții de Apel Centru nr.1a-1000/2024 din 04.03.2025 
(închisoare pe un termen de 5 (cinci) ani și 6 (șase) luni); Sentinţa Judecătoriei Anenii Noi 
(sediul Central) nr.1-124/2024 din 18 decembrie 2024 (închisoare pe un termen de 1 (un) an), i 
se stabilește lui CALIN Vitalie ***** pedeapsă definitivă sub formă de închisoare pe un 
termen de 16 (șaisprezece) ani, cu executarea pedepsei în penitenciar de tip închis. 
5.9. Potrivit art.395 alin.(1) pct.3) Cod de procedură penală, în dispozitivul sentinței de 
condamnare trebuie să fie arătată data de la care începe executarea pedepsei.
Potrivit informației nr.5/176 din 05.02.2025 prezentate de Penitenciarul nr.8-Bender și nr.5/843 
din 16.10.2025 prezentate de Penitenciarul nr.12-Bender, se atestă că CALIN Vitalie ***** 
execută pedeapsă privativă de libertate, fiind condamnat prin sentinţa Judecătoriei Anenii Noi 
(sediul Central) din 28.06.2024, în baza art. 187 alin. (2), lit. b, e), f) Cod penal, stabilindu-i-se 
pedeapsa închisorii pe termen de 5 (cinci) ani și 6 (șase) luni în penitenciar de tip semiînchis, 
fără aplicarea amenzii. Termenul executării pedepsei fiind calculat din momentul reținerii 
acestuia – 14.08.2024, cu includerea termenului în care a fost reținut: de la 13.12.2023 până la 
15.12.2023, precum și execută pedeapsa cu închisoarea, fiind condamnat prin Sentinţa 
Judecătoriei Anenii Noi (sediul Central) nr.1-74/2020 din 19 ianuarie 2023, menținută prin 
Decizia Curții de Apel Chișinău nr.1a-329/2023 din 20.02.2025, cât și prin Sentinţa Judecătoriei 
Anenii Noi (sediul Central) nr.1-124/2024 din 18 decembrie 2024. (f.d.244, vol.I; f.d.59, vol.II)
Termenul de executare a pedepsei definitive sub formă de închisoare, aplicat lui CALIN Vitalie 
***** prin prezenta sentință, urmează a fi calculat din momentul reținerii – 14 august 2024, cu 
includerea în acest termen a perioadei pedepsei executate efectiv de către condamnat.
Totodată, instanţa consideră necesar de a se expune vis-a-vis de necesitatea includerii în 
termenul de pedeapsă a perioadei în care CALIN Vitalie ***** s-a aflat în stare de reținere. 
Reieșind din conținutul Sentinţei Judecătoriei Anenii Noi (sediul Central) nr.1-162/2023 din 
28.06.2024, menținută prin Decizia Curții de Apel Centru nr.1a-1000/2024 din 04.03.2025, se 
atestă că CALIN Vitalie ***** s-a aflat în stare de reținere din data de 13.12.2023, până la data 
de 15.12.2023, inclusiv.
Conform prevederilor art.88 alin.(3) Cod penal,  timpul aflării persoanei sub arest preventiv 
până la judecarea cauzei se include în termenul închisorii (...). 
Potrivit pct.57 al Hotărârii Curții Constituționale nr.3 din 23.02.2016, constituie lipsire de 
libertate atât reținerea (Străisteanu şi alţii v. Moldova, nr. 4834/06, §§ 85-88, 7 aprilie 2009, sau 
Witold Litwa v. Polonia, nr.26629/95, 4 aprilie 2000), cât şi arestarea preventivă sau arestarea la 
domiciliu (Mancini v. Italia, nr. 44955/98, § 17; sau Nikolova v. Bulgaria (nr. 2), nr. 40896/98, § 
60 şi 74, 30 septembrie 2004).
În pct.2 lit.a) al dispozitivului aceleași hotărâri, Înalta Curte constat că (...) termenul arestului 
preventiv include timpul în care persoana 1) a fost reținută şi s-a aflat în arest preventiv; 2) a fost 
sub arest la domiciliu; 3) s-a aflat într-o instituţie medicală, la decizia instanţei de judecată, 
pentru expertiză în condiții de staționar, precum şi la tratament, în urma aplicării în privința ei a 
măsurilor de constrângere cu caracter medical.
În asemenea circumstanțe, instanța de judecată apreciază necesar ca în termenul executării 
pedepsei stabilit lui CALIN Vitalie ***** prin prezenta sentință, urmează a fi inclus termenul 
reținerii lui CALIN Vitalie ***** de la data de 13.12.2023, până la data de 15.12.2023, inclusiv.
5.10. Subsecvent, deși prin informația nr.5/843 din 16.10.2025 prezentate de Penitenciarul 
nr.12-Bender, s-a solicitat ca la pronunțarea sentinței în urma cumulării tuturor sentințelor în 
privința lui CALIN Vitalie *****, la stabilirea termenului definitiv de pedeapsă să fie luate în 
calcul termenul redus de 62 de zile prin încheierea Judecătoriei Căușeni (sediul Bender (Varnița) 
din 11.07.2025, în temeiul art.473/2-473/4 Cod de procedură penală, precum și termenul redus 
de 37 de zile, în baza art.238 Cod de executare, instanța va lăsa fără soluționare solicitarea 
respectivă, or, instanței de judecată nu i-au fost prezentate datele referitor la caracterul definitiv 
și irevocabil al încheierii Judecătoriei Căușeni (sediul Bender (Varnița) din 11.07.2025, și nu au 
fost prezentate datele din dosarul personal al condamnatului CALIN Vitalie *****, întru 
atestarea posibilității expunerii asupra solicitării înaintate.
MĂSURA PREVENTIVĂ
 
6.1. În conformitate cu prevederile art.395 alin.(1) pct.5) Cod de procedură penală, în 
dispozitivul sentinţei de condamnare trebuie să fie arătată dispoziţia privitoare la măsura 
preventivă ce se va aplica inculpatului până când sentinţa va deveni definitivă.
Conform art.329 alin.(1) Cod de procedură penală, la judecarea cauzei, instanţa, din oficiu sau 
la cererea părţilor şi ascultând opiniile acestora, este în drept să dispună aplicarea, înlocuirea sau 
revocarea măsurii preventive aplicate inculpatului.
Potrivit art.175 alin.(2) Cod de procedură penală, măsurile preventive sânt orientate spre a 
asigura buna desfășurare a procesului penal sau a împiedica bănuitul, învinuitul, inculpatul să se 
ascundă de urmărirea penală sau de judecată, spre aceea ca ei să nu împiedice stabilirea 
adevărului ori spre asigurarea de către instanță a executării sentinței.
Potrivit materialelor cauzei penale, pe parcursul urmării penale, în privința inculpatului CALIN 
Vitalie ***** nu a fost aplicată măsură preventivă.
Astfel, se atestă că la momentul pronunțării prezentei sentinţe, inculpatul nu se află sub efectul 
măsurilor de reprimare.
Reieşind din faptul că instanța de judecată a adoptat soluţia aplicării faţă de inculpatul CALIN 
Vitalie ***** a pedepsei sub formă de închisoare, cu executarea reală a acesteia, pentru a asigura 
executarea efectivă a acesteia, instanţa de judecată consideră necesar ca faţă de inculpatul 
CALIN Vitalie ***** să fie aplicată măsura preventivă ”arestarea preventivă”, cu calcularea 
termenului din momentul pronunțării prezentei sentințe, până la rămânerea definitivă a acesteia.
ACŢIUNEA CIVILĂ
7.1. Potrivit jurisprudenţei CtEDO (hotărârea Tonchev vs Bulgaria din 19.11.2009), Curtea a 
recunoscut încălcarea art.6 CEDO prin nesoluționarea acțiunii civile în procedura penală şi a 
statuat că, „... în situația în care sistemul intern permite reclamanților să introducă o acțiune 
civilă alăturată procesului penal, statul are obligația să se asigure că aceştia se bucură de 
garanțiile fundamentale prevăzute de art.6 ale Convenției pentru Apărarea Drepturilor Omului şi 
a Libertăţilor Fundamentale din 04 noiembrie 1950”.
Conform jurisprudenței CtEDO, (cauza Boldea vs. România 15.02.2007, nr. 19.997/02), dreptul 
la un proces echitabil, garantat de art.6 alin.1 din Convenție, înglobează, printre altele, dreptul 
părților la proces de a prezenta observațiile pe care le consideră relevante pentru cauza lor, acest 
drept nu poate fi considerat efectiv decât dacă aceste observații sunt într-adevăr „ascultate”, 
adică analizate temeinic de către instanța sesizată. Cu alte cuvinte, art.6 implică în special, în 
sarcina instanței, obligația de a proceda la o analiză efectivă a mijloacelor, argumentelor și 
propunerile de probe ale părților (vezi Perez vs. Franța (12.02.2004, nr. 47.287/99); și Van de 
Hurk vs. Olanda (19.04.1994).
Potrivit art.219 Cod de procedură penală, (1) Acţiunea civilă în procesul penal se intentează 
prin depunerea unei cereri, adresate procurorului sau instanţei de judecată, de către persoanele 
fizice sau juridice cărora le-au fost cauzate prejudicii materiale sau morale nemijlocit prin fapta 
(acţiunea sau inacţiunea) interzisă de legea penală sau în legătură cu săvîrşirea acesteia. (2) 
Persoanele fizice şi juridice cărora le-a fost cauzat prejudiciu nemijlocit prin acţiunile interzise 
de legea penală pot intenta o acţiune civilă privitor la despăgubire prin: 1) restituirea în natură a 
obiectelor sau a contravalorii bunurilor pierdute ori nimicite în urma săvîrşirii faptei interzise de 
legea penală; 2) compensarea cheltuielilor pentru procurarea bunurilor pierdute ori nimicite sau 
restabilirea calităţii, aspectului comercial, precum şi repararea bunurilor deteriorate; 3) 
compensarea venitului ratat în urma acţiunilor interzise de legea penală; 4) repararea 
prejudiciului moral sau, după caz, a daunei aduse reputaţiei profesionale. (3) Prejudiciul material 
se consideră legat de săvîrşirea acţiunii interzise de legea penală dacă el se exprimă în cheltuieli 
pentru: 1) tratamentul părţii vătămate şi îngrijirea acesteia; 2) înmormîntarea părţii vătămate; 3) 
plata sumelor de asigurare, indemnizaţiilor şi pensiilor; 4) executarea contractului de depozit al 
bunurilor. (4) La evaluarea cuantumului despăgubirilor materiale ale prejudiciului moral, instanţa 
de judecată ia în considerare suferinţele fizice ale victimei, gravitatea şi persistenţa suferinţelor 
psihice, inclusiv legate de incapacitatea de a se apăra pe sine ori alte persoane, prejudiciul 
agrement sau estetic, pierderea speranţei în viaţă, pierderea onoarei prin defăimare, suferinţele 
psihice provocate de decesul rudelor apropiate etc.
Potrivit art.221 alin.(1)-(2) Cod de procedură penală, acţiunea civilă în procesul penal se 
intentează în baza cererii scrise a părţii civile sau a reprezentantului ei în orice moment de la 
pornirea procesului penal pînă la terminarea cercetării judecătoreşti. Acţiunea civilă se intentează 
faţă de bănuit, învinuit, inculpat, faţă de o persoană necunoscută care urmează să fie trasă la 
răspundere sau faţă de persoana care poate fi responsabilă de acţiunile învinuitului, inculpatului. 
Potrivit art.19 Cod civil, repararea prejudiciului (1) În condițiile legii, persoana lezată într-un 
drept al ei sau într-un interes recunoscut de lege poate cere repararea integrală a prejudiciului 
patrimonial și nepatrimonial cauzat astfel. (2) Se consideră prejudiciu patrimonial cheltuielile pe 
care persoana lezată le-a suportat sau urmează să le suporte la restabilirea dreptului sau 
interesului recunoscut de lege încălcat, distrugerea sau deteriorarea bunurilor sale (daună reală), 
precum și profitul ratat ca urmare a încălcării dreptului sau interesului recunoscut de lege (profit 
ratat). (3) Se consideră prejudiciu nepatrimonial (prejudiciu moral) suferințele fizice și psihice, 
precum și diminuarea calității vieții. În cazul vătămării sănătății, prejudiciul nepatrimonial 
cuprinde, de asemenea, pierderea sau diminuarea unei capacități a corpului uman (prejudiciu 
biologic). (4) Pierderea șansei se repară doar dacă ea constă în dispariția actuală și certă a unei 
eventualități favorabile. Mărimea acestui prejudiciu corespunde șansei pierdute și nu poate fi 
egală cu avantajul care ar fi rezultat din șansă dacă ea se materializa. (5) Repararea prejudiciului 
presupune repunerea persoanei lezate în situația în care s-ar fi aflat dacă prejudiciul nu se 
producea. (6) În locul reparării prejudiciului patrimonial conform alin. (2) și (5), persoana lezată 
poate cere de la cel care răspunde de prejudiciu recuperarea întregului profit pe care acesta l-a 
obținut în legătură cu cauzarea prejudiciului. Această regulă se aplică doar dacă legea ori 
contractul prevede o asemenea formă de determinare a prejudiciului patrimonial sau dacă 
aplicarea unei asemenea forme de determinare a prejudiciului patrimonial este rezonabilă în 
împrejurările cazului.
Potrivit art.1998 alin.(1) Cod civil, cel care acţionează faţă de altul în mod ilicit, cu vinovăţie 
este obligat să repare prejudiciul patrimonial, iar în cazurile prevăzute de lege, şi prejudiciul 
moral cauzat prin acţiune sau omisiune.
Conform art.2031 Cod civil, răspunderea în caz de deces al persoanei vătămate (1) În cazul 
decesului persoanei ca urmare a vătămării grave a integrităţii corporale sau a altei vătămări a 
sănătăţii, dreptul la despăgubire pentru pierderea întreținătorului îl au: a) persoanele inapte de 
muncă, care erau întreţinute de defunct sau care, la data decesului acestuia, aveau dreptul la 
întreţinere; b) copilul persoanei născut după decesul ei; c) unul dintre părinţii, soţul sau un alt 
membru al familiei defunctului, indiferent dacă este apt pentru muncă sau nu, care nu lucrează şi 
îngrijeşte de copiii, fraţii şi surorile care erau întreţinuţi de defunct şi care nu au împlinit vîrsta de 
14 ani sau care, deşi au împlinit o astfel de vîrstă, au nevoie de îngrijire din cauza sănătăţii, 
conform avizului organelor medicale abilitate; d) persoanele care erau întreţinute de defunct şi 
care au devenit inapte pentru muncă pe parcursul a 5 ani de la decesul lui. (2) Dreptul la 
despăgubire pentru pierderea întreținătorului se recunoaşte: a) minorilor, pînă la împlinirea 
vîrstei de 18 ani; b) elevilor şi studenţilor care au împlinit 18 ani, pînă la finalizarea studiilor (cu 
excepţia studiilor efectuate la secţia fără frecvenţă) în instituţii de învăţămînt, dar cel mult pînă la 
împlinirea vîrstei de 23 de ani; c) femeilor care au împlinit vîrsta de 55 de ani şi bărbaţilor care 
au împlinit vîrsta de 60 ani – pe viaţă; d) persoanelor cu dizabilităţi; e) unuia dintre părinţi, 
soţului sau unui alt membru al familiei defunctului, ce îngrijeşte de copiii, fraţii şi surorile care 
erau întreţinuţi de defunct, pînă la împlinirea vîrstei de 14 ani sau pînă la îmbunătăţirea stării 
sănătăţii, confirmată prin aviz de organele medicale abilitate. (3) La stabilirea despăgubirii se va 
ține seama de nevoile persoanei îndreptățite, precum și de veniturile pe care, în mod normal, 
defunctul le-ar fi avut pe perioada pentru care se acordă despăgubirea. Dispozițiile art. 2028-
2030 se aplică în mod corespunzător. (4) Persoanele obligate să repare prejudiciul cauzat prin 
deces vor fi ţinute să compenseze şi cheltuielile de înmormîntare necesare, ţinînd cont de statutul 
social al defunctului şi de obiceiurile locale, persoanei care le-a suportat.
În corespundere cu prevederile art.2036 Cod civil, (1) În cazul în care persoanei i s-a cauzat un 
prejudiciu moral prin fapte ce atentează la drepturile ei personale nepatrimoniale, precum şi în 
alte cazuri prevăzute de lege, instanţa de judecată are dreptul să oblige persoana responsabilă la 
reparaţia prejudiciului prin plata de despăgubiri. (2) Prejudiciul moral se repară indiferent de 
existenţa şi întinderea prejudiciului patrimonial.
Potrivit art.2037 Cod civil, (1) mărimea despăgubirii pentru prejudiciu moral se determină de 
către instanța de judecată în funcție de caracterul și gravitatea prejudiciului moral cauzat 
persoanei vătămate, de gradul de vinovăție a autorului prejudiciului, dacă vinovăția este o 
condiție a răspunderii, și de măsura în care această despăgubire poate aduce satisfacție echitabilă 
persoanei vătămate. (2) Caracterul și gravitatea prejudiciului moral le apreciază instanța de 
judecată, luînd în considerare circumstanțele în care a fost cauzat prejudiciul, restrîngerea 
posibilităților de viață familială și socială, precum și statutul social al persoanei vătămate. (3) La 
determinarea despăgubirii, instanța de judecată va tinde să acorde o despăgubire care, pe de o 
parte, are o mărime comparabilă cu cea acordată în mod obișnuit în împrejurări similare și, pe de 
altă parte, ia în cont particularitățile cazului.
Tragerea la răspundere civilă poate avea loc cu respectarea cumulativă a următoarelor condiții: 
infracţiunea să fi produs prejudiciul; între infracţiunea săvârșită şi prejudiciul reclamat să existe 
un raport de cauzalitate; prejudiciul trebuie să fie cert; prejudicul să nu fi fost reparat; să existe 
manifestarea de voință a celui vătămat de a fi despăgubit.
7.2. Prin Ordonanța din 27.03.2024 (f.d.40, vol.I), emisă de către ofițerul superior de urmărire 
penală al SUP a IP Anenii Noi, inspector principal PANTILEI Alexandru, a fost dispus de a o 
recunoaște pe BAS Ludmila, în calitate de succesor de drept al părții vătămate GLAVA Vasile.
În cadrul ședinței de judecată din 05.02.2025, succesorul părții vătămate GLAVA Vasile, BAS 
Ludmila, a înaintat instanței de judecată o acțiune civilă prin care solicită de a încasa de la 
inculpatul CALIN Vitalie *****, în beneficiul succesorului părții vătămate BAS Ludmila, suma 
de 11 500,00 lei, cu titlu de prejudiciu material, și suma de 100 000 lei, cu titlu de prejudiciu 
moral. (f.d.237-238, vol.I)
În motivarea acțiunii civile indică că în cadrul urmării penale s-a constatat că în noaptea de 05 
februarie 2024 spre 06 februarie 2024, ora cu certitudine nu a fost posibil de stabilit, dându-și 
seama de caracterul prejudiciabil al acțiunilor sale, prevăzând urmările lor și dorind în mod 
conștient survenirea acestora, acționând cu intenție directă îndreptată spre atingerea scopului 
stabilit aflându-se la domiciliul din *****, pe care îl închiriau împreună cu victima GLAVA 
Vasile de la MÎȚU Alexandru, urmare a unui conflict avut cu victima GLAVA Vasile, 
intenționat i-a aplicat ultimului multiple lovituri cu mâinile și picioarele în regiunea capului și 
cutiei toracice pe stânga, cauzându-i ultimului conform raportului de expertiză medico-legală 
nr.202409C0010 din 03 aprilie 2024  următoarele leziuni corporale după cum urmează: Trauma 
cranio-cerebrală închisă - manifestată prin: plagă contuză, echimoze, excoriații, edem 
posttraumatic pe față; hemoragii în țesuturile moi pericraniene bilateral; hemoragie epidurală 
temporal pe dreapta (3,0 ml sânge lichid și închegat), fractura liniară bolții și bazei craniene pe 
dreapta; hemoragii subarahnoidiene bilateral focare de contuzie și hemoragii intracerebrale în 
emisferă dreaptă. Trauma toracică închisă, manifestată prin: echimoze, excoriații pe torace; 
hemoragii în hemidiafragmă stângă; fracturi indirecte ale coastelor IV-X pe stânga cu hemoragii 
în țesuturile moi adiacente. Leziunile corporale menționate au fost provocate intravital, 
concomitent sau într-un interval scurt de timp unele față de altele, cu circa 2-3 ore până la deces, 
și care în comun prezintă pericol pentru viață și în baza acestui criteriu se califică ca vătămare 
gravă a integrității corporale sau a sănătății și prezintă legătură cauzală cu survenirea decesului, 
prin acțiunilesale intenționate, CALIN Vitalie ***** săvârșind infracțiunea prevăzută de art.151 
alin.(4) Cod penal.
Astfel, în rezultatul acțiunilor infracționale ale inculpatului CALIN Vitalie *****, succesorului 
părții vătămate GLAVA Vasile, BAS Ludmila i-a fost cauzat un prejudiciu material, și anume 
pentru cheltuielile suportate pentru serviciile funerarii de înmormântare a părții vătămate 
GLAVA Vasile, în suma totală de 11 500 lei.
Totodată, în rezultatul acțiunilor inculpatului CALIN Vitalie *****, îndreptate împotriva părții 
vătămate GLAVA Vasile, și care au drept consecință și asupra succesorului părții vătămate BAS 
Ludmila, din motiv că partea vătămată îi era frate, aceasta a avut de suferit, fiindu-i cauzat 
prejudiciu moral estimat la suma totală de 100 000 lei.
Prin încheierea protocolară din 11.03.2025, BAS Ludmila a fost recunoscută în calitate de parte 
civilă, iar CALIN Vitalie ***** în calitate de parte civilmente responsabilă.
7.3. Referitor la prejudiciul material pretins de către succesorul părții vătămate GLAVA 
Vasile, BAS Ludmila, manifestat prin solicitarea încasării cheltuielilor de înmormântare, instanța 
de judecată reține următoarele:
Instanța de judecată menționează că reparația prejudiciului în procesul penal poate fi înfăptuită 
doar atunci când între fapta ilicită şi prejudiciu există un raport de cauzalitate, direct sau indirect. 
Este necesar ca prejudiciul să aibă o întindere determinată. Caracterul cert al prejudiciului 
înseamnă că acesta este un prejudiciu sigur, s-a produs în realitate, poate fi evaluat.
Instanța de judecată menționează că în cauză penală nr.2024250094, CALIN Vitalie ***** a 
fost dedus judecății pentru vătămarea intenţionată gravă a integrităţii corporale și a sănătăţii, 
acțiuni care au provocat decesul victimei GLAVA Vasile, pentru ce a și fost recunoscut vinovat.
În calitate de probă întru susținerea poziției privind încasarea prejudiciului material manifestat 
prin solicitarea încasării cheltuielilor de înmormântare, la acțiunea civilă a fost anexat înscrisul 
ștampilat de ÎI ”Bumbu Sergiu” și datat cu 09.02.2024, din conținutul căreia se atestă că BAS 
Ludmila a suportat cheltuieli pentru înmormântarea lui GLAVA Vasile, d.n.*****, în mărime de 
11 500 lei. (f.d.236; 239, vol.I)
Instanța de judecată apreciază că această sumă este reală. Respectiv, având în vedere că prin 
înaintarea acțiunii civile privind încasarea cheltuielilor legate de înmormântare cu titlu de 
prejudiciu material, BAS Ludmila nu urmărește o îmbogățire fără just temei, instanța de judecată 
apreciază întemeiată acțiunea civilă înaintată, și respectiv consideră necesar de a încasa din 
contul lui CALIN Vitalie *****, în beneficiul succesorului părții vătămate BAS Ludmila, suma 
totală de 11 500 (unsprezece mii cinci sute) lei, cu titlu de compensare a prejudiciului material 
suportat pentru înmormântarea persoanei decedate GLAVA Vasile, în urma cauzării vătămărilor 
intenționate grave a integrității corporale și sănătății de către inculpatul CALIN Vitalie *****, 
care au provocat decesul părții vătămate. 
7.4. Cu referire la prejudiciul moral pretins de către succesorul părții vătămate GLAVA Vasile, 
BAS Ludmila, instanţa de judecată reţine următoarele.
Aprecierea prejudiciului moral se face în funcție de circumstanţele cauzei, unde este necesar să 
se ia în considerare valoarea nepatrimonială lezată, însemnătatea pe care o are această valoare 
pentru persoana vătămată. 
Aprecierea cuantumului prejudiciului moral cauzat victimei, urmează a fi apreciat de către 
instanţa de judecată după intima convingere, care se întemeiază pe examinarea tuturor probelor 
în ansamblu şi în funcţie de circumstanţele cauzei. 
Prin urmare, având în vedere că în privinţa părţii vătămate GLAVA Vasile a fost comisă o 
infracţiune şi aceasta a decedat, care a afectat puternic starea morală a rudelor, îndeosebi a 
succesorului acesteia, fapt ce deja provoacă un stres, anxietate şi frustrare prin însăşi fapta 
comisă, ţinând cont că aceasta a fost victima une infracţiuni, perturbând modul de viaţă în mod 
evident al rudelor apropiate, dar concomitent şi de faptul că urmarea a survenit în mod 
intenţionat, instanţa va admite integral pretenţiile acesteia de încasare a prejudiciului moral, ce 
astfel va corespunde practicii Curţii Europene a Drepturilor Omului.
Or, în subsidiar, instanţa concretizează că art. 6 § 1 din Convenţie este aplicabil unei plângeri 
cu constituire de parte civilă (cauza Perez împotriva Franţei (Marea Cameră), §§ 70-71), dar cu 
excepţia cazului în care acţiunea civilă iniţiată are scop punitiv sau este făcută cu titlu de 
răzbunare personală (cauzele Sigalas împotriva Greciei, § 29; Mihova împotriva Italiei (dec.).
Astfel, instanța de judecată consideră că, doar prin stabilirea pedepsei penale inculpatului, 
partea civilă nu va fi satisfăcută şi nu se vor compensa suferințele suportate de către aceasta, iar 
din acest motiv, instanţa îl va obliga pe inculpat să achite mijloace băneşti părţii civile BAS 
Ludmila, în cuantum de 100 000 lei, sumă estimată ca fiind accesibilă în raport cu prejudiciul 
material şi moral suportat de victimă, dar şi în raport proporţional cu acţiunile ilicite ale 
inculpatului CALIN Vitalie *****.
CORPURILE DELICTE 
8.1. Cu referire la prevederile art.385 alin.(1) pct.13), art.397 alin.(3) Cod de procedură penală, 
la adoptarea sentinţei, instanţa de judecată hotărăşte chestiunea cu privire la corpurile delicte.
Potrivit materialelor cauzei penale se atestă că prin Ordonanța din 14.11.2024, au fost 
recunoscute în calitate de corpuri delicte: un dinte, o geacă, un maiou de culoare deschisă, o 
pereche de adidași, anexate la materialele cauzei penale prin ordonanța din 14.11.2024, care au 
fost transmise spre păstrare în camera de păstrare a corpurilor delicte din cadrul IP Anenii Noi, 
conform chitanței nr.31/24 din 14.11.2024. (f.d. 88, vol.I)
Potrivit art.162 alin.(1) Cod de procedură penală, în cazul în care procurorul dispune încetarea 
urmăririi penale sau în cazul soluţionării cauzei în fond, se hotărăşte chestiunea cu privire la 
corpurile delicte. În acest caz: 1) uneltele care au servit la săvîrşirea infracţiunii vor fi confiscate 
şi predate instituţiilor respective sau nimicite; 2) obiectele a căror circulaţie este interzisă vor fi 
predate instituţiilor respective sau nimicite; 3) lucrurile care nu prezintă nici o valoare şi care nu 
pot fi utilizate vor fi distruse, iar în cazurile în care sînt cerute de persoane ori instituţii 
interesate, ele pot fi remise acestora; 4) banii şi alte valori dobîndite pe cale criminală sau asupra 
cărora au fost îndreptate acţiunile criminale se restituie proprietarului sau, după caz, se trec în 
venitul statului. Celelalte obiecte se predau proprietarilor legali, iar dacă aceştia nu sînt 
identificaţi, se trec în proprietatea statului. În caz de conflict referitor la apartenenţa acestor 
obiecte, litigiul se soluţionează în ordinea procedurii civile. Banii marcaţi, asupra cărora au fost 
îndreptate acţiunile criminale, se trec în venitul statului, iar echivalentul lor se restituie 
proprietarului de la bugetul de stat, Banii sau alte valori materiale utilizate din contul mijloacelor 
financiare alocate pentru activitatea specială de investigaţii, în scop de identificare a intenţiilor şi 
de verificare a sesizării cu privire la săvârşirea infracţiunii, se trec la bugetul de stat; 5) 
documentele care constituie corpuri delicte rămîn în dosar pe tot termenul de păstrare a lui sau, la 
solicitare, se remit persoanelor interesate; 6) obiectele ridicate de organul de urmărire penală, dar 
care nu au fost recunoscute corpuri delicte, se remit persoanelor de la care au fost ridicate.
Reieșind din faptul că la materialele cauzei nu sunt probe ce ar demonstra că corpurile delicte: 
un dinte, o geacă, un maiou de culoare deschisă, o pereche de adidași anexate la materialele 
cauzei penale prin ordonanța din 14.11.2024, care au fost transmise spre păstrare în camera de 
păstrare a corpurilor delicte din cadrul IP Anenii Noi, conform chitanței nr.31/24 din 14.11.2024, 
ar prezenta o valoare economică sau ar putea fi utilizate într-un scop legal, instanța de judecată 
apreciază că acestea urmează a fi nimicite din momentul devenirii irevocabile a prezentei 
sentințe.
CHELTUIELI JUDICARE
9.1. În conformitate cu prevederile art.385 alin.(1) pct.14) Cod de procedură penală, la 
adoptarea sentinţei, instanţa de judecată soluţionează chestiuni privind cine şi în ce proporţie 
trebuie obligat să plătească cheltuielile judiciare.
În pledoaria finală acuzatorul de stat MICLEUȘANU Constantin, a solicitat de a încasa din 
contul inculpatului CALIN Vitalie *****, în beneficiul statului, a sumei totale de 28 604 
(douăzeci și opt mii șase sute patru lei, 00 bani) lei, cu titlu de cheltuieli judiciare suportate 
pentru întocmirea Raportului de expertiză judiciară nr. 202405O0112 din 31.05.2024, Raportului 
de expertiză judiciară nr. 202409C0010 din 03.04.2024 și Raportului de expertiză judiciară 
nr.202405O0227 din 02.10.2024.
Conform art.227 alin.(1) și (2) Cod de procedură penală, cheltuielile judiciare sunt cheltuielile 
suportate potrivit legii pentru asigurarea bunei desfăşurări a procesului penal. Cheltuielile 
judiciare cuprind sumele: plătite sau care urmează a fi plătite martorilor, părţii vătămate, 
reprezentanţilor lor, experţilor, specialiştilor, interpreţilor, traducătorilor şi asistenţilor 
procedurali; cheltuite pentru păstrarea, transportarea şi cercetarea corpurilor delicte; care 
urmează a fi plătite pentru acordarea asistenţei juridice garantate de stat; cheltuite pentru 
restituirea contravalorii obiectelor deteriorate sau nimicite în procesul de efectuare a expertizei 
sau de reconstituire a faptei; cheltuite în legătură cu efectuarea acţiunilor procesuale în cauza 
penală. Cheltuielile judiciare se plătesc din sumele alocate de stat dacă legea nu prevede altă 
modalitate.
Potrivit art.228 alin.(1) Cod de procedură penală, în modul prevăzut de legea procesuală penală, 
din sumele alocate de stat vor fi compensate următoarele cheltuieli judiciare suportate de către 
martori, partea vătămată, partea civilă, asistenţii procedurali, interpreţi, traducători, experţi, 
specialişti, reprezentanţii legali ai părţii vătămate, ai părţii civile: 1) cheltuielile făcute în legătură 
cu prezentarea la citare în organul de urmărire penală şi în instanţă; 2) cheltuielile de cazare;  3) 
salariul mediu pentru toată perioadă de participare în procesul penal; 4) cheltuielile de reparare, 
restabilire a obiectelor care au fost deteriorate în urma utilizării lor în cadrul acţiunilor 
procesuale la cererea organului de urmărire penală sau a instanţei. (2) Organele, întreprinderile, 
instituţiile şi organizaţiile de stat sânt obligate să păstreze salariul mediu pentru toată perioada de 
timp în care partea vătămată, reprezentantul ei legal, asistentul procedural, interpretul, 
traducătorul, specialistul, expertul, martorul au participat în procesul penal la citarea organului 
de urmărire penală sau a instanţei. (3) Expertului şi specialistului li se recuperează, de asemenea, 
costul materialelor care le aparţin şi care au fost utilizate pentru executarea însărcinării 
respective. (4) Expertul, specialistul, interpretul, traducătorul au dreptul la recompensă pentru 
executarea obligaţiilor, afară de cazurile când le-au executat în cadrul unei însărcinări de 
serviciu. (5) Cheltuielile suportate de persoanele menţionate la alin.(1) vor fi recuperate la 
cererea acestora în baza unei hotărâri a organului de urmărire penală sau a instanţei în mărimea 
stabilită de legislaţia în vigoare.
Conform prevederilor art.229 Cod de procedură penală (1) Cheltuielile judiciare sânt suportate 
de condamnat sau sânt trecute în contul statului. (2) Instanţa de judecată poate obliga 
condamnatul să recupereze cheltuielile judiciare, cu excepţia sumelor plătite interpreţilor, 
traducătorilor, precum şi apărătorilor în cazul asigurării inculpatei cu avocat care acordă asistenţă 
juridică garantată de stat, atunci cînd aceasta o cer interesele justiţiei şi condamnatul nu dispune 
de mijloacele necesare. Achitarea cheltuielilor judiciare poate fi suportată şi de condamnatul care 
a fost eliberat de pedeapsă sau căruia i-a fost aplicată pedeapsă, precum şi de persoana în privinţa 
căreia urmărirea penală a fost încetată pe temeiuri de nereabilitare. (3) Instanţa poate elibera de 
plata cheltuielilor judiciare, total sau parţial, condamnatul sau persoana care trebuie să suporte 
cheltuielile judiciare în caz de insolvabilitate a acestora sau dacă plata cheltuielilor judiciare 
poate influenţa substanţial asupra situaţiei materiale a persoanelor care se află la întreţinerea lor. 
(4) În cazul condamnării câtorva persoane în aceeaşi cauză, cheltuielile judiciare se repartizează 
în dependenţă de vinovăţia, gradul de răspundere şi situaţia materială a fiecăreia din ele. (5) În 
cazul încetării urmăririi penale în urma împăcării părţii vătămate cu învinuitul, inculpata, instanţa 
de judecată poate trece cheltuielile judiciare în sarcina părţii vătămate, a învinuitului, inculpatei 
sau numai a uneia din părţi. (6) În caz de deces al condamnatului până la intrarea în vigoare a 
sentinţei, cheltuielile judiciare nu pot fi puse în sarcina succesorilor lui. (7) În cazul 
condamnaţilor minori, pot fi obligaţi la achitarea cheltuielilor judiciare părinţii sau tutorii 
minorului condamnat dacă se constată că ei au avut neajunsuri serioase la îndeplinirea 
obligaţiilor lor faţă de minor.
Instanța de judecată menționează că conform prevederilor art.143 Cod de procedură penală 
expertiza se dispune şi se efectuează, în mod obligatoriu, pentru constatarea: 1) cauzei morţii; 2) 
gradului de gravitate şi a caracterului vătămărilor integrităţii corporale;  3) stării psihice şi fizice 
a bănuitului, învinuitului, inculpatei – în cazurile în care apar îndoieli cu privire la starea de 
responsabilitate sau la capacitatea lor de a-şi apăra de sine stătător drepturile şi interesele 
legitime în procesul penal; 3/1) stării psihice şi fizice a persoanei în privinţa căreia se reclamă că 
s-au comis acte de tortură, tratamente inumane sau degradante; 4) vârstei bănuitului, învinuitului, 
inculpatei sau părţii vătămate – în cazurile în care această circumstanţă are importanţă pentru 
cauza penală, iar documentele ce confirmă vârsta lipsesc sau prezintă dubiu; 5) stării psihice sau 
fizice a părţii vătămate, martorului dacă apar îndoieli în privinţa capacităţii lor de a percepe just 
împrejurările ce au importanţă pentru cauza penală şi de a face declaraţii despre ele, dacă aceste 
declaraţii ulterior vor fi puse, în mod exclusiv sau în principal, în baza hotărârii în cauza dată; 6) 
altor cazuri când prin alte probe nu poate fi stabilit adevărul în cauză.
Prin ordonanța din 15.04.2024, emisă de către ofițerul de urmărire penală al SUP al IP Aneni 
Noi, inspector principal PANTELEI Alexandru, a fost dispusă efectuarea expertizei biologice. 
(f.d.92, vol.I)
Astfel, de către experții judiciari BUJOR Mihaela și BOLDESCU Ninel, din cadrul Centrului 
de Medicină-Legală a Ministerului Sănătății, a fost întocmit Raportul de expertiză judiciară 
nr.202405O0112 din 31.05.2024 (f.d.96-100 vol. I), fiind suportate cheltuieli în mărime de 5 
180,00 (cinci mii o sută optzeci lei, 00 bani) lei. (f.d.100, vol.I)
Prin Ordonanța din 07.02.2024, emisă de către ofițerul urmărire penală al SUP a IP Anenii Noi, 
inspector principal PANTELEI Alexandru, a fost dispusă efectuarea expertizei medico-legale. 
(f.d.103, vol.I)
Astfel, de către expertul judiciar GOMZICOVA Antonina, din cadrul Centrului de Medicină-
Legală a Ministerului Sănătății, a fost întocmit Raportul de expertiză judiciară nr.202409C0010 
din 03.04.2024 (f.d.107-113 vol.I), fiind suportate cheltuieli în mărime de 4 548,00 (patru mii 
cinci sute patruzeci și opt, 00 bani) lei. (f.d.111 verso, vol.I)
Prin ordonanța din 15.08.2024, emisă de către ofițerul de urmărire penală al SUP al IP Aneni 
Noi, inspector principal PANTELEI Alexandru, a fost dispusă efectuarea expertizei genetice. 
(f.d.120, vol.I)
Astfel, de către experții judiciari BUJOR-MOCANU Mihaela și PĂDURE Adelina, din cadrul 
Centrului de Medicină-Legală a Ministerului Sănătății, a fost întocmit Raportul de expertiză 
judiciară nr.202405O0227 din 02.10.2024 (f.d.122-125, vol. I), fiind suportate cheltuieli în 
mărime de 18 876,00 (optsprezece mii opt sute șaizeci și șase lei, 00 bani) lei. (f.d.125 verso 
vol.I)
Astfel, instanța de judecată constată că la etapa urmăririi penale pentru efectuarea expertizelor 
nominalizate supra au fost suportate cheltuieli judiciare în sumă totală de 28 604 (douăzeci și opt 
mii șase sute patru lei, 00 bani) lei.
În acest sens, instanța de judecată reține că urmărirea penală ocazionează efectuarea de 
cheltuieli pentru întocmirea şi transmiterea actelor de procedura, pentru administrarea probelor si 
conservarea mijloacelor materiale de probă. În cheltuielile ocazionate de administrarea probelor 
se includ şi sumele pentru retribuția cuvenită experţilor si interpreților pentru serviciul care l-au 
adus justiţiei. 
Efectuarea cheltuielilor judiciare într-o cauză penală este provocată de săvârşirea unei 
infracţiuni, care impune desfăşurarea urmăririi pentru aplicarea legii penale celui ce a comis 
infracțiunea. Ca urmare, cheltuielile judiciare sunt imputabile inculpatului condamnat pentru 
săvârşirea infracţiunii, temeiul juridic fiind vinovăţia sa infracţ*****ală, deoarece fără săvârşirea 
infracţiunii astfel de cheltuieli nu s-ar fi efectuat.
Obligaţia inculpatului de a suporta cheltuielile judiciare este principală şi integrală: întrucât 
săvârşirea unei infracţiuni atrage în mod inevitabil desfăşurarea urmăririi penale și a judecării 
cauzei, pentru a i se aplica pedeapsa infractorului, obligaţia de a suporta cheltuielile judiciare îi 
revine în principal acestuia.
Mai mult decât atât, alin.(2) al art.143 din Codul de procedură penală, care prevedea că „Plata 
expertizelor judiciare efectuate în cazurile prevăzute la alin.(1) se face din contul mijloacelor 
bugetului de stat”, a fost abrogat prin Legea pentru modificarea și completarea unor acte 
legislative nr.316 din 22.12.2017, în vigoare din 09.02.2018.
Prezenta cauză penală a fost examinată după adoptarea acestei Legi menționate supra, 
respectiv, instanța de judecată consideră necesar de a încasa de la CALIN Vitalie *****, în 
beneficiul statului Republica Moldova, suma totală de 28 604 (douăzeci și opt mii șase sute patru 
lei, 00 bani) lei, cu titlu de cheltuieli judiciare suportate pentru întocmirea Raportului de 
expertiză judiciară nr. 202405O0112 din 31.05.2024, Raportului de expertiză judiciară nr. 
202409C0010 din 03.04.2024 și Raportului de expertiză judiciară nr.202405O0227 din 
02.10.2024.
9. În baza celor expuse, în conformitate cu prevederile art.art.162, 219-221, 227-229, 341, 384, 
385, 389, 392-395, 397, 402 alin.(1) Cod de procedură penală, instanța de judecată,
H O T Ă R Ă Ş T E :
CALIN Vitalie ***** se recunoaște vinovat de comiterea infracțiunii prevăzute de art.151 
alin.(4) Cod penal al Republicii Moldova, şi i se aplică pedeapsă sub formă de închisoare pe un 
termen de 13 (treisprezece) ani.
În temeiul art. 84 alin.(4) Cod penal, prin cumul parțial al pedepsei aplicate inculpatului 
CALIN Vitalie ***** prin prezenta sentinţă (închisoare pe un termen de 13 (treisprezece) ani), şi 
pedepselor definitive aplicate prin Sentinţa Judecătoriei Anenii Noi (sediul Central) nr.1-74/2020 
din 19 ianuarie 2023, menținută prin Decizia Curții de Apel Chișinău nr.1a-329/2023 din 
20.02.2025 (închisoare pe un termen de 3 (trei) ani, 2 (două) luni şi 15 (cincisprezece) zile); 
Sentinţa Judecătoriei Anenii Noi (sediul Central) nr.1-162/2023 din 28.06.2024, menținută prin 
Decizia Curții de Apel Centru nr.1a-1000/2024 din 04.03.2025 (închisoare pe un termen de 5 
(cinci) ani și 6 (șase) luni); Sentinţa Judecătoriei Anenii Noi (sediul Central) nr.1-124/2024 din 
18 decembrie 2024 (închisoare pe un termen de 1 (un) an), i se stabilește lui CALIN Vitalie 
***** pedeapsă definitivă sub formă de închisoare pe un termen de 16 (șaisprezece) ani, cu 
executarea pedepsei în penitenciar de tip închis.
Termenul de executare a pedepsei definitive sub formă de închisoare, aplicat lui CALIN Vitalie 
***** prin prezenta sentință, urmează a fi calculat din momentul reținerii – 14 august 2024, cu 
includerea în acest termen a perioadei pedepsei executate efectiv de către inculpat.
În termenul executării pedepsei stabilit lui CALIN Vitalie ***** prin prezenta sentință, 
urmează a fi inclus termenul reținerii lui CALIN Vitalie ***** de la data de 13.12.2023, până la 
data de 15.12.2023.
Se aplică în privința inculpatului CALIN Vitalie ***** măsura preventivă „arestarea 
preventivă”, cu calcularea termenului din momentul pronunțării prezentei sentințe, până la 
rămânerea definitivă a acesteia.
Hotărârea privind măsura preventivă este executorie din momentul pronunțării sentinței.
Se admite integral acțiunea civilă înaintată de către succesorul părții vătămate GLAVA Vasile, 
BAS Ludmila, în partea încasării prejudiciului material suportat pentru serviciile funerarii de 
înmormântare a părții vătămate.
Se încasează de la CALIN Vitalie *****, IDNP *****, în beneficiul Ludmilei BAS, IDNP 
*****, suma de 11 500,00 (unsprezece mii cinci sute lei, 00 bani) lei, cu titlu de prejudiciu 
material.
Se admite integral acțiunea civilă înaintată de către succesorul părții vătămate GLAVA Vasile, 
BAS Ludmila, în partea încasării prejudiciului moral.
Se încasează de la CALIN Vitalie *****, IDNP *****, în beneficiul Ludmilei BAS, IDNP 
*****, suma de 100 000,00 (una sută mii lei, 00 bani) lei, cu titlu de prejudiciu moral.
Corpurile delicte: un dinte, o geacă, un maiou de culoare deschisă, o pereche de adidași anexate 
la materialele cauzei penale prin ordonanța din 14.11.2024, care au fost transmise spre păstrare 
în camera de păstrare a corpurilor delicte din cadrul IP Anenii Noi, conform chitanței nr.31/24 
din 14.11.2024, urmează a fi nimicite din momentul devenirii irevocabile a prezentei sentințe.
Se încasează de la CALIN Vitalie *****, IDNP *****, în beneficiul statului Republica 
Moldova, suma totală de 28 604,00 (douăzeci și opt mii șase sute patru lei, 00 bani) lei, cu titlu 
de cheltuieli judiciare suportate pentru întocmirea Raportului de expertiză judiciară nr. 
202405O0112 din 31.05.2024, Raportului de expertiză judiciară nr. 202409C0010 din 
03.04.2024 și Raportului de expertiză judiciară nr.202405O0227 din 02.10.2024.
Sentința motivată pronunțată în ședință publică la 12 decembrie 2025.
Sentinţa este cu drept de atac în ordine de apel la Curtea de Apel Centru, în termen de 15 zile, 
prin intermediul Judecătoriei Căușeni (sediul Anenii Noi).
Preşedintele şedinţei, 
Judecător                                                                         PANTAZ Serghei
Copia corespunde originalului,
Judecător                                                                         PANTAZ Serghei