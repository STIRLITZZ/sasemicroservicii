Dosarul nr. 5r-459/2025
4-25134959-28-5r-22092025
HOTĂRÂRE
În Numele Legii
12 decembrie 2025       
mun. Edineţ
Judecătoria Edineţ, sediul Central
Instanţa compusă din:
Preşedinte de ședință, judecătorNatalia 
Bobu
Grefier Cristina 
Albu
Cu participarea:
Avocatului                                                                                 Igor Țurcanu 
examinând în ședință de judecată publică contestația depusă de Rotaru 
Natalia împotriva deciziei asupra cauzei contravenționale seria/nr. DAC01 
*****emisă de agentul constatator al IP Edineț Tureac Denis la 10.04.2025, 
instanţa de judecată - 
A CONSTATAT:
La data de 10.04.2025, agentul constatator din cadrul Inspectoratului de 
Poliție Edineț, Tureac Denis, a întocmit în privința lui Rotaru Natalia decizia 
asupra cauzei contravenționale seria/nr. DAC01 *****, pentru faptul că în 
perioada 10.09.2024, cet. Rotaru Natalia folosindu-se de numărul de contact 
*****al companiei SA „Moldcell” și având conexiune la aplicația mobilă cu 
identificatorul PSB (Federația Rusă) trebuia să primească o sumă de bani pe care 
nu i-a primit.
Fapta incriminată lui Rotaru Natalia a fost calificată de agentul constatator 
ca contravenţie prevăzută de art. 47 1 alin. (1) Cod contravenţional „Coruperea 
electorala pasivă” fiindu-i aplicată sancţiunea contravenţională sub formă de 
amendă în mărime de 375 u.c., ce constituie 18750,00 lei, potrivit deciziei 
agentului constatator din 10.04.2025.
Contestatarul Rotaru Natalia, nefiind de acord cu decizia asupra cauzei 
contravenționale emisă în privința sa, la data de 11.09.2025, a depus o contestație 
împotriva deciziei de sancționare, întocmit de agentul constatator din cadrul IP 
Edineț, Tureac Denis, solicitând admiterea contestației, anularea decizia asupra 
cauzei contravenționale din 10.04.2025 cu încetarea procesului contravențional în 
legătură cu lipsa faptei contravenționale.
În motivarea contestaţiei a invocat că, la data de 10.04.2025, în localitatea 
Edineț, rl Edineț agentul constatator, ar fi stabilit precum că, contestatarul ar fi 
implicat în contravenţia de corupere electorală pasivă, în calitate de alegător, 
pentru a participa la referendumului constituţional şi alegerile prezidenţiale din 
20.10.2024. S-a indicat faptul precum că ar fi acceptat o sumă de bani prin 
intermediul aplicaţiei bancare PSB pentru a exercita votul în anume fel, în favoarea 
unui bloc politic. Pentru aceste presupuse fapte i s-a aplicat o sancţiune cu amendă 
semnificativă. Nu este de acord cu decizia de sancţionare, considerând că a fost 
adoptată contrar prevederilor legale şi în contradicţie totală cu circumstanţele de 
fapt.
Mai menționează că, procesul contravenţional a fost înregistrat în REG-2 
cu nr. *****din 08.04.2025, iar Decizia a fost adoptată la 10.04.2025, de unde, 
afirmă că, agentul constatator a încălcat drepturile procedurale ale lui Rotaru 
Nataliade a se apăra, de a avea apărător ales sau asigurat de stat. Afirmă că, în 
dosarul contravenţional lipseşte dovada că i-a fost explicat că are dreptul să fie 
asistată de apărător. 
Acest lucru înseamnă lipsă de proces corect şi echitabil la etapa de atragere 
la răspundere contravenţională şi urmează a fi taxat de instanţă, prin admiterea 
contestaţiei.
Nu este de acord cu procesul verbal şi Decizia de sancţionare, considerând 
că a fost adoptată contrar prevederilor legale şi în contradicţie totală cu 
circumstanţele de fapt.
Cu referire la probatoriul acumulat, a indicat următoarele:
Întocmirea procesului-verbal ridică dubii referitoare la respectarea în speţă 
a prevederilor art. 425 şi 442 alin. (1) CCo, or în situaţia respectivă, este dificil de 
stabilit care a fost materialul probator pe care l-a utilizat agentul constatator la 
formularea concluziilor cu privire la faptele indicate în procesul-verbal 
contravenţional. Menționează că, omisiunea enunțată de rînd cu celelalte enunțate, 
apreciate în ansamblul lor au fost în măsură să afecteze echitatea procedurii în 
cauza dată.
 Procesul-verbal cu privire la contravenţie reprezintă un act probator al unei 
contravenţii şi trebuie să conţină menţiunile prevăzute la art. 443 Cod 
contravenţional. Lipsa elementelor care trebuie să figureze în procesul verbal 
atrage nulitatea acestuia.
Agentul constatator nu a examinat obiectiv materialul contravenţional şi nu 
a elucidat toate aspectele speţei şi acumulat probe, care ar fi demonstrat vinovăţia 
contravenientei.
Potrivit Deciziei de sancţionare, ar fi acceptat personal bani pentru a 
exercita într-un mod anume votul la alegeri, aceste concluzii sunt false şi abuzive. 
Nu este/există nici o probă, cel puţin care să fie prezentată cine anume i-a dat bani, 
care persoană fizică? O aplicaţie bancară nu poate fi subiect al contravenţiei. Nu 
este menţionat timpul acceptării banilor. Nu este probat care a fost scopul 
transferului banilor. Nu este probat dacă aceşti bani au ajuns anume la el. Nu este 
probat dacă aceşti bani au fost ridicaţi. Nu este probată legătura cauzală între o 
aplicaţie bancară, un mesaj de la o aplicaţie bancară şi alegerile. Nu, este probată 
acceptarea participării la alegeri din interes material. Nu este probat faptul că 
anumiţi bani au avut scopul influenţării opiniei la alegeri, nu este răsturnată ipoteza 
unei simple donaţii sau unui simplu transfer bancar.
Prin urmare, fapta incriminată este bazată doar pe nişte constatări 
subiective personale ale agentului constatator.
La decizia de sancţionare nu a fost anexată niciun material probator care ar 
demonstra componenţa contravenţiei de la art. 471 Cod contravenţional.
Cu referire la cele expuse supra, constată că, agentul constator nu a asigurat 
realizarea scopului legii contravenţionale, neelucidând pe deplin, obiectiv şi sub 
toate aspectele circumstanţele cazului dat.
În ordinea celor menţionate, reţine că existenţa faptei contravenţionale şi 
comiterea acesteia cu vinovăţie de către persoana specificată în procesul verbal 
contravenţional, trebuie să fie demonstrate potrivit principiului dincolo de orice 
dubiu rezonabil.
Se constată că în speţă, prezumţia de nevinovăţie de care se bucură acuzatul 
contravenţional în acest caz nu a fost răsturnată, a ajuns la concluzia că procesul 
contravenţional urmează a fi încetat, în legătură cu nulitatea deciziei de sancţionare 
din motiv că nu este întrunită fapta contravenţiei stabilită la art. 47 1 alin. (1) Cod 
contravenţional
Referitor la termenul de prescripție a indicat că, la data de 08 septembrie 
2025 a recepţionat o scrisoare de la executorul judecătoresc Grib Veronica în care 
se aflau următoarele documente: încheierea privind intentarea procedurii de 
executare din 03 septembrie 2025; borderoul de calcul al cheltuielilor de executare 
din 03.09.2025.
Mai indică că, după consultarea un avocat, a înţeles că conform actelor 
menţionate mai sus la data de 10 aprilie 2025 ea a fost atrasă la răspundere 
contravenţională pentru corupere electorală pasivă, art. 47 1 Cod contravenţional şi 
că decizia de sancţionare sub formă de amendă în mărime de 18750 lei este pusă în 
executare silită la executorul judecătoresc Grib Veronica.
Referitor la circumstanţele de fapt al modului cum a fost atrasă la 
răspundere contravenţională a menționat că, la data de 10 aprilie 2025, dimineaţa a 
fost telefonată de către un poliţist. Colaboratorii de poliție prezentîndu-se la 
domiciliul ei. Colaboratorii de poliție i-au comunicat că, sunt careva hârtii cu 
numele ei şi sunt probe că ea ar fi primit bani de la Şor, și că trebuie să meargă cu 
ei la poliţie pentru a clarifica lucrurile. Ea le-a comunicat că, nu am primit nici un 
ban, nici de la Şor şi nici de la altcineva, dar a acceptat să meargă cu poliţiştii 
pentru clarificare, deoarece nu era vinovată cu nimic. Ajunși la poliție un 
colaborator de poliție a început să-i arate ceva precum că ea ar fi primit careva 
mesaje şi că dacă le-a deschis, atunci a primit bani. Ea le-a explicat că nu a deschis 
careva SMS şi nu a primit nici un ban. Tot atunci poliţistul i-a spus că o crede că 
nu a luat nici un ban, dar trebuie să semnez că a fost la dînsul. Totodată fiindu-i 
spus că dacă semnează, aceasta înseamnă colaborare şi nu o să fie atrasă la 
răspundere.  
A mai menționat că, ea a crezut că l-a convins pe poliţist că nu este 
vinovată, după ce acesta i-a spus că nu o să aibă nimic ea a semnat acolo unde i-a 
arătat poliţistul fiind sigură, că și-a dovedit nevinovăţia, era sigură că după ce a dat 
acordul să pună semnături, unde i-a arătat poliţistul, nu va avea nici o consecinţă 
negativă. Din aceste considerente a semnat de câteva ori acolo unde i-a indicat 
poliţistul fără de a citi şi înţelege sub ce își pune semnătura şi a plecat acasă cu 
bucurie că nu fost atrasă la răspundere. La momentul semnării era sigură că 
semnăturile aplicate înseamnă că ea nu este vinovată de nimic şi că este o 
formalitate. Totodată menționînd că, la mână nu a primit nimic.
Dar, când a recepţionat scrisoarea de la executorul judecătoresc cu decizia 
de sancţionare şi, după consultarea cu un avocat a fost explicată că a fost pur şi 
simplu dusă în eroare de poliţist, care, nu i-a explicat esenţa învinuirii, nu i-a 
explicat drepturile sale , inclusiv - de a avea apărător şi prin minciună şi abuz de 
încredere a dus-o în eroare, asigurând-o că ea nu este trasă la răspundere pentru că 
colaborează cu el. Mai mult decât atât ea este vorbitoare de limba rusă şi nu i-a fost 
asigurat translator.
Ca urmare, termenul de prescripţie urmează a fi calculat de la 09 
septembrie 2025 şi va expira la 23.09.2025 (f.d. 2-8).
În ședința de judecată, contestatarul Rotaru Natalia a susținut contestația.
În ședința de judecată reprezentantul contestatarului Rotaru Natalia, 
avocatul Țurcanu Igor a declarat că susține contestația depusă și a solicitat 
admiterea acesteia, anularea deciziei agentului constatator privind sancționarea 
contravenientului cu încetarea procesului contravențional. 
În ședința de judecată, agentul constatator Tureac Denis, fiind citat legal 
despre locul, data și ora examinării cauzei contravenționale, nu s-a prezentat, nici 
nu a adus la cunoștința instanței motivele lipsei sale. Instanța asigurându-se că s-a 
efectuat citarea legală, consideră posibil examinarea în lipsă.
Audiind opinia participanților la proces, studiind materialele cauzei în 
raport cu argumentele invocate - instanța de judecată ajunge la concluzia că, 
contestația urmează a fi respinsă ca tardivă, reieșind din circumstanțele ce 
urmează a fi expuse.
În cadrul şedinţei de judecată a fost cercetat în original decizia asupra 
cauzei contravenționale din 10.04.2025. Astfel, instanța de judecată a stabilit că în 
privința contestatarului Rotaru Natalia a fost întocmit o singură decizie în baza art. 
471 alin. (1) Cod contravenţional la data de 10 aprilie 2025 și va verifica legalitatea 
acesteia.
În sensul art. 395 alin.(1) p.2) și (10) Cod contravenţional, instanţa judecă 
contestaţiile împotriva deciziilor autorităţilor competente să soluţioneze cauzele 
contravenţionale, procurorului.
Contestaţia împotriva deciziei în cauza contravenţională se examinează de 
către instanţa de judecată în a cărei rază teritorială activează autoritatea competentă 
sau procurorul care a emis decizia, ori de către instanţa de la locul unde îşi are 
sediul autoritatea competentă, pentru cazurile prevăzute la art. 394 alin.(10).
Conform materialelor dosarului s-a constatat că, la data de 09.04.2025, 
agentul constatator Tureac Denis, a întocmit în privința lui Rotaru Natalia decizia 
asupra cauzei contrvenționale, pentru faptul că citez: „ că în perioada 10.09.2024, 
cet. Rotaru Natalia folosindu-se de numărul de contact *****al companiei SA 
„Moldcell” și având conexiune la aplicația mobilă cu identificatorul PSB 
(Federația Rusă) trebuia să primească o sumă de bani pe care nu i-a primit”.
Fapta incriminată lui Rotaru Natalia a fost calificată ca contravenţie 
prevăzută de art. 47 1 alin. (1) Cod contravenţional „Coruperea electorala pasivă” 
fiindu-i aplicată sancţiunea contravenţională sub formă de amendă în mărime de 
375 u.c., ce constituie 18750 lei, potrivit Deciziei agentului constatator din 
10.04.2025.
Contravenientul Rotaru Natalia, nefiind de acord cu procesul-verbal și 
decizia sus indicate, abia la data de 11.09.2025, a depus prin intermediul 
cancelariei Inspectoratului de Poliție Edineț o contestație împotriva deciziei asupra 
cauzei contravenționale din 10.04.2025 seria nr. DAC01 *****din 10.04.2025.
Conform art. 451 3 alin. (1), (2) Cod contravențional, Deciziile privind 
examinarea contravenţiei în temeiul constatării personale a agentului constatator 
pot fi contestate cu recurs în termen de 15 zile din data aplicării sancţiunii, în 
instanţa de fond conform competenţei teritoriale. 
Din materialele dosarului contravențional rezultă că, decizia asupra cauzei 
contrvenționale seria nr. DAC01 *****din 10.04.2025 a fost întocmită în prezența 
contravenientei Rotaru Natalia, care a fost identificată prin intermediul buletinului 
de identitate.
Tot aici, instanța reține că, Rotaru Natalia fiind prezentă la întocmirea 
Deciziei asupra cauzei contravenționale a semnat-o personal, inclusiv tot aceasta la 
data de 10.04.2025 a semnat personal și acordul de colaborare potrivit căruia și-a 
recunoscut vina în comiterea contravenției imputate, fapt confirmat prin semnătura 
acesteia aplicată la pct. 8 și 9 al Acordului de colaborare precum și precum și la 
pct. 11 din decizia asupra cauzei contravenționale (f. d. 1, 4 din materialul 
contravențional original vizionat în ședința de judecată).
Referitor la argumentul inserat în contestația depusă și susținut de 
apărătorul contravenientului - avocatul Țurcanu Igor în ședința de judecată precum 
că, abia la data de 08 septembrie 2025 cînd a recepţionat o scrisoare de la 
executorul judecătoresc Grib Veronica și după consultarea cu o persoană ce 
cunoaşte limba rusă, limbă maternă, şi pe care ea o utilizează, dar și cu un avocat, a 
înţeles că conform actelor menţionate mai sus la data de 10 aprilie 2025 ea a fost 
atrasă la răspundere contravenţională pentru corupere electorală pasivă, art. 47 1 
Cod contravenţional şi că decizia de sancţionare sub formă de amendă în mărime 
de 18750 lei este pusă în executare silită la executorul judecătoresc Grib Veronica, 
și ca urmare, termenul de prescripţie urmează a fi calculat de la 09 septembrie 
2025 şi va expira la 23 septembrie 2025 (f.d. 2-8), instanța le va considera pur 
declarative și drept o tentativă de a duce instanța în eroare referitor la termenul de 
contestare. 
Referitor la argumentul inserat în contestația depusă și susținut de 
apărătorul contravenientului - avocatul Țurcanu Igor în ședința de judecată precum 
că, lui Rotaru Natalia i-a fost încălcat dreptul la apărare și translator, instanța a 
reținut faptul că, Rotaru Natalia personal a semnat la rubrica nr. 11 din Decizia 
contestată”Mi s-au adus la cunoștință drepturile și obligațiile….am luat cunoștință 
cu mărimea amenzii prevăzută pentru contravenția respectivă…și am primit copia 
procesului-verbal”, astfel instanța le va considera pur declarative, or prin aplicarea 
semnăturii ultima a dat dovadă că a înțeles faptul atragerii sale la răspundere 
contravențională cu amendarea ei. 
Tot aici instanța va reţine că, Rotaru Natalia a fost prezentă la întocmirea 
Deciziei asupra cauzei contravenționale și nu a înaintat careva obiecții, precum și 
nu a solicitat să fie asistat de către avocat sau interpret, iar argumentele acestuia 
sunt pur declarative.
Respectiv acest fapt denotă că, Rotaru Natalia a fost prezentă la întocmirea 
Deciziei asupra cauzei contravenționale contestată, a semnat-o, inclusiv tot la 
10.04.2025 a semnat și acordul de colaborare, fapt ce denotă că ultima a cunoscut 
despre decizia contestată și sancțiunea aplicată în privința sa încă la data de 10 
aprilie 2025, însă a ingnorat-o, considerînd că astfel va scăpa de sancțiune.
La fel instanța reține că, decizia privind examinarea contravenţiei în 
temeiul constatării personale a agentului constatator poate fi contestată de către 
contravenient, victimă, procuror sau de către conducătorii autorităţilor din care fac 
parte agenţii constatatori.
Așadar, potrivit Codului contravențional orice persoană în a cărei privinţă a 
fost pornit proces contravenţional are şi alte drepturi şi obligaţii prevăzute de 
prezentul cod. 
Instanța de judecată constată că, Rotaru Natalia cunoscând despre faptul 
întocmirii deciziei asupra cauzei contravenționale şi aplicării în privința sa a 
sancțiunilor contravenționale, or din conținutul deciziei se constată cu certitudine 
înmânarea acesteia chiar la data întocmirii la 10.04.2025, fapt contrasemnat de 
Rotaru Natalia la rubrica cu nr. 11 din decizie, aceasta urma să depună contestația 
asupra Deciziei asupra cauzei contravenționale nu mai târziu de 25.04.2025.
Însă din materialele cauzei se constată că, contestația a fost 
înregistrată/depusă în adresa Inspectoratului de Poliție Edineț abia la data de 
11.09.2025, depășind termenul limită potrivit prevederilor art. 451 3 Cod 
contravențional. (f.d. 2)
Conform prevederilor art. 451 4 alin. (2) Codul contravențional, Instanța de 
recurs poate adopta una din următoarele decizii:
1) să respingă recursul și să mențină decizia agentului constatator dacă 
este:
a) tardiv;
b) inadmisibil;
c) nefondat;
2) să admită recursul și să anuleze decizia agentului constatator și să 
adopte una dintre următoarele soluții:
a) dispunerea încetării procesului contravențional;
b) rejudecarea cauzei cu adoptarea unei noi hotărîri, însă fără a înrăutăți 
situația contravenientului, dacă acesta a contestat decizia agentului constatator.
Raportând materialele cauzei la prevederile Codului contravențional 
instanța de judecată atestă că, persoana în a cărei privință a fost pornit proces 
contravențional, Rotaru Natalia a omis neîntemeiat termenul de depunere a 
contestației împotriva deciziei emise de agentul constatator la 10.04.2025, 
considerînd că va scăpa de sancținea aplicată.
Instanța observă că, odată cu depunerea prezentei contestației, Rotaru 
Natalia și reprezentantul acesteia în cadrul examinării dosarului contravențional, 
nu au formulat o cerere expresă de repunere în termenul legal de exercitare a căii 
de atac împotriva procesului-verbal cu privire la contravenție. O astfel de solicitare 
nu a fost înaintată. Legea contravențională prevede cert că, repunerea în termenul 
de contestare poate avea loc doar la cererea motivată a persoanei interesate, iar 
judecătorul nu poate dispune din oficiu restabilirea termenului, în lipsa unei 
asemenea cereri. Aceasta reprezintă o condiție procedurală imperativă. 
Prin urmare, lipsa unei cereri de repunere în termen, însoțită de argumente 
temeinice care să justifice depășirea termenului legal, determină instanța să rețină 
că, contestația a fost depusă tardiv și este inadmisibilă din punct de vedere 
procedural. 
Totodată, luând în considerație că, contestația depusă de Rotaru Natalia 
este tardivă, instanţa nu se va expune asupra motivelor invocate în contestație, or, 
în acest caz instanța nici nu purcede la examinarea fondului cauzei.
În asemenea circumstanțe, instanța de judecată ajunge la concluzia că, 
contestația lui Rotaru Natalia împotriva deciziei asupra cauzei contravenționale 
emisă de agentul constatator al IP Edineț Tureac din 10 aprilie 2025, urmează a fi 
respinsă ca fiind depusă peste termen.
În conformitate cu art. 448, 451 4, 460, 462 din Codul contravențional, 
instanța de judecată,
HOTĂRĂȘTE :
Se respinge contestația depusă de contravenienta Rotaru Natalia împotriva 
deciziei asupra cauzei contravenționale seria/nr. DAC01 *****emisă de agentul 
constatator al IP Edineț Tureac Denis la 10.04.2025, ca fiind depusă peste termen. 
Se menține decizia asupra cauzei contravenționale seria/nr. DAC01 
*****emisă de agentul constatator al IP Edineț Tureac Denis la 10.04.2025 în baza 
art. 471 alin. (1) din Codul contravențional, fără modificări.
Hotărârea este irevocabilă.
Președintele ședinței,
Judecător                                                                                       Natalia 
Bobu