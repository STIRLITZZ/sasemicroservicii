Dosarul penal nr. 1-755/2025 
1-25136792-09-1-24092024
S E N T I N Ț Ă
În numele Legii
11 decembrie 2025                                                                                    mun. Bălți
Judecătoria Bălți (sediul central) 
Instanţa de judecată compusă din: 
Preşedintele de şedinţă, judecător                                                        Alexandru 
Roșca
Grefier                                                                                               Roxana 
Capbatut 
Cu participarea:
Acuzatorului de stat                                                                              Dumitru 
Cojocari
Inculpatului                                                                        Stanislav Oleanschi
Apărătorului                                                                                         Tatiana 
Boldescu
Părții vătămate                                                                                    *****
examinând în ședință de judecată publică, în limba română, pe baza probelor 
administrate în faza de urmărire penală, cauza penală în învinuirea lui
Oleanschi Stanislav *****a.n.*****, cetățean al 
R. Moldova, IDNP *****,, domiciliat în mun. 
Bălți, *****, pasaj 1 studii medii, neangajat în 
cîmpul, anterior judecat 
în săvârșirea infracțiunii prevăzute de art. 179 alin.(1) Cod penal.
Termenul de examinare a cauzei 24.09.2025 – 11.12.2025,
Procedura de citare legal executată,
Cu referire la materialele cauzei penale și a probelor administrate și cercetate 
în ședința de judecată, instanța de judecată,
c o n s t a t ă :
1. Inculpatul Oleanschi Stanislav Vladimir că la data de 06.08.2025, în jurul orei 
13:59 min., dându-și seama de consecințele care pot surveni în rezultatul 
acțiunilor sale, avînd intenția lezării inviolabilității domiciliului persoanei,  
drept prevăzut și stipulat în art. 29 alin.1 Constituției RM: «Domiciliul şi 
reşedinţa sunt inviolabile. Nimeni nu poate pătrunde sau rămâne în domiciliul 
sau în reședința unei persoane fără consimțământul acesteia», neavînd 
consințămîntul proprietarului, ilegal a pătruns în ograda cet. Bejenari Alexandr 
a.n. 19.11.1994, amplasat pe adresa str. Victoriei 42/2 din mun. Bălți. La cerința 
de a părăsi ograda Cet. Oleanschi Stanislav *****a.n. 27.09.1976, s-a 
împotrivit și a rămas în ogradă
2. În cadrul ședinței preliminare, inculpatul Oleanschi Stanislav Vladimir, fiind 
asistat de avocatul Tatiana Boldescu, a declarat personal că recunoaște în 
totalitate 
săvârșirea faptelor indicate în rechizitoriu și a solicitat ca judecarea cauzei să 
se facă pe baza probelor administrate în faza de urmărire penală care îi sunt 
cunoscute, le înțelege conținutul, nu are obiecții asupra lor și nu solicită 
administrarea de noi probe, înaintând instanței un înscris autentic în acest 
sens. Totodată, a depus cerere în scris în temeiul art. 109 Cod penal, motivând 
că, s-a împăcat cu partea vătămată *****, care nu are careva pretenții față de 
el, solicitând încetarea procesului penal. 
3. Procurorul Dumitru Cojocari nu a obiectat împotriva judecării cauzei pe 
baza probelor administrate în faza de urmărire penală și a susținut cererea 
de încetarea procesului penal în privința lui Oleanschi Stanislav Vladimir, 
în legătură cu împăcarea părților.  
4.Instanţa de judecată, studiind cererea Inculpatului și audiind poziția lui, 
susținută de apărător, ascultînd opinia procurorului, ținînd cont de faptul că 
din probele administrate la faza de urmărire penală rezultă că fapta 
Inculpatului este stabilită şi denotă suficiente date cu privire la 
personalitatea acestuia, pentru a permite stabilirea unei pedepse, dat fiind 
faptul că rechizitoriul în speță este întocmit în conformitate cu prevederile 
art. 296 Cod procedură penală, or, actele de urmărire penală nu prezintă 
careva semne că ar putea fi lovite de nulitatea absolută, din considerentul 
că materialele dosarului penal nu conțin careva indicii că în faza de 
urmărire penală ar fi fost încălcat principiul legalității în administrarea 
probelor, că ar fi fost încălcate drepturile şi libertățile fundamentale 
garantate de Convenţia Europeană, deoarece fapta imputată Inculpatului a 
fost just încadrată în conformitate cu dispozițiile prevăzute în Codul penal, 
iar participanții la proces nu au formulat careva cereri referitoare la 
contestarea acestor circumstanțe, instanța de judecată a admis prin 
încheiere protocolară cererea Inculpatului şi a procedat la audierea acestuia 
potrivit regulilor de audiere a martorului.  
5. Fiind audiat în şedinţa de judecată, inculpatul Oleanschi Stanislav 
Vladimir după depunerea jurământului în ordinea prevăzută de art. 108 
CPP a declarat că, vina sa în comiterea infracțiunii a recunoscut-o integral 
și se căiește sincer. De asemenea, a relatat că, susține faptele descrise în 
rechizitoriu. Tot aici a mai declarat inculpatul că se căiește sincer de cele 
comise, a declarat că toate bunurile sustrase au fost restituite părții 
vătămate. A susținut cererea în temeiul art. 109 Cod penal, motivând că, s-
a împăcat cu partea vătămată *****, care nu are careva pretenții față de el, 
solicitând încetarea procesului penal. 
6. Partea vătămată ***** prin cerere scrisă, a solicitat încetarea procesului 
penal în privința Inculpatului Oleanschi Stanislav Vladimir, motivându-și 
solicitarea prin lipsa oricărei pretenţii materiale faţă de ultima, precum şi 
faptul împăcării sale cu inculpatul.  
7.Deși inculpatul Oleanschi Stanislav Vladimir a recunoscut vina integral, 
vinovăţia acesteia în şedinţa de judecată a mai fost dovedită şi prin alte 
probe acceptate de inculpat, şi anume:
-  declarațiile în calitate de parte vătămată cet. Bejinari Alexandr, 19.11.1994 
a.n., a declarat că, locuiește pe str.Victoriei, 44/2 din mun. Bălți,  împreună 
cu soția Bejinari Inna, și fiica minoră Bejinari Alisa, 2022 a.n. La data de 
06.08.2025 la ora 13:59 min., se afla în oraș, cînd pe telefon i-a venit sms că 
cineva umblă prin ogradă, căci în telefon are aplicația instalată, de la camera 
video de la intrarea în  gospodărie. S-a uitat repede în aplicație, și a văzut 
cum o persoană de gen 
masculin necunoscută, îmbrăcată în maiou de culoare orange, în sorți de culoare 
galbenă, a intrat în ograda gospodăriei sale de pe str. Victoriei, 44/2 din mun. 
Bălți. Văzînd cele întîmplate s-a deplasat repede la domiciliu. Cînd a ajuns la 
data de 06.08.2025 la ora 14:05 min., persoana sus menționată, trăgea de 
mînerul ușei de la intrarea în casă, la care l-a întrebat ce caută la el în ogradă, 
unde ultimul i-a spus că a băut niște apă,  și încearcă să intre în casă, căci acolo 
se află verișorul său, dar cine anume nu a menționat pe nume. I-a spus că la în 
casă nu se află nimeni, și să părăsească ograda gospodăriei, însă el a refuzat, 
spunînd că în casă se află verișorul său, și are nevoie ca să intre și el în casă. La 
domiciliu în acel moment nu se afla nimeni, și văzînd că persana dată refuză să 
părăsească teritoriul gospodăriei sale am făcut chemare la poliție, care ulterior a 
venit la fața locului și a documentat cazul dat. Pe persoana dată prima oară a 
văzut-o la data de 06.08.2025, și cum se numește sau alte detalii despre el nu 
cunoaște. Camere video are doar la intrarea în ogradă, pe restul teritoriul din 
ogradă nu a reușit la moment ca să instaleze camere, și video îl poate prezenta 
organelor de poliție cum intră ultimul în domiciliu. Persoana dată comunica că îl 
caută pe verișorul său, deși în ogradă și în casă nu se afla nimeni la cel moment, 
iar rugîndul ca să iasă din ogradă a refuzat spunînd că el are nevoie de verișorul 
său;
-  plîngere din 06.08.2025;
-  informație 112 din data de 06.08.2025; 
-  proces-verbal de cercetare la fața locului plus foto-tabel din data de 06.08.2025;
-  proces-verbal de examinare din data de 07.08.2025.
8. Examinând cauza penală prin prisma art. 364 1 CPP, audiind conform regulilor 
de audiere a martorului inculpatul, care personal prin înscris autentic, a 
recunoscut săvârșirea faptelor indicate în rechizitoriu, apreciind probele 
administrate în faza de urmărire penală din punct de vedere al pertinenţei, 
concludenţii, utilităţii şi veridicităţii lor, iar toate în ansamblu din punct de 
vedere al coroborării lor, instanța de judecată conchide că, prin acţiunile sale 
intenţionate, inculpatul Oleanschi Stanislav Vladimir a comis infracțiunea 
prevăzută de art. 179 alin.(1) Cod penal, violarea de domiciliu, adică 
pătrunderea ilegală în domiciliul unei persoane fără consimţămîntul acesteia și 
refuzul de a părăsi domiciliu.
9. În conformitate cu art. 101 alin. (1)-(3) CPP, fiecare probă urmează să fie 
apreciată din punct de vedere al pertinenţei, concludenţei, utilităţii şi 
veridicităţii ei, iar toate probele în ansamblu – din punct de vedere al 
coroborării lor. Reprezentantul organului de urmărire penală sau judecătorul 
apreciază probele conform propriei convingeri, formate în urma examinării lor 
în ansamblu, sub toate aspectele şi în mod obiectiv, călăuzindu-se de lege. Nici 
o probă nu are o valoare dinainte stabilită pentru organul de urmărire penală sau 
instanţa de judecată.  Prin ansamblul de probe cercetate în cadrul ședinței de 
judecată, recunoscute de către inculpatul, instanţa de judecată constată că 
situația de fapt reţinută în rechizitoriu reflectă adevărul judiciar şi a fost 
săvârşită de inculpat, vinovăția acestuia fiind dovedită integral. 
10. Conform prevederilor art. 384 Cod de procedură penală, instanța hotărăște 
asupra învinuirii înaintate Inculpatului prin adoptarea sentinței de condamnare, 
de achitare sau de încetare a procesului penal. Sentința se adoptă în numele 
legii. Sentința instanței de judecată trebuie să fie legală, întemeiată și motivată. 
Instanța își întemeiază sentința numai pe probele care au fost cercetate în 
ședința de judecată. 
11. Conform prevederilor art. 24 alin. (2) Cod de procedură penală, instanța de 
judecată nu este organ de urmărire penală, nu se manifestă în favoarea 
acuzării sau apărării și nu exprimă alte interese decât interesele legii. 
12. Potrivit prevederilor art. 325 alin. (1) Cod de procedură penală, judecarea 
cauzei în prima instanță se efectuează numai în privința persoanei puse sub 
învinuire și numai în limitele învinuirii formulate în rechizitoriu. 
13.Instanța de judecată reiterează că, potrivit principiului prezumției 
nevinovăției reglementat prin art. 21 din Constituție, art. 8 Cod de 
procedură penală, garantat de art.6 & 2 al Convenției Europene de apărare 
a Drepturilor Omului, persoana acuzată de săvârșirea unei infracțiuni este 
prezumată nevinovată atâta timp cât vinovăția sa nu-i va fi dovedită în 
modul prevăzut de lege, într-un proces judiciar public, în cadrul căruia îi 
vor fi asigurate toate garanțiile necesare apărării sale, și nu va fi constatată 
printr-o hotărâre judecătorească de condamnare definitivă. Concluziile 
despre vinovăția persoanei de săvârșirea infracțiunii nu pot fi întemeiate pe 
presupuneri. Toate dubiile în predarea învinuirii care nu pot fi înlăturate se 
interpretează în favoarea bănuitului, învinuitului, Inculpatului. 
14.Instanța de judecată reține că în privința Inculpatului a fost pornită 
urmărirea penală și derulată cu respectarea legislației procesual penale în 
vigoare. La fel, prin prisma art. 6 al Convenției pentru apărarea drepturilor 
omului și libertăților fundamentale, Inculpatului i-a fost adusă la 
cunoștință atât natura și cauza acuzației, cât și probele pe care se 
fundamentează acuzația, precum și calificarea juridică care a fost dată 
faptelor săvârșite de aceasta într-o manieră detaliată prin rechizitoriul 
întocmit. 
15. Astfel, prin totalitatea probelor cercetate în ședința de judecată, cu 
respectarea prevederilor art. 100 alin. (4) Cod de procedură penală și 
apreciindu-le în sensul art.101 Cod de procedură penală, din punct de 
vedere al pertinenței, concludenții, utilității, veridicității și coroborării 
reciproce, instanța de judecată constată că  probele enumerate supra, în 
ansamblu, confirmă vinovăția lui Oleanschi Stanislav Vladimir, în 
comiterea infracțiunii prevăzute de art. 179 alin.(1) Cod penal, sustragerea 
deschisă a bunului altei persoane
16. Conform art.109 Cod penal, (1) Împăcarea este actul de înlăturare a 
răspunderii penale pentru o infracţiune uşoară sau mai puţin gravă, iar în 
cazul minorilor, şi pentru o infracţiune gravă, infracţiuni prevăzute la 
capitolele II–VI, la art. 264 alin. (1) din Partea specială, precum şi în 
cazurile prevăzute de procedura penală, dacă persoana nu are antecedente 
penale pentru infracţiuni similare comise cu intenţie sau dacă în privinţa sa 
nu a mai fost dispusă încetarea procesului penal, ca rezultat al împăcării, 
pentru infracţiuni similare comise cu intenţie în ultimii cinci ani. (2) 
Împăcarea este personală şi produce efecte juridice din momentul pornirii 
urmăririi penale şi pînă la retragerea completului de judecată pentru 
deliberare.
17.Instanța reține că la aplicarea art. 109 CP şi 276 CPP, împăcarea părţilor 
constituie un act bilateral, implicând, în mod necesar, acordul de voinţă al 
persoanei vătămate şi a Inculpatului. În această privinţă, este de observat 
că împăcarea are caracter  personal şi trebuie să fie definitivă, fiind necesar 
să conţină, în mod clar, acordul de voinţă al persoanelor care au hotărât să 
se împace.
18.Sancţiunea art. 179 alin.(1) Cod penal, prevede pedeapsă cu amendă în 
mărime de pînă la 650 unităţi convenţionale sau cu muncă neremunerată în 
folosul comunităţii de la 100 la 200 de ore, sau cu închisoare de pînă la 2 
ani.
19. Conform art. 16 alin. (2) Cod penal, infracţiunea imputată lui Oleanschi 
Stanislav Vladimir face parte din categoria infracțiunilor – ușoare. În cazul dat, 
Legea penală admite împăcarea părţilor.
20.Totodată, instanța de judecată reține că legiuitorul condiționează actul împăcării 
de faptul dacă inculpatul nu are antecedente penale pentru infracţiuni similare 
comise cu intenţie sau dacă în privinţa sa nu a mai fost dispusă încetarea 
procesului penal, ca rezultat al împăcării, pentru infracţiuni similare comise cu 
intenţie în ultimii cinci ani. 
21. La caz, din analiza materialelor dosarului, instanța de judecată reține că, ultimul 
la moment nu are antecedente penale pentru infracţiuni similare comise în 
ultimii cinci ani, totodată, în privința acestuia, nu a mai fost dispusă încetarea 
procesului penal, ca rezultat al împăcării, pentru infracţiuni similare comise cu 
intenţie în ultimii cinci ani.
22. În contextul celor supra-elucidate, instanța de judecată conchide că acţiunile 
Inculpatului cad sub incidenţa prevederilor art. 109 Cod penal, pentru care legea 
admite împăcarea, care este personală şi produce efecte juridice din momentul 
pornirii urmării penale şi până la retragerea completului de judecată pentru 
deliberare. 
23. Prin urmare, instanţa de judecată a ajuns la concluzia de a admite împăcarea în 
temeiul prevederilor art. 391 alin. (1) pct. 1) Cod de procedură penală pe fapta 
menționată, cu încetarea procesului penal în acest temei. 
24. Conform art.385 al.(1) pct.15), 395 pct.5) Cod de procedură penală, la 
adoptarea sentinței, instanța de judecată soluționează și chestiunea dacă 
urmează să fie revocată, înlocuită sau aplicată o măsură preventivă în privința 
inculpatului, în dispozitivul sentinței de condamnare urmând să fie arătată 
dispoziția privitoare la măsura preventivă ce se va aplica inculpatului până când 
sentința va deveni definitive.
25. La data de 19.09.2025 față de inculpat Oleanschi Stanislav Vladimir a fost 
aplicată măsură preventive obligarea de nepărăsire a țării pe un termen de 60 
zile, măsură care a expirat. Prin urmare instanța de judecată nu va aplica față de 
inculpat careva măsuri preventive.
26. Potrivit art.397 alin.(3) Cod de Procedură Penală, dispozitivul sentinţei de 
condamnare, precum şi al celei de achitare sau de încetare a procesului penal, 
pe lîngă chestiunile enumerate în art.395 şi 396, în cazurile necesare, trebuie să 
mai cuprindă, hotărîrea cu privire la corpurile delicte.   
27. În conformitate cu prevederile art. 158 alin. (1) Cod procedură penală, corpuri 
delicte sînt  recunoscute obiectele în cazul în care există temeiuri de a 
presupune că ele au servit la săvîrşirea infracţiunii, au păstrat asupra lor urmele 
acţiunilor criminale sau au constituit obiectivul acestor acţiuni, precum şi bani 
sau alte valori ori obiecte şi documente care pot servi ca mijloace pentru 
descoperirea infracţiunii, constatarea  circumstanţelor, identificarea persoanelor 
vinovate sau pentru respingerea învinuirii ori atenuarea răspunderii penale.
28.Totodată, potrivit art. 162 alin. (1 )pct.1), 2), 3), 4), 5) și 6), (2), (3) și (4) Cod 
procedură penală, în cazul în care procurorul dispune încetarea urmăririi penale 
sau în cazul soluţionării cauzei în fond, se hotărăşte chestiunea cu privire la 
corpurile delicte. În acest caz: uneltele care au servit la săvîrşirea infracţiunii 
vor fi confiscate şi predate instituţiilor  respective sau nimicite; obiectele a căror 
circulaţie este 
interzisă vor fi predate instituţiilor respective sau nimicite; lucrurile care nu 
prezintă nici o valoare şi care nu pot fi utilizate vor fi distruse, iar în cazurile 
în care sînt cerute de persoane ori instituţii interesate, ele pot fi remise 
acestora; banii şi alte valori dobîndite pe cale criminală sau asupra cărora au 
fost îndreptate acţiunile criminale se restituie proprietarului sau, după caz, se 
trec în venitul statului. Celelalte obiecte se predau proprietarilor legali, iar 
dacă aceştia nu sînt identificaţi, se trec în proprietatea statului.  În caz de 
conflict referitor la apartenenţa acestor obiecte, litigiul se soluţionează în 
ordinea procedurii civile. Banii marcaţi, asupra cărora au fost îndreptate 
acţiunile criminale, se trec în venitul statului, iar echivalentul lor se restituie 
proprietarului de la bugetul de stat, Banii sau alte valori materiale utilizate din  
contul mijloacelor financiare alocate pentru activitatea specială de investigaţii, 
în scop de identificare a intenţiilor şi de verificare a sesizării cu privire la 
săvârşirea infracţiunii, se trec la bugetul de stat; documentele care constituie 
corpuri delicte rămîn în dosar pe tot termenul de păstrare a lui sau, la 
solicitare, se remit persoanelor interesate; obiectele ridicate de organul de 
urmărire penală, dar care nu au fost recunoscute corpuri delicte, se remit 
persoanelor de la care au fost ridicate. Valoarea obiectelor alterate, deteriorate 
sau pierdute în urma efectuării expertizei judiciare şi a altor acţiuni legale se 
atribuie la cheltuielile judiciare. Dacă aceste obiecte au aparţinut învinuitului, 
Inculpatului sau persoanei civilmente responsabile, contravaloarea acestora nu 
se restituie. Dacă aceste obiecte au aparţinut altor persoane, contravaloarea lor 
se restituie din bugetul de stat şi poate fi încasată de la condamnat sau de la 
partea civilmente responsabilă.În caz de achitare a persoanei, precum şi în caz 
de scoatere de sub urmărire penală pe temei de reabilitare, contravaloarea 
obiectelor alterate sau pierdute în cadrul efectuării expertizei judiciare sau a 
altor  acţiuni legale se restituie proprietarului sau posesorului legal, indiferent 
de calitatea lui procesuală, din bugetul de stat. În cazul în care corpurile 
delicte au fost transmise conform destinaţiei potrivit prevederilor art.161 
alin.(3), proprietarului sau, după caz, posesorului legal i se restituie obiecte de 
acelaşi gen şi calitate sau i se plăteşte contravaloarea lor pornind de la 
preţurile libere în vigoare la momentul compensării.
29. Asfel, reieșind din prevederile legale invocate supra, instanța de judecată 
conchide că, corpul delict:
-  un suport informațional disc DVD-R cu o înregistrare video, anexat la dosar 
- de păstrat în limitele cauzei penale.
30. Pentru aceste motive, în baza art.109 Cod penal şi art. 391 alin. (1) pct. 1) 
Cod de procedură penală, instanţa de judecată,
h o t ă r ă ș t e :
Se încetează procesul penal în privința lui Oleanschi Stanislav 
Vladimir, învinuit în săvârşirea infracţiunii prevăzute de art.179 alin.(1) Cod 
penal, în legătură cu împăcarea părţilor.  
Corpul delict:
-  un suport informațional disc DVD-R cu o înregistrare video, anexat la dosar 
- de păstrat în limitele cauzei penale. 
Sentinţa este cu drept de atac în ordine de recurs la Curtea de Apel 
Nord în termen de 15 zile, prin intermediul Judecătoriei Bălți (sediul central).
         Președintele ședinței,
             Judecător                                                                  Alexandru Roșca