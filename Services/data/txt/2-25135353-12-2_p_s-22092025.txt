Dosarul nr. 2p/s-615/25
2-25135353-12-2p/s-22092025
H O T Ă R Â R E
În numele Legii
12 decembrie 2025                                                                   mun. Chișinău
Judecătoria Chișinău, sediul Centru 
Instanța de judecată compusă din: 
Președintele ședinței, judecătorul Tatiana Balan
Grefier                                           Bogdana Mamedov
Cu participarea interpretului, Elena Rusu
examinând în ședință secretă cauza civilă la cererea depusă de către Odisei 
Mișcoi, persoane interesate Primăria orașului Durlești și Katerina Vidrashko cu 
privire la revocarea măsurii de ocrotire judiciară sub formă de tutelă instituită prin 
hotărârea Judecătoriei Chișinău, sediul Centru din 18 februarie 2019,                                                                 
instituirea măsurii de ocrotire judiciară sub formă de tutelă în privința persoanei 
fizice Volodymyr Vidrashko,
constată:
La data de 19 septembrie 2025, Odisei Mișcoi a depus o cerere cu privire la 
instituirea măsurii de ocrotire sub formă de tutelă în privința persoanei fizice, 
Volodymyr Vidrashko, persoana interesată Pretura sectorului Buiucani, 
mun.Chișinău.
În motivarea cererii petiționarul a indicat că, este fratele lui Volodymyr 
Vidrashko și dorește să fie desemnat în calitate de tutore al acestuia.
A menționat că, potrivit raportului de expertiză extrajudiciară din 21 iulie 
2025, întocmit de către Centrul de Medicină Legală, Volodymyr Vidrashko suferă 
d*****. 
A susținut că, tot prin raportul de expertiza extrajudiciară enunțat s-a 
constatat că, având în vedere stadiul dezvoltării științei, este puțin probabil că, 
starea acestuia se va îmbunătăți*****.
A declarat că, domiciliază împreună cu fratele său în casa de locuit din 
***** și participă activ la procesul de îngrijire a acestuia.
Solicită admiterea cererii, instituirea măsurii de ocrotire judiciară în privința 
lui Volodymyr Vidrashko, născut la data de *****, pe un termen de 10 ani, sub 
formă de tutelă și desemnarea sa în calitate de tutore al lui Volodymyr Vidrashko.
La data de 10 decembrie 2025, reprezentantul lui Odisei Mișcoi, avocatul 
Liviu Capcelea a depus cerere concretizată, indicând în calitate de persoane 
interesate Primăria or. Durlești și Katerina Vidrashkou, prin care a solicitat 
revocarea măsurii de ocrotire judiciară sub formă de tutelă pe un termen de 10 ani 
în privința persoanei fizice Volodymyr Vidrashko, instituită prin hotărârea 
Judecătoriei Chișinău, sediul Centru din 18 februarie 2019, tutore Katerina 
Vidrashko, instituirea măsurii de ocrotire judiciară în privința lui Volodymyr 
Vidrashko, născut la data de *****, pe un termen de 10 ani, sub formă de tutelă și 
desemnarea lui Odisei Mișcoi în calitate de tutore al lui Volodymyr Vidrashko.
În ședința de judecată, petiționarul Odisei Mișcoi a susținut cererea și a 
solicitat admiterea acesteia.
În ședința de judecată, reprezentantul persoanei fizice Volodymyr 
Vidrashko, avocatul Sergiu Verebceanu a susținut cererea și a solicitat admiterea 
acesteia.
În ședința de judecată s-a prezentat persoana fizică Volodymyr Vidrashko.
În ședința de judecată persoana interesată Katerina Vidrashko a susținut 
cererea și a solicitat admiterea acesteia.
În ședința de judecată, reprezentantul persoanei interesate Primăria 
or.Durlești nu s-a prezentat, solicitând examinarea cauzei în lipsa sa.
Audiind participanții la proces, studiind materialele dosarului, instanța de 
judecată consideră cererea întemeiată și care urmează a fi admisă din următoarele 
motive.
În conformitate cu art. 130 alin. (1) din Codul de procedură civilă, instanța 
judecătorească apreciază probele după intima ei convingere, bazată pe cercetarea 
multe aspectuală, completă, nepărtinitoare şi nemijlocită a tuturor probelor din 
dosar în ansamblul şi interconexiunea lor, călăuzindu-se de lege. 
În conformitate cu art. 239 din Codul de procedură civilă, hotărârea 
judecătorească trebuie să fie legală și întemeiată. Instanța își întemeiază hotărârea 
numai pe circumstanțele constatate nemijlocit de instanță și pe probele cercetate în 
ședința de judecată. 
În conformitate cu art. 240 alin. (1) din Codul de procedură civilă, la 
deliberarea hotărârii, instanța judecătorească apreciază probele, determină 
circumstanțele care au importanță pentru soluționarea cauzelor, care au fost sau nu 
stabilite, caracterul raportului juridic dintre părți, legea aplicabilă soluționării 
cauzei şi admisibilitatea acțiunii.
Art. 279 alin. (1) lit. e) din Codul de procedură civilă prevede că, instanța 
judecătorească examinează în procedură specială cauze cu privire la măsurile de 
ocrotire contractuale și judiciare. 
În conformitate cu art. 302 alin. (1) lit. a) și (2) lit. a) din Codul de procedură 
civilă, în procedura privind măsurile de ocrotire se examinează cauzele: de 
instituire, reînnoire sau revocare a unei măsuri de ocrotire judiciare (ocrotire 
provizorie, tutelă sau curatelă). Cererea de pornire a procesului privind măsura de 
ocrotire se depune, la alegerea petiționare: la instanța judecătorească de la 
domiciliul sau reședința persoanei privința căreia este instituită sau se solicită 
instituirea unei măsuri de ocrotire (denumită în sensul prezentului capitol – 
persoană fizică), inclusiv de la locul aflării instituției de tratament sau instituției 
sociale în care este stabilită aceasta. 
Conform art. 32 alin. (1) din Codul civil, în condițiile prezentului cod, în 
privința persoanei fizice care, în urma unei boli mintale ori a unei deficiențe fizice, 
mintale sau psihologice, nu poate, în mod deplin, conștientiza acțiunile sale ori 
exprima voința, poate fi instituită, prin hotărâre judecătorească, măsura de ocrotire 
judiciară sub forma curatelei, a ocrotirii provizorii sau a tutelei. 
Conform art. 65 alin. (1) din Codul civil, persoana fizică care a atins 
majoratul sau care a dobândit capacitate deplină de exercițiu pe altă cale legală şi 
care, în urma unei boli mintale ori a unei deficiențe fizice, mintale sau psihologice, 
nu poate, în mod deplin, conștientiza acțiunile sale ori exprima voința, poate 
beneficia de o măsură de ocrotire, instituită în funcție de starea sau situația sa.
Conform art. 92 din Codul civil, măsura de ocrotire judiciară poate fi 
instituită de către instanța de judecată doar în cazul în care aceasta este necesară şi 
dacă persoana nu este ocrotită suficient prin aplicarea dispozițiilor legale privind 
obligația de întreținere a soțului și a rudelor, privind regimul bunurilor comune ale 
soților, privind asistența la luarea deciziei sau prin mandatul de ocrotire în viitor a 
persoanei respective. Măsura de ocrotire judiciară trebuie să fie individualizată şi 
proporțională gradului în care, în urma unei boli mintale sau deficiențe fizice, 
mintale sau psihologice, persoana nu își poate conștientiza acțiunile ori exprima 
voința.
În ședința de judecată, în baza raportului de expertiză extrajudiciară 
nr.***** din 18 iulie 2025, întocmit de către Centrul de Medicină Legală, s-a 
constatat că, Volodymyr Vidrashko suferă de ***** – *****. *****.
Conform art. 93 din Codul civil, măsura de ocrotire judiciară poate fi 
instituită în privința unei persoane cu capacitate deplină de exercițiu. Cererea 
privind instituirea măsurii de ocrotire judiciare poate fi depusă şi în privința unui 
minor care nu are capacitate deplină de exercițiu, dar care a împlinit vîrsta de 17 
ani. În acest caz, măsura de ocrotire judiciară se va considera instituită doar din 
data la care persoana devine majoră.
Din sensul normelor legale citate supra rezultă că, măsurile de ocrotire 
judiciară pot fi instituite doar în privința unei persoane cu capacitate deplină de 
exercițiu, care a atins majoratul sau care a dobândit capacitate deplină de exercițiu 
pe altă cale legală şi care, în urma unei boli mintale ori a unei deficiențe fizice, 
mintale sau psihologice, nu poate, în mod deplin, conștientiza acțiunile sale ori 
exprima voința, poate beneficia de o măsură de ocrotire, instituită în funcție de 
starea sau situația sa. 
Astfel, se reține că, în speță, cererea de instituire a măsurii de ocrotire 
judiciară a fost depusă cu respectarea condițiilor enunțate. 
Conform art. 102 alin. (3) și (4) din Codul civil, în privința persoanei care, în 
temeiul dispozițiilor art. 65 alin. (1), trebuie să fie reprezentată în mod continuu 
poate fi instituită măsura de ocrotire judiciară sub forma tutelei. Tutela se instituie 
doar dacă nici prin ocrotirea provizorie şi nici prin curatelă nu se va putea asigura 
ocrotirea suficientă a persoanei.
Conform art. 103 din Codul civil, instanța de judecată stabilește termenul 
pentru care se instituie măsura de ocrotire judiciară sub forma curatelei sau tutelei, 
care poate fi de maximum 5 ani. Prin derogare de la alin. (1), în cazul instituirii 
tutelei, instanța de judecată, în baza raportului de expertiză psihiatrică care 
confirmă că, având în vedere stadiul dezvoltării științei, nu există semne vădite că 
starea persoanei se va îmbunătăți, poate stabili, prin hotărâre motivată, un termen 
de pînă la 10 ani.
În baza raportului de expertiză extrajudiciară enunțat, s-a reținut că, reieșind 
din stadiul dezvoltării științei, este puțin probabil că, starea persoanei Volodymyr 
Vidrashko se va îmbunătăți, maladia psihică cronică de care suferă este o boală 
ireversibilă, pronosticul pe termen lung în vederea unei ameliorări semnificative 
sau însănătoșiri este mai mult ca rezervat. 
Conform art. 106 alin. (1) din Codul civil, sarcina curatelei şi tutelei poate fi 
îndeplinită doar de persoana care nu se află în una din incompatibilitățile prevăzute 
la art. 55 alin. (4).
Conform art. 55 alin. (4) din Codul civil, nu poate fi tutore sau curator: a) 
minorul; b) persoana supusă unei măsuri de ocrotire judiciare; c) cel decăzut din 
drepturile părintești; d) cel declarat incapabil de a fi tutore sau curator din cauza 
stării de sănătate; f) cel căruia i s-a restrâns exercițiul unor drepturi politice sau 
civile, fie în temeiul legii, fie prin hotărâre judecătorească, precum şi cel cu rele 
purtări; g) cel ale cărui interese vin în conflict cu interesele minorului pus sub 
tutelă sau curatelă; h) cel înlăturat prin act autentic sau prin testament de către 
părintele care exercita singur, în momentul morții, ocrotirea părintească; i) cel 
căruia i s-a revocat calitatea de tutore, curator sau ocrotitor provizoriu din culpa sa; 
j) cel care se află în relații de muncă cu instituția în care este internată persoana 
asupra căreia se instituie tutela sau curatela; k) cel care suferă de alcoolism cronic 
sau de narcomanie; l) cel care nu are domiciliul pe teritoriul Republicii Moldova, 
cu excepția rudei minorului de până la gradul al IV-lea inclusiv; m) cel care nu este 
rudă cu minorul de până la gradul al IV-lea inclusiv sau nu a stabilit relații 
apropiate cu acesta.
Analizând circumstanțele de fapt ale speței în coraport cu normele legale 
citate, instanța de judecată constată că, Odisei Mișcoi nu cade sub incidența 
incompatibilităților stabilite la art. 55 alin. (4) din Codul civil, întrunind condițiile 
stabilite de lege pentru a fi desemnat în această calitate de tutore. 
La caz, se mai reține că, anterior, prin hotărârea Judecătoriei Chișinău, sediul 
Centru din 18 februarie 2019 a fost instituită măsura de ocrotire judiciară sub 
formă de tutelă în privința persoanei fizice Volodymyr Vidrashko pe un termen de 
10 ani și a fost desemnată în calitate de tutore al lui Volodymyr Vidrashko, născut 
la data de *****, mama acestuia Katerina Vidrashko.
În ședința de judecată Katerina Vidrashko a menționat că, nu mai este în 
posibilitate de a-și onora obligațiile de tutore, ținând cont de vârsta înaintată și 
starea de sănătate precară și este de acord ca Odisei Mișcoi să fie desemnat în 
calitate de tutore al lui Volodymyr Vidrashko.
Conform art. 104 alin. (3) din Codul civil, instanța de judecată, în orice 
moment, poate revoca sau modifica măsura de ocrotire judiciară, precum şi înlocui 
cu o altă măsură de ocrotire judiciară, după audierea persoanei însărcinate cu 
ocrotirea.
Prin urmare, instanța de judecată consideră necesar de a admite cererea, de a 
revoca măsura de ocrotire judiciară sub formă de tutelă pe un termen de 10 ani în 
privința persoanei fizice Volodymyr Vidrashko, instituită prin hotărârea 
Judecătoriei Chișinău, sediul Centru din 18 februarie 2019, tutore Katerina 
Vidrashko, de a institui măsura de ocrotire judiciară sub formă de tutelă în privința 
persoanei fizice Volodymyr Vidrashko, născut la data de *****, pe un termen de 
10 ani și de a-l desemna pe Odisei Mișcoi în calitate de tutore al lui Volodymyr 
Vidrashko.
În conformitate cu art. 308 11 alin. (2) și (3) din Codul de procedură civilă, la 
instituirea măsurii de ocrotire judiciare, instanța de judecată, obligatoriu, se 
pronunță cu privire la privarea dreptului la vot stabilit de Codul electoral. Persoana 
este privată de dreptul la vot dacă nu întrunește unul sau mai multe din următoarele 
criterii: a) persoana înțelege informațiile relevante pentru decizia pe care trebuie să 
o ia; b) persoana apreciază implicațiile acestor informații pentru propria ei situație; 
c) persoana are capacitatea de a compara opțiunile disponibile; d) persoana poate 
alege opțiunea dorită. Hotărârea definitivă a instanței de judecată prin care 
persoana este privată de dreptul la vot, precum şi hotărârea definitivă de ridicare a 
interdicției de a vota se aduc la cunoștința Comisiei Electorale Centrale.
Ținând cont de circumstanțele cauzei și de prevederile legale enunțate, 
instanța de judecată consideră necesar de a dispune privarea persoanei fizice 
Volodymyr Vidrashko de dreptul la vot.
În conformitate cu art. 236, 238-241 și 308 11 din Codul de procedură civilă, 
instanța de judecată
hotărăște:
Se admite cererea depusă de către Odisei Mișcoi, persoană interesată 
Primăria orașului Durlești, cu privire la revocarea măsurii de ocrotire judiciară sub 
formă de tutelă instituită prin hotărârea Judecătoriei Chișinău, sediul Centru din 18 
februarie 2019 și instituirea măsurii de ocrotire judiciară sub formă de tutelă în 
privința persoanei fizice Volodymyr Vidrashko.
Se revocă măsura de ocrotire judiciară sub formă de tutelă pe un termen de 
10 ani în privința persoanei fizice Volodymyr Vidrashko, născut la data de *****, 
instituită prin hotărârea Judecătoriei Chișinău, sediul Centru din 18 februarie 2019.
Se instituie măsura de ocrotire judiciară sub formă de tutelă în privința 
persoanei fizice Volodymyr Vidrashko, născut la data de *****, IDNP *****, pe 
un termen de 10 (zece) ani. 
Se desemnează Odisei Mișcoi, născut la data de *****, IDNP *****, în 
calitate de tutore al lui Volodymyr Vidrashko, născut la data de *****, IDNP 
*****.
Se privează Volodymyr Vidrashko, născut la data de *****, IDNP *****, de 
dreptul la vot stabilit de Codul electoral.
Hotărârea poate fi atacată cu apel la Curtea de Apel Centru în termen de 30 
de zile din momentul determinat conform art. 308 14 din Codul de procedură civilă, 
prin intermediul Judecătoriei Chișinău, sediul Centru. 
Președintele ședinței, 
judecătorul                                                                                 Tatiana Balan