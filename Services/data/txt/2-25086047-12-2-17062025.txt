Dosar nr. 2-13055/25 (2-25086047-12-2-17062025-1)
HOTĂRÂRE
în numele Legii
03 noiembrie 2025                                        mun. 
Chişinău
Judecătoria Chișinău
Judecătorul Balan Gheorghe
examinând în procedura scrisă a cererilor cu valoare redusă cauza civilă la cererea 
de chemare în judecată a Lombard „Blago Grup” SRL împotriva ***** Muntean 
privind încasarea datoriei,
a constatat:
La 13 iunie 2025 Lombard „Blago Grup” SRL s-a adresat, în procedura scrisă 
a cererilor cu valoare redusă, cu cerere de chemare în judecată împotriva ***** 
Muntean privind încasarea datoriei.
În motivarea cererii de chemare în judecată Lombard „Blago Grup” SRL a 
indicat că, conform biletului de amanet, seria AH nr. ***** din 28 februarie 2023, 
Muntean *****a amanetat inelul (5,72/5,32 gr. 585), iar în urma evaluării bunului, 
ea a primit suma de 3450 lei.
Menționează Lombard „Blago Grup” SRL că, potrivit biletului de amanet, 
seria AH nr. ***** din 28 februarie 2023, inelul a fost amanetat pentru o perioadă 
de treizeci zile, data de rambursare a împrumutului fiind 29 martie 2023, iar suma 
comisionului de păstrare a amanetului pentru perioada indicată constituia 367,5 lei.  
Mai indică Lombard „Blago Grup” SRL că, potrivit biletului de amanet, 
seria AH nr. ***** din 28 februarie 2023, Muntean *****în calitate de 
client/debitor gajist a garantat că este proprietara obiectului amanetării și este 
autorizată să-l gestioneze, iar obiectul amanetării nu este gajat conform altor 
contracte, nu este grevat în alt mod și nu este obiectul vreunui litigiu. 
De asemenea, indică Lombard „Blago Grup” SRL că, contrar obligațiunilor 
asumate, Muntean *****în calitate de client/debitor gajist nu a restituit în termen 
suma de bani acordată, iar la moment ea este în imposibilitate să-și realizeze 
dreptul de gaj și să-și recupereze creanțele din valoarea bunului amanetat de către 
ultima, deoarece la 04 mai 2023, în urma efectuării acțiunilor de urmărire penală 
pe marginea cauzei penale, nr. 2023020157, a fost ridicat bunul amanetat – inelul 
(5,72/5,32 gr. 585).
Relevă Lombard „Blago Grup” SRL că, din cauza neonorării obligației de 
plată de către Muntean Alina, acasta din urmă are față de dânsa o datorie în 
mărime de 4649,91 lei, pe care n-a achitat-o nici după expedierea în adresa ei a 
somației, nr. 21, precum și expedierea somației prin intermediul SMS și apelurilor 
telefonice. 
Solicită Lombard „Blago Grup” SRL:
1)    încasarea de la Muntean *****în beneficiul ei a datoriei în sumă totală de 
4649,91 lei;
2)    încasarea de la Muntean *****în beneficiul ei cheltuielile de judecată legate 
de achitarea taxei de timbru în sumă de 200 lei, a taxei de stat la adresarea în 
judecată în sumă de 250 lei, de asistență juridică în sumă de 3500 lei și de 
citare publică în sumă de 450 lei.
Studiind materialele cauzei, apreciind pretențiile formulate în raport cu 
probele prezentate și normele legale aplicabile speței, judecătorul ajunge la 
concluzia că cererea de chemare în judecată este întemeiată din considerentele 
ce succed.
Astfel, din conținutul art. 276 2 alin.(1) Cod de procedură civilă reiese că, 
„da că valoarea cererii în cauzele de încasare a unei sume de bani nu depășește 
10 salarii medii pe economie prognozate la data sesizării instanței, fără a se lua în 
considerare dobânzile, penalitățile, cheltuielile de judecată și alte venituri 
accesorii, această cerere se examinează ca cerere cu valoare redusă”.
Conform art. 2763 alin.(1) Cod de procedură civilă, „procedura cu privire 
la cererile cu valoare redusă este scrisă”, iar conform alin.(2) același articol, 
„judecătorul dispune citarea participanților la proces dacă apreciază acest fapt ca 
fiind necesar sau dacă admite solicitarea uneia dintre părți de a examina cererea 
în ședință publică. Judecătorul poate să respingă o astfel de solicitare în cazul în 
care consideră că, ținând cont de împrejurările cauzei, nu sunt necesare dezbateri 
judiciare. Respingerea se dispune printr-o încheiere motivată care poate fi atacată 
odată cu fondul”.
Conform alin.(3) articolul precitat, „în termen de 30 zile de la 
comunicarea cererii de chemare în judecată și a înscrisurilor anexate, inclusiv în 
cazul comunicării prin intermediul Programului integrat de gestionare a 
dosarelor, pârâtul prezintă instanței judecătorești și reclamantului o referință, 
precum și copii de pe înscrisurile necesare. Pârâtul poate depune o cerere 
reconvențională în condițiile art. 172 și 173 doar dacă valoarea acțiunii 
reconvenționale nu depășește valoarea admisibilă și condițiile legale de exercitare 
a cererii inițiale cu valoare redusă”. 
Potrivit art. 276 4 alin.(1) Cod de procedură civilă, „instanța soluționează 
cauza și adoptă dispozitivul hotărârii într-un termen de cel mult 6 luni de la data 
depunerii cererii”, iar potrivit alin.(2) același articol, „dacă, după ce i s-au 
comunicat cererea de chemare în judecată și înscrisurile anexate, pârâtul nu 
depune referință, soluționarea cererii se face în baza materialelor anexate la 
dosar”.
Prin încheierea din 08 august 2024 (f.d.-25-26), a fost acceptată cererea de 
chemare în judecată depusă de reclamanta Lombard „Blago Grup” SRL spre 
examinare conform procedurii pentru cererile cu valoare redusă.
Întrucât pârâta Muntean *****nu s-a prezentat la oficiul poștal și n-a 
recepționat cererea de chemare în judecată și înscrisurile anexate, acestea au fost 
remise în adresa instanței de judecată cu mențiunea factorului poștal „nereclamat” 
(f.d.-28).
Prin avizul publicitar din 17 iulie 2025 (f.d.-29), a fost solicitată prezentarea 
pârâtei Muntean *****la Judecătoria Chișinău, str. Zelinschi, 13, explicându-i că 
din momentul publicării acestuia, el are dreptul, în termen de 30 de zile, să 
primească copia de pe cererea de chemare în judecată și de pe înscrisurile anexate 
la ea, să prezinte instanței judecătorești și reclamantei o referință, copii de pe 
înscrisurile necesare, precum și o cerere reconvențională în condițiile art. 172 și 
173 Cod de procedură civilă, doar dacă valoarea acțiunii reconvenționale nu 
depășește valoarea admisibilă și condițiile legale de exercitare a cererii inițiale cu 
valoare redusă, tot odată, explicându-i că neprezentarea referinței, precum și 
copiilor de pe înscrisurile necesare în termen de 30 de zile din momentul publicării 
prezentului aviz, duce la soluționarea cauzei în baza materialelor anexate la dosar, 
fără convocarea părților în ședință de judecată.
Având în vedere faptul că, în termenul prevăzut de lege, pârâta Muntean 
*****nu s-a conformat prevederilor legale analizate supra, cererea de chemare în 
judecată a reclamantei Lombard „Blago Grup” SRL urmează a fi soluționată în 
baza materialelor din dosar.
Art. 118 alin.(1) Cod de procedură civilă prevede că, „fiecare parte trebui 
să dovedească circumstanțele pe care le invocă drept temei al pretențiilor și 
obiecțiilor sale dacă legea nu prevede altfel”, iar alin.(3) același articol prevede 
că, „circumstanțele care au importanță pentru soluționarea justă a cauzei sunt 
determinate definitiv de instanța judecătorească pornind de la pretențiile și 
obiecțiile pârților și ale altor participanți la proces, precum și de la normele de 
drept materiala și procedural ce urmează a fi aplicate”.
În același context, art. 130 alin.(1) Cod de procedură civilă stipulează că, 
„instanța judecătorească apreciază probele după intima ei convingere, bazată pe 
cercetarea multiaspectuală, completă, nepărtinitoare și nemijlocită a tuturor 
probelor din dosar în ansamblul și interconexiunea lor, călăuzindu-se de lege”. 
În speță s-a constatat că, conform biletului de amanet, seria AH nr. ***** 
din 28 februarie 2023, pârâta Muntean *****a amanetat inelul (5,72/5,32 gr. 585) 
la filiala reclamantei Lombard „Blago Grup” SRL, iar în urma evaluării bunului, 
ultima a primit suma de 3450 lei, (f.d.7-8), care a fost amanetat pentru o perioadă 
de treizeci zile, data de rambursare a împrumutului fiind 29 martie 2023, iar suma 
comisionului de păstrare a amanetului pentru perioada indicată constituia 367,5 lei.  
Potrivit biletului de amanet, seria AH nr. ***** din 28 februarie 2023, 
pârâta Muntean *****în calitate de client/debitor gajist a garantat că este 
proprietara obiectului amanetării, este autorizată să-l gestioneze, iar obiectul 
amanetării nu este gajat conform altor contracte, nu este grevat în alt mod și nu 
este obiectul vreunui litigiu.
De asemenea, s-a constat că, la 04 mai 2023, în urma efectuării acțiunilor de 
urmărire penală pe marginea cauzei penale, nr. 2023020157, a fost ridicat bunul 
amanetat – inelul (5,72/5,32 gr. 585).
În scopul soluționării litigiului pe cale extrajudiciară, de către Lombard 
„Blago Grup” SRL a fost expediată în adresa ultimei somația privind repararea 
prejudiciului, nr. 21 din 08 mai 2025 (f.d.-15), pe care pârâta Muntean *****n-a 
recepționat-o.
Astfel, din cauza neonorării obligației de plată de către pârâta Muntean 
Alina, aceasta are față de Lombard „Blago Grup” SRL o datorie în sumă totală de 
4649,91 lei.
Potrivit art. 16 alin.(1) lit. g) Cod civil, „ repararea prejudiciului 
patrimonial și, în cazurile prevăzute de lege, a celui nepatrimonial”.
Conform pct. 3 al Regulamentului cu privire la modul de organizare și 
funcționare a caselor de amanet (lombardurilor) aprobat prin hotărârea 
Guvernului nr. 204 din 28 martie 1995, „lombardurile sânt instituţii creditare, 
care oferă populaţiei posibilitatea de a-şi păstra obiectele de uz personal şi casnic, 
precum şi de a primi împrumuturi cu amanetarea acestor obiecte”, iar potrivit 
prevederilor pct. 22 același Regulament, „la recepţionarea de către lombard a 
obiectelor ca amanet, plata pentru păstrare, precum şi dobinda pentru împrumut 
se percepe la rambursarea împrumutului pentru întreg termenul de aflare a 
obiectelor în lombard”.
Reieșind din prevederile pct. 23 același Regulament, „lombardul acordă 
împrumuturi băneşti pe un termen stabilit prin înţelegerea părţilor”, iar pct. 30 
același Regulament indică, „după expirarea termenului prevăzut în contract, 
lombardul este în drept să-şi satisfacă creanţele din valoarea bunurilor depuse în 
păstrare sau ca amanet în modul stabilit în contract, dacă legea nu prevede 
altceva”.
Conform prevederilor art. 667 alin.(1) Cod civil, „gajul este dreptul real în 
al cărui temei titularul (creditorul gajist) poate pretinde, din valoarea obiectului 
gajului, satisfacerea creanțelor sale garantate cu preferință față de ceilalți 
creditori ai titularului obiectului gajului (debitorul gajist)”, iar alin. (2) același 
Cod prevede că, „gajul se constituie în vederea garantării executării obligației și 
reprezintă un raport de drept accesoriu față de obligația garantată, fiind 
condiționat în timp de durata acesteia, dacă legea sau contractul de gaj nu 
prevede altfel”.
Potrivit art. 668 alin.(1) Cod civil, „este debitor gajist orice persoană fizică 
sau juridică care este proprietar, un alt posesor sau uzufructuar legal al bunurilor 
depuse în gaj și care are dreptul de a înstrăina aceste bunuri”.
După cum reiese din prevederile art. 673 alin. (5) Cod civil, „amanetul 
apare în momentul dobândirii posesiei asupra bunului”, iar art. 691 alin. (1) 
același Cod prevede că, „amanetul este constituit prin remiterea bunului sau 
titlului către creditorul gajist sau către un terț care acționează în numele 
creditorului gajist ori, dacă bunul este deja în mâinile acestuia, prin menținerea 
posesiei în baza consimțământului debitorului gajist, în scopul garantării creanței 
creditorului”, iar potrivit art. 692 alin. (1) același Cod, „amanetul subzistă în 
cazul în care exercitarea posesiei este împiedicată de un terț, fără ca creditorul să 
fi consimțit”.
În conformitate cu art. 695 alin. (2) Cod civil, „în cazul în care creditul 
garantat prin amanetarea bunurilor la lombard nu este restituit în termen, 
lombardul are dreptul să vândă, după expirarea termenului de grație de o lună, 
bunul amanetat conform regulilor de valorificare a patrimoniului amanetat. 
Creanțele lombardului față de debitor se sting și atunci când câștigul din vânzare 
nu acoperă datoria”.
Raportând normele legale sus menționate la circumstanțele stabilite, instanța 
reține că, deși bunul amanetat a fost ridicat de la reclamanta Lombard „Blago 
Grup” SRL în cadrul cauzei penale, pretenția reclamantei Lombard „Blago Grup” 
SRL împotriva pârâtei Muntean *****privind încasarea datoriei în sumă totală de 
4649,91 lei trebuie admisă integral, or, dreptul de creanță a acesteia împotriva 
debitorului gajist nu a fost stins.
Art. 774 alin.(1) Cod civil prevede că, „în virtutea raportului obligațional, 
creditorul este în drept să pretindă de la debitor executarea unei prestații, iar 
debitorul este ținut să o execute. Prestația poate consta în a da, a face sau a nu face”, 
iar art. 775 alin.(1) același Cod prevede că, „debitorul și creditorul trebuie să se 
comporte cu bună-știință la momentul nașterii, pe durata existenței, la momentul 
executării și stingerii obligației”.
În același context, art.776 alin.(1) Cod civil prevede că, „obligațiile se nasc 
din contract, fapt ilicit (delict) și din orice alt act sau fapt susceptibil de a le produce 
în condițiile legii”.
Conform art. 858 alin.(2) Cod civil, „obligația trebuie executată în modul 
corespunzător, cu bună-credință, la locul și momentul stabilit”.
Cu referire la pretenția reclamantei Lombard „Blago Grup” SRL privind 
încasarea cheltuielilor de judecată, judecătorul consideră necesar a menționa că, 
potrivit art. 82 Cod de procedură civilă, „cheltuielile de judecată se compun din 
taxa de stat, taxa de timbru și cheltuielile de judecare a cauzei”, iar potrivi art. 90 
lit. i) același Cod, „din cheltuielile de judecare a cauzei fac parte cheltuielile de 
asistență juridică”.
Art. 83 alin.(1) Cod de procedură civilă prevede că, „taxa de stat este o 
sumă de bani care se percepe, în temeiul legii, de către instanța judecătorească în 
beneficiul statului de la persoanele în ale căror interese se exercită actele 
procedurale de judecare a cauzei civile sau cărora li se eliberează copii de pe 
documente din dosar”, iar alin.(2) același articol prevede că, „în acțiunile 
patrimoniale, taxa de stat se determină în funcție de caracterul și valoarea 
acțiunii, iar în acțiunile nepatrimoniale și în alte cazuri prevăzute de lege, în 
proporții fixe, conform Legii taxei de stat nr. 213/2023”.
Conform pct. 1.1.1. al anexei nr. 1 la Legea taxei de stat nr. 213/2023 
reiese că, „pentru cererile de chemare în judecată privind litigiile cu caracter 
patrimonial, dacă valoarea acțiunii este mai mică sau egală cu 5000 lei cuantumul 
taxei de stat 5% din valoarea acțiunii, dar nu mai puțin de 150 lei pentru 
persoanele fizice și 250 lei pentru persoanele juridice”.
Din conținutul art. 94 alin.(1) Cod de procedură civilă reiese că, „instanța 
judecătorească obligă partea care a pierdut procesul să plătească, la cererea 
părții care a avut câștig de cauză cheltuielile de judecată”.
La adresarea în judecată reclamanta Lombard „Blago Grup” a achitat taxa de 
stat în mărime de 250 lei (f.d.-2) și taxa de timbru în mărime de 200 lei (f.d.-1), iar 
pentru citarea publică a pârâtei Muntean *****a achitat suma de 450 lei (f.d.-33). 
Din considerentele enunțate supra este necesar a încasa de la pârâta Muntean 
*****în beneficiul reclamantei Lombard „Blago Grup” cheltuielile de judecată sus 
indicate.
După cum reiese din art. 96 alin.(1) Cod de procedură civilă, „instanța 
judecătorească obligă partea care a pierdut procesul să compenseze părții care a 
avut câștig de cauză cheltuielile ei de asistență juridică, în măsura în care acestea 
au fost reale, necesare și rezonabile”.
Conform ordinului de plată, nr. 8 din 15 ianuarie 2025 (f.d.-18), în temeiul 
contractului de parteneriat privind prestarea serviciilor de colectare încheiat, nr. 
15-01/2024 din 15 ianuarie 2024 între reclamanta Lombard „Blago Grup”  și 
„Collect Partners SRL”  a achitat suma de 3500 lei cu titlu de cheltuieli de asistență 
juridică din partea avocatului Litvinenco Igor.
Reieșind din volumul activităților ultimului pentru pregătirea cererii de 
chemare în judecată, judecătorul ajunge la concluzia că cheltuielile de asistență 
juridică au fost reale, necesare și rezonabile.
Din considerentele nominalizate judecătorul consideră necesar a încasa de la 
pârâta Muntean *****în beneficiul reclamantei Lombard „Blago Grup” și 
cheltuielile de asistență juridică.
În baza celor expuse, conducându-se de art. art. 90, 94, 238-241, 2762 -2764 
Cod de procedură civilă, judecătorul, 
a hotărât:
A admite integral cererea de chemare în judecată a Lombard „Blago Grup” 
SRL împotriva ***** Muntean privind încasarea datoriei. 
A încasa de la Muntean *****în beneficiul Lombard „Blago Grup” SRL 
datoria în mărime de 4649,91 lei, precum și cheltuielile de judecată legate de 
achitarea taxei de stat în mărime de 250 lei, taxei de timbru în mărime de 200 lei, 
de asistență juridică în mărime de 3500 lei și de citare publică în mărime de 450 
lei, în total 9049, 91 (nouă mii patruzeci și nouă) lei. 
Hotărârea poate fi atacată cu apel la Curtea de Apel Centru în termen de 30 
zile de la data pronunțării dispozitivului, prin intermediul Judecătoriei Chișinău.
JudecătorBalan Gheorghe