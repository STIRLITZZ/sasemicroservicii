Sentință pe cauza penală nr.1-25102754-12-1-18072025 (1–1903/2025)                                        Pag. 1
Dosarul nr.1-25102754-12-1-18072025 (1–1903/2025)
S E N T I N Ţ Ă
În numele Legii
11 decembrie 2025                                                           mun. Chişinău
Judecătoria Chişinău (sediul Buiucani)
în componenţă:
          Președintele ședinței de judecată, judecătorul – Veaceslav Cernalev
grefierul: Cristina Macovei;
cu participarea: – procurorului în Procuratura mun. Chişinău, Oficiul 
reprezentare a învinuirii în instanța de judecată, Alexandr Guzic, care a prezentat 
dispoziția procurorului ierarhic superior din 28.10.2025 și legitimația de serviciu 
nr. 1972; – apărătorului Vadim Bucatca, care acționează în apărarea drepturilor, 
libertăților și intereselor inculpatului *****Alexei în cauza penală respectivă 
(mandatul Seria MA, nr. 2226709 din 30.06.2025); 
în prezenţa: reprezentantului legal al inculpatului *****Alexei – 
*****Tamara, precum și a reprezentantului părții vătămate Malancea Eduard. 
A judecat în şedinţă publică cauza penală nr.1-25102754-12-1-18072025 (1– 
1903/2025), trimisă instanței în baza art. 495 din Codul de procedură penală, 
împreună cu ordonanța procurorului pentru aplicarea măsurilor de constrîngere cu 
caracter medical în privința inculpatului *****, născut la *****, IDNP *****; 
originar și domiciliat în mun. Chișinău, *****; cetăţean al Republicii Moldova; 
studii medii incomplete; necăsătorit; nu are persoane la întreținere; se află la 
evidența medicului narcolog; se află la evidența medicului psihiatru din anul 2006 
cu diagnosticul: Schizofrenie forma paranoidă; neangajat în câmpul muncii; 
reținut nu a fost; potrivit referinței (F. 246) anterior cercetat penal de mai multe 
ori;  care se învinuiește în comiterea infracţiunii prevăzute de art. 187 alin. (1) din 
Codul penal – individualizată prin: „jaful, adică sustragerea deschisă a bunurilor 
altei persoane”. 
Procedura de citare fiind legal executată. 
Procurorul a solicitat absolvirea lui *****Alexei de răspundere penală și 
aplicarea față de el a măsurilor de constrîngere cu caracter medical, cu internarea 
acestuia într-o instituție psihiatrică cu supraveghere obișnuită în IMSP Spitalul 
Clinic de Psihiatrie. 
Reprezentantul părții vătămate a lăsat soluția pe caz la discreția instanței de 
judecată, menționând că nu are careva pretenții față de inculpat. 
Apărătorul a pledat pentru absolvirea lui *****Alexei de răspundere penală 
și încetarea procesului penal.
Sentință pe cauza penală nr.1-25102754-12-1-18072025 (1–1903/2025)                                        Pag. 2
Reprezentantul legal al inculpatului *****Alexei - *****Tamara a declarat 
că nu are ce adăuga.
Termenul de examinare a cauzei penale: 18 iulie 2025 – 11 decembrie 2025.
Asupra materialelor din dosar şi a probelor administrate şi examinate în 
şedinţa de judecată, instanţa de judecată, – 
C O N S T A T Ă :
1. *****, la 22 iunie 2025, aproximativ ora 12:30 min., având scopul 
sustragerii bunurilor altei persoane, aflîndu-se în magazinul ALCOMARKET de 
pe str. Zelinski, 7/1, mun. Chișinău, de unde, în mod deschis a sustras o sticlă de 
0,7 1 cu „Rom Bacardi Cartea Neagră”, în valoare de 309 lei și cu bunul sustras a 
fugit de la locul faptei, cauzându-i părții vătămate Business Market SRL, o daună 
materială în sumă de 309 lei
Astfel, prin acţiunile sale, ***** a săvârșit jaful, adică sustragerea deschisă a 
bunurilor altei persoane, infracțiune prevăzută de art. 187 alin. (1) din Cod penal.  
2. Inculpatul *****Alexei, în şedinţa de judecată nu a fost prezent, avînd 
în vedere concluziile raportului de expertiză judiciară nr. 202535A0621 din 03 
iulie 2025, potrivit cărora suferă de maladie psihică cronică şi evolutivă: 
„Schizofrenie nediferențiată. Defect mixt decompensat (paranoid și 
psihopatiform)”, care î-l lipsește de posibilitatea de a-și da seama de acțiunile sale 
și a le dirija, deci conform stării psihice nu poate acționa cu discernămînt, nu este 
în stare să înțeleagă caracterul faptei săvîrșite și să facă declarații pe marginea 
cazului dat. 
3. Examinând materialele dosarului, apreciind probele pe cauza penală 
din punct de vedere al pertinenţei, concludenţii, utilităţii şi veridicităţii lor, iar toate 
în ansamblu din punct de vedere al coroborării lor, instanţa de judecată stabileşte 
că, faptele inculpatului *****Alexei, de către acuzatorul de stat corect şi întemeiat 
au fost încadrate în baza art. 187 alin. (1) din Codul penal – individualizate prin: 
„jaf, adică sustragerea deschisă a bunurilor altei persoane”. 
4. Pentru demonstrarea situaţiei fixate, instanţa de judecată îşi argumentează 
soluţia prin următoarele.
Reprezentantul părții vătămate Malancea Eduard, în şedinţa de judecată a 
declarat că, activează în calitate de șef al serviciului de securitate în cadrul SRL 
Busines Market, care deține rețeaua de magazine AlcoMarket, unul dintre care este 
amplasat pe str. Zelinski 7/1. La data de 22.06.2025 a fost apelat de vânzătoarea 
Ciobanu Nina care i-a comunicat că în magazin a avut loc o sustragere deschisă a 
unei sticle de băutură spirtoasă în valoare de 309 lei. A vizualizat înregistrarea 
video, s-a convins de faptă și i-a cerut vînzătoarei să apeleze 112, ulterior 
înregistrările video au fost transmise colaboratorilor de poliţie. Prejudiciu material 
cauzat a fost recuperat. *****Alexei ulterior s-a prezentat la oficiu şi a achitat 
prejudicial materal cauzat. Pretenţii materiale nu are (f.d. 101).  
Sentință pe cauza penală nr.1-25102754-12-1-18072025 (1–1903/2025)                                        Pag. 3
Martorul Ciobanu Nina în şedinţa de judecată a declarat că, la 22.06.2025 
era la serviciu. Pe la ora amiezii a intrat o persoană  într-un costum sportiv, nu a 
vorbit cu nimeni, a luat o sticlă de alcool Bacardi, de pe raft şi cu sticla a ieşit fără 
a se opri la casă să achite produsul. La casă era doamna Ecaterina, care a strigat din 
urma persoane care a sustras și chiar şi a ieşit după el, însă inculpatul s-a ascuns 
deja. Inculpatul a ieşit demosntrativ cu sticla în mână, nu a ascuns-o. Despre 
situaţie a raportat la securitate (f.d. 102). 
Reprezentantul legal al inculpatului *****Alexei – *****Tamara, în cadrul 
ședinței de judecată a istorisit instanței că, fiul său se află la evidența medicului 
psihiatru din anul 2006 cu diagnoza de șezofrenie. În toată această perioadă a fost 
supus tratamentului de vreo 3 ori. O perioadă a locuit separat însă ulterior l-a adus 
acasă și locuiesc împreună. La moment este internat în spital, de pe 17.09.2025, nu 
cunoaște pentru ce perioadă (f.d. 103). 
5. Constatarea existenţei infracţiunii și identificarea făptuitorului este 
dovedită pe deplin, inclusiv prin următoarele probe, mijloace de probă și procedeie 
probatorii cercetate în ședința de judecată în conformitate cu prevederile art. 373 
din Codul de procedură penală, după cum urmează: 
-  Informațiile „112” din 22.06.2025 (f.d. 8); 
-  procesul-verbal de cercetare la fața locului din 22.06.2025, cu planșa 
ilustrativă, prin care a fost cercetat magazinul Alcomarket de pe str. Zelinski, 7/1, 
mun. Chișinău, unde a fost săvîrșit jaful de către *****Alexei; (f.d. 9-13); 
-  ordonanța și procesul verbal de ridicare din 23.06.2025, prin care, de la cet. 
Malancea Eduad Vladimir, a fost ridicat un CD-R, pe care sunt înserate 2 
înregistrări video, de la magazinul „AlcoMarket,, situat pe str. Zelinski 7/1 (f.d. 27-
29);
-  procesul-verbal de examinare a documentului din 24.06.2025, prin care au 
fost examinate: Un suport optic de tip CD pe care sunt stocate 2 secvențe video 
ridicate la data de 23.06.2025 de la cet. Malancea Eduard, care este administratorul 
magazinului „AlcoMarket,, și care la moment se afla în incinta Inspectoratului de 
Poliție Botanica, biroul nr. 29. Deschizînd secvența video cu denumirea „Video 
nr.l„ din data de 22.06.2025, orele 12:33, cu durata înregistrării 0:24 secunde se 
observă cum în magazinul „AlcoMarket,,, situat pe str. Zelinski 7/1 a intrat o 
persoană de gen masculin, de statură înaltă, îmbrăcată în pantaloni sportivi de 
culoare neagră combinat cu alb, maiou de culoare neagră combinat cu alb, încălțăl 
în adidași de culoare neagră combinat cu alb, pe cap fiind pus un chipiu de culoare 
neagră, în continuare persoana respectivă se deplasează prin magazin, se apropie 
de stativ cu băuturi alcoolice și a luat o sticlă de culoare neagră și cu pas grăbit a 
ieșit din magazin. Este de menționat că în magazin se află vânzătoarele, care au 
observat faptul dat. Ulterior, deschizând secvența video cu denumirea „Video nr. 
2„ cu durata înregistrării 0:28 din data de 22.06.2025, orele 12:33, din altă parte a 
Sentință pe cauza penală nr.1-25102754-12-1-18072025 (1–1903/2025)                                        Pag. 4
magazinului „AlcoMarket,, se observă cum persoana sus menționată a intrat în 
magazin și a sustras o sticlă de culoare neagră, a ieșit din magazin, și se deplasează 
într-o direcție necunoscută (f.d. 30-31);
-  procesul-verbal de recunoaștere a persoanei din 30.06.2025, prin care 
martorul Chirus Ecaterina, a recunoscut persoana cu nr. 4 pe ***** (f.d. 50-52); 
-  raportul de expertiză judiciară nr. 202535A0621 din 03.07.2025, s-a 
constatat:
1., 2., 5. ***** suferă în prezent și suferea până la comiterea infracțiunii de 
maladie psihică cronică și evolutivă: F20.3 Schizofrenie nediferențiată. Defect 
mixt decompensat (paranoid și psihopatiform)”. Boala de care suferă este cronică 
și evolutivă, echivalează cu noțiunea de alienație mentală, îl privează de 
capacitatea de a înțelege conținutul și consecințele acțiunilor sale, din care 
considerente sus-numitul nu este apt de a acționa cu discernământ. La momentul 
comiterii infracțiunii incriminate, cet. ***** suferea de maladie psihică cronică și 
evolutivă:”F20.3 Schizofrenie nediferențiată. Defect mixt decompensat (paranoid 
și psihopatiformf conform stării psihice sus-numitul nu avea capacitatea de a-și dea 
seama de acțiunile sale și nu le putea dirija, nu înțelegea acțiunile sale, deci a 
acționat tară discernământ. în caz dacă în instanță de judecată va fi probată 
vinovăția cet. *****, experții judiciari psihiatri pledează, ca sus-numitul să fie 
recunoscut Iresponsabil de fapta incriminată.
3. Luând în considerație faptul, că actualmente conform stării psihice 
comportamentul cet. ***** prezintă pericol pentru societate, sus- numitul este 
lipsit complet de atitudinea critică față de starea sa a sănătății și comportament, 
experții judiciari psihiatri pledează pentru aplicarea măsurilor de constrângere cu 
caracter medical, în sens ca cet. ***** să fie internat într-o instituție psihiatrică la 
tratament prin constrângere cu supraveghere obișnuită (în cadrul IMSP Spitalul 
Clinic de Psihiatrie), nu are careva contraindicații.
4. Conform stării psihice cet. ***** nu este în stare să înțeleagă 
caracterul faptei săvârșite și nu este apt de a depune despre aceasta declarații 
corecte.
6. Actualmente conform stării psihice cet. ***** nu are capacitatea de a-
și dea seama de acțiunile sale și nu le poate dirija, deci nu este apt de a acționa cu 
discernământ
7.        în privința cet. *****, care suferă în prezent și suferea în momentul 
comiterii infracțiunii de maladie psihică cronică și evolutivă: „Schizofrenie 
nediferențiată. Defect mixt decompensat (paranoid și psihopatiform)” nu poate fi 
aplicată o eventuala pedeapsă conform codului penal pentru fapta în care este 
bănuit., nu poate fi condamnat (f.d. 68-74). 
6. În conformitate cu prevederile art. 99 alin. (2) din Codul de procedură 
penală, probele administrate se verifică şi se apreciază de către organul de urmărire 
Sentință pe cauza penală nr.1-25102754-12-1-18072025 (1–1903/2025)                                        Pag. 5
penală sau instanţă, iar după dispoziţia art. 100 alin. (4) al aceluiaşi cod, toate 
probele administrate în cauza penală vor fi verificate sub toate aspectele, complet 
şi obiectiv. Verificarea probelor constă în analiza probelor administrate, 
coroborarea lor cu alte probe, administrarea de noi probe şi verificarea sursei din 
care provin probele, în conformitate cu prevederile prezentului cod, prin procedee 
probatorii respective. 
Aşadar, decurgînd din declarațiile reprezentantului părții-vătămate Malancea 
Eduard, în raport cu probele administrate în şedinţa judiciară, cercetând materialele 
dosarului, apreciind probele pe cauza penală din punct de vedere al pertinenţei, 
concludenţii, utilităţii şi veridicităţii lor, iar toate în ansamblu din punct de vedere 
al coroborării lor, instanţa de judecată constată că, ***** săvârșit o faptă 
prejudiciabilă, prevăzută de art. 187 alin. (1) din Codul penal - jaful, adică 
sustragerea deschisă a bunurilor altei persoane.
7. În cele din urmă, starea de fapt reţinută şi de drept apreciată duce la aceea 
ca, instanţa de judecată să califice cu convingere acţiunile infracţionale ale lui 
***** conform – art. 187 alin. (1) din Codul penal, întrucât probele legal 
administrate şi verificate de către instanţă, care au fost detaliate mai sus, confirmă 
cu certitudine faptul sustragerii deschise a bunurilor altei persoane. 
8. Totodată, conform raportului de expertiză judiciară nr.202335A0806 din 
05 decembrie 2023, în urma examinării lui ***** de către comisia de experți 
judiciari al Serviciului Psihiatrie Medico – Legală a Centrului de Medicină Legală, 
a fost concluzionat că, ***** suferă maladie psihică cronică şi evolutivă 
„Schizofrenie nediferențiată. Defect mixt decompensat (paranoid și 
psihopatiform)”. 
***** suferă în prezent și suferea până la comiterea infracțiunii de maladie 
psihică cronică și evolutivă: F20.3 Schizofrenie nediferențiată. Defect mixt 
decompensat (paranoid și psihopatiform)”. Boala de care suferă este cronică și 
evolutivă, echivalează cu noțiunea de alienație mentală, îl privează de capacitatea 
de a înțelege conținutul și consecințele acțiunilor sale, din care considerente sus-
numitul nu este apt de a acționa cu discernământ. La momentul comiterii 
infracțiunii incriminate, cet. ***** suferea de maladie psihică cronică și 
evolutivă:”F20.3 Schizofrenie nediferențiată. Defect mixt decompensat (paranoid 
și psihopatiformf conform stării psihice sus-numitul nu avea capacitatea de a-și dea 
seama de acțiunile sale și nu le putea dirija, nu înțelegea acțiunile sale, deci a 
acționat tară discernământ. în caz dacă în instanță de judecată va fi probată 
vinovăția cet. *****, experții judiciari psihiatri pledează, ca sus-numitul să fie 
recunoscut Iresponsabil de fapta incriminată.
Luând în considerație faptul, că actualmente conform stării psihice 
comportamentul cet. ***** prezintă pericol pentru societate, sus- numitul este 
lipsit complet de atitudinea critică față de starea sa a sănătății și comportament, 
Sentință pe cauza penală nr.1-25102754-12-1-18072025 (1–1903/2025)                                        Pag. 6
experții judiciari psihiatri pledează pentru aplicarea măsurilor de constrângere cu 
caracter medical, în sens ca cet. ***** să fie internat într-o instituție psihiatrică la 
tratament prin constrângere cu supraveghere obișnuită (în cadrul IMSP Spitalul 
Clinic de Psihiatrie), nu are careva contraindicații.
Conform stării psihice cet. ***** nu este în stare să înțeleagă caracterul faptei 
săvârșite și nu este apt de a depune despre aceasta declarații corecte.
Actualmente conform stării psihice cet. ***** nu are capacitatea de a-și dea 
seama de acțiunile sale și nu le poate dirija, deci nu este apt de a acționa cu 
discernământ. 
9. Procurorul a solicitat absolvirea lui *****Alexei de răspundere penală și 
aplicarea față de el a măsurilor de constrîngere cu caracter medical, cu internarea 
acestuia într-o instituție psihiatrică cu supraveghere obișnuită în IMSP Spitalul 
Clinic de Psihiatrie. 
Reprezentantul părții vătămate a lăsat soluția pe caz la discreția instanței de 
judecată. 
Apărătorul a pledat pentru absolvirea lui *****Alexei de răspundere penală 
și încetarea procesului penal.
Reprezentantul legal al inculpatului *****Alexei – *****Tamara nu s-a 
expus în dezbateri.
10. Analizînd demersul procurorului instanța de judecată consideră că acesta 
este întemeiat si urmează a fi admis din următoarele considerente. 
Potrivit art. 499 alin. (1) din Codul de procedură penală, dacă consideră 
dovedit faptul că persoana în cauză a săvîrşit o faptă prejudiciabilă, prevăzută de 
legea penală, în stare de iresponsabilitate sau că această persoană, după ce a 
săvîrşit infracţiunea, s-a îmbolnăvit de o boală psihică cronică, care o face să nu-şi 
dea seama de acţiunile sale sau să nu le poată dirija, instanţa de judecată adoptă, 
conform art.23 din Codul penal, fie o sentinţă de absolvire a acestei persoane de 
pedeapsă sau, după caz, de răspundere penală, fie de liberare de pedeapsă şi de 
aplicare faţă de ea a unor măsuri de constrîngere cu caracter medical, indicînd care 
anume din ele trebuie aplicată, sau o sentinţă de încetare a procesului şi de 
neaplicare a unor astfel de măsuri în cazurile cînd, prin caracterul faptei săvîrşite şi 
starea sănătăţii sale, persoana nu prezintă pericol pentru societate şi nu are nevoie 
de tratament forţat. În astfel de cazuri, instanţa anunţă despre bolnav organele de 
ocrotire a sănătăţii. 
Articolul 23 alin.(1) și (2) din Codul penal prevede că, nu este pasibilă de 
răspundere penală persoana care, în timpul săvîrşirii unei fapte prejudiciabile, se 
afla în stare de iresponsabilitate, adică nu putea să-şi dea seama de acţiunile ori 
inacţiunile sale sau nu putea să le dirijeze din cauza unei boli psihice cronice, a 
unei tulburări psihice temporare sau a altei stări patologice. Faţă de o asemenea 
persoană, în baza hotărîrii instanţei de judecată, pot fi aplicate măsuri de 
Sentință pe cauza penală nr.1-25102754-12-1-18072025 (1–1903/2025)                                        Pag. 7
constrîngere cu caracter medical, prevăzute de prezentul cod. (2) Nu este pasibilă 
de pedeapsă persoana care, deşi a săvîrşit infracţiunea în stare de responsabilitate, 
înainte de pronunţarea sentinţei de către instanţa de judecată s-a îmbolnăvit de o 
boală psihică care a lipsit-o de posibilitatea de a-şi da seama de acţiunile ori 
inacţiunile sale sau de a le dirija. Faţă de o asemenea persoană, în baza hotărîrii 
instanţei de judecată, pot fi aplicate măsuri de constrîngere cu caracter medical, iar 
după însănătoşire – ea poate fi supusă pedepsei.
Conform prevederilor art. 99 din Codul penal, persoanelor care au săvîrşit 
fapte prevăzute de legea penală în stare de iresponsabilitate sau care au săvîrşit 
asemenea fapte în stare de responsabilitate, de responsabilitate redusă, dar, pînă la 
pronunţarea sentinţei sau în timpul executării pedepsei, s-au îmbolnăvit de o boală 
psihică, din care cauză ele sînt incapabile să-şi dea seama de acţiunile lor sau să le 
dirijeze, instanţa de judecată poate să le aplice următoarele măsuri de constrîngere 
cu caracter medical, care se înfăptuiesc de către instituţiile curative ale organelor 
de ocrotire a sănătăţii: a) internarea într-o instituţie psihiatrică cu supraveghere 
obişnuită; b) internarea într-o instituţie psihiatrică cu supraveghere riguroasă. 
În conformitate cu art. 100 alin. (2) din Codul penal, internarea într-o 
instituţie psihiatrică cu supraveghere obişnuită poate fi aplicată de către instanţa de 
judecată unui alienat care, din cauza stării psihice şi a caracterului faptei 
prejudiciabile săvîrşite, are nevoie de îngrijire spitalicească şi de tratament în 
condiţii de supraveghere obişnuită, iar potrivit art.101 alin.(1) din Codul penal, 
instanţa de judecată, considerînd că este necesar de a aplica o măsură de 
constrîngere cu caracter medical, alege forma acesteia în funcţie de boala mintală a 
persoanei, de caracterul şi gradul prejudiciabil al faptei săvîrşite. 
11. În atare situație, având în vedere circumstanțele cauzei, vinovăția 
inculpatului, faptul că, potrivit concluziilor raportului de expertiză judiciară 
psihiatrico-legală nr.202535A0621 din 03 iulie 2025, inculpatul la momentul 
comitełii faptei suferea de o boală psihică, care 
 îl făcea să nu își dea seama de 
actiunile sale și nu le putea dirija, are nevoie de îngrijire spitalicească și de 
tratament în condiții de supraveghere obișnuită, instanța de judecată ajunge la 
concluzia de a absolvi inculpatul *****Alexei de răspundere penală și de a 
 aplica 
față de el măsura de constrângere cu caracter medical sub formă de intemarea într-
o instituție psihiatrică cu supraveghere obișnuită (IMSP Spitalul Clinic de 
Psihiatrie). 
12. În conformitate cu prevederile art. 288 din Codul de executare, 
escortarea persoanei supuse tratamentului medical forţat (*****Alexei) la instituţia 
psihiatrică (IMSP Spitalul Clinic de Psihiatrie), se va asigura de către organul 
afacerilor interne în a cărui rază teritorială se află domiciliul persoanei supuse 
tratamentului medical forţat (Inspectoratul de Poliție Botanica al DP mun. 
Chișinău), care, în cel mult 3 zile de la primirea hotărîrii, va comunica instanţei de 
Sentință pe cauza penală nr.1-25102754-12-1-18072025 (1–1903/2025)                                        Pag. 8
judecată despre internarea persoanei în instituţia psihiatrică sau despre 
imposibilitatea internării, iar în temeiul hotărîrii instanţei de judecată, instituţia 
psihiatrică va asigura primirea, internarea şi acordarea de asistenţă persoanei 
supuse tratamentului medical forţat, fapt despre care va comunica, în termen de 3 
zile, soțului sau reprezentantului legal. 
13. Ce ține de cheltuielile judiciare în sumă totală de 1862 lei, suportate în 
cadrul urmăririi penale pentru efectuarea expertizei judiciare și întocmirii 
raportului de expertiză nr. 202535A0621 din 03 iulie 2025, instanţa de judecată 
consideră necesar a trece aceste cheltuieli judiciare în contul statului, eliberînd 
total inculpatul *****Alexei de plata cheltuielilor judiciare. Această concluzie se 
impune reieșind din situația că, fapta prejudiciabilă a fost săvîrșită de către 
*****Alexei în stare de iresponsabilitate, iar maladia psihică cronică şi evolutivă: 
„Schizofrenie nediferențiată. Defect mixt decompensat (paranoid și 
psihopatiform)”, de care suferă *****Alexei, îl lipsește de posibilitatea de a-și da 
seama de acțiunile sale și a le dirija, deci conform stării psihice nu poate acționa cu 
discernămînt.
14. În temeiul celor justificate, călăuzindu-se de dispozițiile art. art. 99 – 101 
din Codul penal, în conformitate cu prevederile art. art. 497 – 500 din Codul de 
procedură penală, potrivit şi cu dispoziţiile art. 288 din Codul de executare, 
instanţa de judecată, – 
H O T Ă R Ă Ş T E :
Se consideră dovedit faptul că, *****, născut la *****, IDNP *****, a 
săvîrşit o fapta prejudiciabilă, prevăzută de art. 187 alin. (1) din Codul penal, în 
stare de iresponsabilitate. 
Se absolvă *****, născut la *****, IDNP *****, de răspundere penală și se 
aplică față de el măsura de constrângere cu caracter medical sub formă de internare 
într-o instituție psihiatrică cu supraveghere obișnuită (IMSP Spitalul Clinic de 
Psihiatrie). 
Conform art. 288 din Codul de executare, escortarea persoanei supuse 
tratamentului medical forţat la instituţia psihiatrică (IMSP Spitalul Clinic de 
Psihiatrie), se va asigura de către organul afacerilor interne în a cărui rază 
teritorială se află domiciliul persoanei supuse tratamentului medical forţat 
(Inspectoratul de Poliție Botanica al Direcției de Poliție a municipiului Chișinău), 
care, în cel mult 3 zile de la primirea hotărîrii, va comunica instanţei de judecată 
despre internarea persoanei în instituţia psihiatrică sau despre imposibilitatea 
internării. 
Hotărîrea instanţei de judecată, să fie expediată instituţiei psihiatrice (IMSP 
Spitalul Clinic de Psihiatrie), care, în conformitate cu prevederile art. 288 alin. (3) 
din Codul de executare, va asigura primirea, internarea şi acordarea de asistenţă 
Sentință pe cauza penală nr.1-25102754-12-1-18072025 (1–1903/2025)                                        Pag. 9
persoanei supuse tratamentului medical forţat, fapt despre care va comunica, în 
termen de 3 zile, reprezentantului legal.
Cheltuielile judiciare în sumă totală de 1862 lei, se trec în contul statului. 
Sentinţa motivată fiind pronunţată în şedinţă publică la 11 decembrie 2025.
Sentinţa poate fi atacată cu apel, la Curtea de Apel Centru, în termen de 15 
zile de la data pronunţării, prin intermediul Judecătoriei Chişinău (sediul 
Buiucani).
Președintele ședinței de judecată,
judecătorul                                                     Veaceslav CERNALEV
   